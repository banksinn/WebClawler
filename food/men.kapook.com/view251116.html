




คนตัวเล็กเล่นกล้าม เล่นยังไงให้ตัวใหญ่ขึ้น กล้ามเนื้อเฟิร์ม ฟู ดูมั่นใจ


















































































x close

















men



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

แฟชั่น

คนดังชาย

สุขภาพ

สาวสวย

ความรัก

เสริมหล่อ

ทรงผม

it

คลิป












kapook men > 
            สุขภาพ












คนตัวเล็กเล่นกล้าม วิธีออกกำลังกายทำยังไง อยากตัวใหญ่ขึ้น กล้ามแน่นเฟิร์ม ต้องรู้ !





5,883อ่าน














0












คนตัวเล็กเล่นกล้าม จะทำยังไงให้กล้ามแน่น เฟิร์ม ตัวใหญ่ขึ้น และมีวิธีเพิ่มน้ำหนัก สร้างกล้ามเนื้อ อย่างไรบ้าง ลองมาหาคำตอบกัน
 











หลายคนคิดว่าคนตัวเล็กจะตัวใหญ่ขึ้นไม่ได้ สร้างกล้ามเนื้อให้ฟิต แอนด์ เฟิร์มยาก เพราะว่าผอม แต่ที่จริงแล้วไม่ว่าจะเป็นคนผอมหรือตัวไม่สูงก็สามารถมีกล้ามแน่น ๆ ได้เหมือนกัน แค่หาวิธีออกกำลังกายและสร้างกล้ามเนื้อให้ถูกต้อง กระปุกดอทคอมจึงขอแนะนำวิธีดูแลกล้ามเนื้อให้ได้ผลสำหรับคนตัวเล็กเล่นกล้าม มาดูกันครับว่าต้องทำยังไง

อาหารเพิ่มกล้ามเนื้อ สำหรับคนตัวเล็กเล่นกล้าม


ข้อแรกสุดในการสร้างกล้ามเนื้อให้ใหญ่ขึ้นมาก็คือการกินอาหาร โดยต้องเน้นอาหารประเภทโปรตีนให้มากเพื่อไปเสริมสร้างส่วนต่าง ๆ ให้ร่างกาย อีกทั้งต้องเพิ่มแคลอรีต่อวันให้เยอะ ๆ จะได้นำไปใช้ตอนเล่นกล้ามนั่นเอง โดยอาหารที่ควรกินมีดังนี้


กินถั่วให้มาก - ถั่วเป็นแหล่งโปรตีนและเพิ่มแคลอรีได้ง่าย สามารถพกพาไปกินได้ทุกที่ หนุ่ม ๆ ที่กำลังสร้างกล้ามสามารถหยิบมากินระหว่างวันได้สบาย ๆ
	 
กินผลไม้อบแห้ง - กินผลไม้แห้งแทนผลไม้สดให้บ่อยขึ้น เพราะผลไม้สดทำให้อิ่มเร็วและได้รับแคลอรีไม่เพียงพอในการสร้างกล้ามเนื้อ สามารถนำผลไม้แห้งมาผสมกับถั่วเพื่อกินเป็นมื้อเช้า หรือกินเล่นระหว่างวันก็ได้
	 
กินข้าวโอ๊ตแบบเย็น - ข้าวโอ๊ตอุดมไปด้วยคาร์โบไฮเดรต แต่ต้องกินแบบเย็น ๆ เนื่องจากข้าวโอ๊ตปรุงสุกจะกินเนื้อที่ในท้องมากเกินไป และจะทำให้อิ่มเร็ว จึงควรกินแบบเย็น ๆ โดยจะผสมผลไม้ นม หรือเนยถั่วก็ได้ จะได้อาหารเช้าแคลอรีสูงเพื่อเพิ่มพลังงานได้เป็นอย่างดี
	 
กินเนื้อไม่ติดมันและกินปลาที่มีไขมันดี - แหล่งโปรตีนชั้นดีคือเนื้อแดงไม่ติดมันและปลาที่มีไขมัน เพราะไม่เพียงแต่ให้โปรตีนที่จำเป็นต่อการสร้างมวลกล้ามเนื้อ แต่ยังให้ไขมันที่ดีต่อสุขภาพอีกด้วย
	 
ดื่มเครื่องดื่มที่มีแคลอรี - เพื่อเพิ่มพลังงานที่มากขึ้นในแต่ละวัน ลองเลือกเป็นช็อกโกแลต หรือสมูทตี้ ที่มีแคลอรีสูง เป็นอีกทางเลือกที่จะบิวต์กล้ามให้ใหญ่ขึ้น
	 
กินเนยถั่วหรือเนยอัลมอนด์ - เป็นอีกหนึ่งอาหารที่เพิ่มแคลอรีได้เป็นอย่างดี เอามาทากับขนมปัง ผลไม้สด หรือทุกอย่างที่อยากกิน ง่ายสุด ๆ
	 
หลีกเลี่ยงเครื่องดื่มเชคเพิ่มน้ำหนัก - เครื่องดื่มประเภทนี้ที่มีขายตามท้องตลาดมักมีน้ำตาลสูงและมีคุณค่าทางโภชนาการต่ำ ดังนั้นควรทำเครื่องดื่มเองด้วยโปรตีนผง ข้าวโอ๊ตบด และเมล็ดแฟลกซ์บด หรือมะพร้าวตากแห้ง เพื่อไขมันที่ดีต่อสุขภาพ ผสมกับนมหรือผลไม้แช่แข็ง ปั่นรวมกัน
	 
กินคาร์โบไฮเดรตหลังออกกำลังกาย - สามารถช่วยกระตุ้นระดับอินซูลินในร่างกาย ซึ่งจะจำกัดและชะลออัตราที่โปรตีนถูกใช้ไปตอนออกกำลังกาย จึงช่วยสร้างกล้ามเนื้อใหม่ได้เร็วยิ่งขึ้น
	 
กินโปรตีนเบา ๆ ก่อนนอน - สำหรับคนที่ออกกำลังกายสม่ำเสมอจะมีการเผาผลาญพลังงานตลอดเวลา จึงควรเสริมอาหารเบา ๆ ก่อนนอนด้วยโปรตีนที่ออกฤทธิ์ช้า เพื่อให้แน่ใจว่ากล้ามเนื้อมีกรดอะมิโนสะสมอยู่ตลอดเวลา โดยเทรนเนอร์แนะนำให้กินคอตเทจชีสในตอนเย็น เพราะจะดูดซึมพลังงานเข้าสู่ร่างกายอย่างช้า ๆ
	 
กินอาหารวันละ 6 มื้อ - ยิ่งกินบ่อยแต่ละมื้อก็จะกินในปริมาณน้อย แต่จะได้รับแคลอรีและพลังงานที่เพียงพอในการเล่นกล้าม









คนตัวเล็กเล่นกล้าม ปรับพฤติกรรม
เพื่อสร้างกล้ามอย่างได้ผล


ยิ่งเป็นคนผอม คนตัวเล็ก พฤติกรรมต่าง ๆ จึงต้องปรับอย่างค่อยเป็นค่อยไป เพื่อให้ได้กล้ามเนื้อที่เหมาะสมและได้ผล วิธีการมีดังนี้


ค่อย ๆ เพิ่มน้ำหนัก - การกินเยอะ ๆ เพื่อเพิ่มน้ำหนักอย่างรวดเร็วจะทำให้เผาผลาญไม่ทัน ทำให้อ้วนขึ้นได้ง่าย ดังนั้นค่อย ๆ เพิ่มน้ำหนักจะดีกว่า โดยเพิ่มสัปดาห์ละประมาณ 1 กิโลกรัม จะเป็นสัดส่วนน้ำหนักที่ปลอดภัย
	 
นอนให้มากขึ้น - การนอนหลับจะช่วยให้ได้รับประโยชน์สูงสุดจากการออกกำลังกายในแต่ละวัน และจะช่วยซ่อมแซมกล้ามเนื้อที่สึกหรอจากการออกกำลังกายได้ด้วย
	 
หยุดออกกำลังกายด้วยการคาร์ดิโอหนัก ๆ - สำหรับคนตัวผอมและอยากดูตัวใหญ่ขึ้นให้เลิกคาร์ดิโอไปก่อนเลย เพราะการคาร์ดิโอจะช่วยเผาผลาญพลังงานได้มาก ซึ่งจะทำให้เพิ่มกล้ามเนื้อได้ยากขึ้น แต่ยังไงการคาร์ดิโอก็สำคัญต่อการทำงานของหัวใจ จึงแนะนำให้เดินช้า ๆ แทนที่จะออกกำลังกายแบบหักโหม
	 
เน้นท่า bench press (นอนยกเวต) - สำหรับคนที่อยากดูตัวใหญ่ การยกเวตท่า bench press จะช่วยเสริมกล้ามเนื้อส่วนบนให้ชัดเจนได้มากยิ่งขึ้น
	 
วางแผนการออกกำลังกายอย่างสม่ำเสมอและอย่าท้อแท้ - ในการสร้างกล้ามเนื้อจำเป็นต้องออกกำลังกายเป็นประจำอย่างน้อย 3 ครั้งต่อสัปดาห์ โดยสามารถออกแบบวันเว้นวันก็ได้ เพื่อให้กล้ามเนื้อได้พักบ้าง









วิธีสร้างกล้ามเนื้อสำหรับคนตัวเล็ก


คนตัวเล็กที่เพิ่งเริ่มสร้างกล้ามเนื้อ ควรเริ่มจากการเวตเทรนนิ่งพร้อมกับการยกน้ำหนัก โดยสามารถออกกำลังกายด้วยท่าสร้างกล้ามเนื้อง่าย ๆ สัปดาห์ละ 3 ครั้ง ดังนี้

วันจันทร์




ท่า
จำนวน





สควอต


5 ครั้ง 4 เซต




bench press (นอนยกเวต)


5 ครั้ง 4 เซต




wide grip pull ups (โหนบาร์ หรือท่ากดน้ำหนักลง)


5 ครั้ง 4 เซต




แพลงก์


60 วินาที 3 เซต





วันพุธ




ท่า
จำนวน





deadlift (ยกบาร์น้ำหนักจากพื้นขึ้นมาบริเวณสะโพก)


5 ครั้ง 3 เซต




overhead press (ยกบาร์น้ำหนักขึ้นเหนือศีรษะ) 


5 ครั้ง 3 เซต




inverted bodyweight rows (นอนราบ ดึงตัวยกขึ้นเข้าหาบาร์)


10 ครั้ง 3 เซต




hanging knee raises (โหนบาร์ ยกเข่าขึ้นเข้าหาลำตัว)


10 ครั้ง 3 เซต





วันศุกร์




ท่า
จำนวน





front squats (ยกบาร์น้ำหนักไว้เหนืออกแล้วย่อขา)


5 ครั้ง 3 เซต




weighted dips (ยกตัวกับบาร์คู่) 


10 ครั้ง 3 เซต




weighted chin-ups (ยกตัวโหนบาร์เดี่ยวให้แก้มอยู่เหนือบาร์)


10 ครั้ง 3 เซต




reverse crunches (นอนราบ ยกเข่าเข้าหาอก)


15 ครั้ง 3 เซต





แค่ปรับพฤติกรรมการกิน เปลี่ยนการใช้ชีวิต และออกกำลังกายอย่างสม่ำเสมอตามวิธีข้างต้น เท่านี้คนตัวเล็กก็สามารถเล่นกล้าม สร้างกล้ามให้แน่น เฟิร์ม ดูดีได้แล้วครับ

ขอบคุณข้อมูลจาก : youth1.com, voltathletics.com, mensjournal.com, nerdfitness.com
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













คนตัวเล็กเล่นกล้าม วิธีออกกำลังกายทำยังไง อยากตัวใหญ่ขึ้น กล้ามแน่นเฟิร์ม ต้องรู้ !




อัปเดตล่าสุด 13 มกราคม 2565 เวลา 14:57:00
 5,883 อ่าน




top






ทรงผมชาย:
ทรงผมชาย
สีผมผู้ชาย 
ทรงผมชายสั้น
สีผม
ทรงผมสั้น
ทรงผมผู้ชาย
ทรงผม
ทรงผมเด็กชาย


เสริมหล่อ:
โฟมล้างหน้า
น้ําหอมผู้ชาย
เสริมหล่อ
รักษาสิวผู้ชาย
น้ำหอมผู้ชาย
ครีมรักษาสิว
ครีมทาหน้าผู้ชาย
แป้งฝุ่นผู้ชาย


เสื้อผ้าแฟชั่น:
เสื้อ
เสื้อผ้าแฟชั่น
กางเกงยีนส์
เสื้อเชิ๊ต
เสื้อโปโล 
กางเกงวอร์ม 
กางเกงขาสั้น
เสื้อยืด 


แฟชั่นผู้ชาย:
นาฬิกา
กระเป๋า
กระเป๋าสะพายข้าง
กระเป๋าสตางค์
นาฬิกาผู้ชาย
แฟชั่นผู้ชาย
กระเป๋าเป้
กระเป๋าสตางค์ผู้ชาย


รองเท้า - สุขภาพ:
รองเท้าผ้าใบ
รองเท้า
รองเท้าแตะ 
รองเท้าวิ่ง 
รองเท้าสตั๊ด
ซิกแพค
วิธีลดพุง
โปรตีน


เรื่องน่าอ่าน:
สาวเซ็กซี่ 
มุขจีบสาว 
หาแฟน
ผู้ชาย 
คําคมจีบสาว
ย้ายค่ายเบอร์เดิม 
motor expo
มือถือ









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































