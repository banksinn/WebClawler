




พานขันหมาก มีอะไรบ้าง พร้อมวิธีการจัดเตรียมขบวนขันหมาก











































































x close

















wedding



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

วางแผนแต่งงาน

ชุดแต่งงาน

งานแต่งดารา

แหวนแต่งงาน

การ์ดแต่งงาน

แต่งหน้า-ทรงผมเจ้าสาว

คลิป




 


wedding
พิธีแต่งงาน






พานขันหมาก การจัดขบวนขันหมาก มีอะไรบ้าง ประเพณีแต่งงานแบบไทยที่บ่าวสาวต้องรู้




498,645อ่าน







0















          พานขันหมาก มีอะไรบ้าง และการจัดขบวนขันหมากจะต้องเรียงลำดับก่อน-หลังอย่างไร วันนี้เราจะพาไปหาคำตอบ บ่าวสาวคู่ไหนที่กำลังจะเข้าพิธีแต่งงานตามประเพณีไทยมาดูข้อมูลกันเลย







          สำหรับคู่บ่าวสาวที่กำลังจะมีพิธีแต่งงานแบบไทยคงไม่พูดถึง "พานขันหมาก" ไม่ได้ แต่บ่าวสาวสมัยใหม่หลาย ๆ คู่อาจจะไม่ค่อยมีความรู้เกี่ยวกับการแห่ขันหมากสักเท่าไร วันนี้กระปุกดอทคอมเลยจะมาแนะนำข้อมูลเกี่ยวกับการจัดเตรียมขบวนขันหมากตามประเพณีไทย ซึ่ง พานขันหมากมีอะไรบ้าง รวมทั้งการจัดขบวนขันหมากต้องลำดับอะไรก่อน-หลัง เรามีคำตอบมาบอกกันค่ะพานขันหมาก มีอะไรบ้าง          ประเพณีการแห่ขันหมากในงานแต่งงาน ในขบวนจะแบ่งออกเป็น "ขันหมากเอก" และ "ขันหมากโท" ติดตามด้วยเหล่าบริวารขันหมาก ส่วนรูปตามแบบฉบับฝีมือชาววังที่นิยมทำกันนั้นมี 2 แบบ คือ แบบใช้พลูจีบ กับ แบบที่ไม่ใช้พลูจีบ โดยทั้ง 2 แบบจะใส่หมากพลูเป็นจำนวนคู่ อย่าง คู่ 4 หรือ คู่ 8 นำมาจัดเรียงให้สวยงาม สาเหตุที่ต้องมีการใส่หมากพลูลงไปในพานขันหมาก ก็เพราะในสมัยก่อนนิยมกินหมาก จึงมีการใช้หมากพลูเป็นเครื่องต้อนรับ เพื่อแสดงไมตรีจิต และหมายถึงความยินดีต้อนรับอย่างเป็นกันเองด้วยไมตรีจิต ซึ่งนอกจากพานขันหมากเอกแล้ว ยังมีพานต่าง ๆ ที่ฝ่ายชายจะต้องเตรียมทั้งหมดเพื่อแห่ในขบวนขันหมาก ดังนี้พานขันหมากเอก ประกอบด้วย          1. พานขันหมาก เป็นพานของฝ่ายชายเชิญมาที่บ้านฝ่ายหญิง ประกอบด้วย พลู 2 พาน ในพานจะมีหมาก 8 ผล, พลู 4 เรียง เรียงละ 8 ใบ, ถุงเงิน 2 ใบ, ถุงทอง 2 ใบ ข้างในบรรจุถั่วเขียว, งาดำ, ข้าวเปลือก, ข้าวตอก และซองเงิน 1 ซอง          2. พานสินสอด พานทองหมั้น ใช้สำหรับใส่เงิน, ทอง, เพชร, นาค ไว้ในพานเดียวกัน หรือ 2 พานก็ได้ ซึ่งพานนี้จะมีผ้าคลุมไว้ ส่วนใหญ่ใช้ผ้าลูกไม้ ภายในพานนอกจากสินสอดเงินทองแล้ว จะต้องมีใบเงิน, ใบทอง, ใบนาค, กลีบกุหลาบ, กลีบดาวเรือง, กลีบบานไม่รู้โรย, ดอกมะลิ, ดอกรัก, ถุงเงิน และถุงทอง         3. พานแหวนหมั้น ใช้พานขนาดเล็กซึ่งจะมีการออกแบบที่รองแหวนด้วยการจัดประดับพานด้วยดอกไม้ เพื่อความสวยงามด้วย          4. พานธูปเทียนแพ ไม่ต้องทำขนาดใหญ่มากจนเกินไป เพื่อจะใช้พานนี้ในการรับไหว้ ผู้ใหญ่ก็สามารถทำได้เช่นกัน          5. พานผ้าสำหรับไหว้ หรือพานธูปเทียนแพ จำนวนแล้วแต่จะกำหนด ซึ่งพานไหว้ผู้ใหญ่ในสมัยก่อนจะใช้พานธูปเทียนแพเท่านั้น แต่ในปัจจุบันจะแบ่งออกเป็น 2 ส่วน คือ ส่วนแรกเป็นผ้าขาวสำหรับนุ่ง 1 ผืน และผ้าสำหรับห่ม 1 ผืน เทียน และธูปหอม ดอกไม้ 1 กระทง อันนี้สำหรับเซ่นไหว้บรรพบุรุษที่ล่วงลับไปแล้ว แต่ถ้ายังมีชีวิตอยู่ไม่ต้องจัดพานดังกล่าว แต่จะจัดในส่วนที่สอง คือ สำรับที่จะใช้ไหว้ญาติผู้ใหญ่ พ่อและแม่ของทั้งสองฝ่าย โดยการใช้ผ้าขาวสำหรับนุ่งและผ้าห่ม อย่างละ 1 ผืน หรือจะใช้เสื้อผ้า หรือของอื่น ๆ แทนก็ได้ แต่ไม่ต้องใช้ธูปเทียนและดอกไม้          6. ร่มสีขาว 2 คัน โดยจะให้เถ้าแก่ทั้งสองฝ่ายถือ          7. ช่อดอกไม้เล็ก ๆ สำหรับเจ้าบ่าวถือ          8. พานต้นกล้วย 1 คู่ ต้นอ้อย 1 คู่ เพื่อสื่อถึงให้คู่บ่าวสาวทำมาค้าขายเจริญรุ่งเรือง นอกจากนี้ ต้นกล้วยยังหมายถึงให้มีลูกเต็มบ้านหลานเต็มเมือง ทั้งนี้ ส่วนใหญ่แล้วจะใช้เป็นต้นเล็กนำมาให้เถ้าแก่ฝ่ายเจ้าบ่าวเป็นคนถือ

 พานขันหมากโท หรือ ขันหมากบริวาร ประกอบด้วย          1. พานขนมมงคล 9 อย่าง จำนวน 2 พาน ได้แก่ ทองหยิบ, ทองหยอด, ฝอยทอง, ทองเอก, ขนมจ่ามงกุฎ, ขนมเสน่ห์จันทร์, ขนมลูกชุบ, ขนมหม้อแกง, ขนมข้าวเหนียวแดง, ขนมข้าวเหนียวแก้ว และขนมชั้น ซึ่งในสมัยก่อนจะใช้ขนมโบราณอย่าง ขนมกง, ขนมทองเอก, ขนมชะมด, ขนมสามเกลอ, ขนมโพรงแสม, ขนมรังนก ซึ่งปัจจุบันหายากและหลายคนก็ไม่รู้จักแล้ว ส่วนขนมที่ไม่นิยมนำมาใช้ในงานมงคล คือ ขนมต้มแดง ต้มขาว เพราะเป็นขนมที่ใช้ในการทำพิธีทางไสยศาสตร์          2. พานขนมเสน่ห์จันทร์ หรือขนมเปี๊ยะ 1 คู่          3. พานไก่ต้ม หมูนอนตอง          4. พานวุ้นเส้น 1 คู่          5. พานมะพร้าว 1 คู่          6. พานกล้วยหอม ต้องใส่เป็นคู่ และส้ม 1 คู่          7. พานส้มโอ 1 คู่          8. พานชมพู่เพชร 1 คู่          9. พานขนมกล่อง ไว้สำหรับแจกญาติผู้ใหญ่ ซึ่งจะใช้ขนมอะไรก็ได้แล้วแต่ความเชื่อของแต่ละบ้าน

พานผ้าเครื่องเซ่นไหว้บรรพบุรุษ ประกอบด้วย          1. ธูป 5 ดอก เทียน 2 เล่ม          2. มะพร้าวอ่อน 1 คู่, กล้วยน้ำว้า 2 หวี, ไก่ต้ม 1 ตัว, หมูนอนตอง 1 ที่          3. เหล้า 1 คู่          4. ผ้าขาว 1 พับ (ประมาณ 4 ศอก หรือ 2 เมตร)สิ่งที่เจ้าสาวจะต้องเตรียม คือ          1. พานเชิญขันหมาก เมื่อขบวนขันหมากมาถึงบ้านฝ่ายหญิงและผ่านประตูเงิน-ประตูทอง ฝ่ายหญิงก็จะลงมาเชิญขันหมากขึ้นเรือน เป็นธรรมเนียมมารยาทที่เชื้อเชิญญาติผู้ใหญ่ทั้งสองฝ่ายขึ้นเรือน          2. เด็กสาวที่เป็นลูกหลานวัยเด็ก ๆ ไว้ล้างเท้าเจ้าบ่าว ก่อนขึ้นเรือนของฝ่ายหญิง          3. ประตูเงิน-ประตูทอง ซึ่งส่วนใหญ่จะเป็นญาติของฝ่ายหญิงถือกั้นไว้



พานขันหมากทำเอง          สำหรับบ่าวสาวคู่ไหนที่ต้องการทำพานขันหมากเอง สามารถจัดเตรียมพานขันหมากแบบง่าย ๆ ได้ โดยควรประกอบด้วย           - พานเชิญขันหมาก           - พานขันหมากเอก 1 พาน บรรจุหมาก-พลูเป็นจำนวนคู่ ถั่ว-งา-ข้าวเปลือก-ข้าวตอก ในถุงเงินถุงทอง ดอกรัก และใบเงิน ใบทอง ในบาก          - พานสินสอดทองหมั้น จำนวนพานตามฐานะ ส่วนใหญ่นิยมแยกเป็นพานเงินสด 1 พาน กับพานเครื่องประดับอีก 1 พาน จะได้คู่กันพอดี          - พานแหวนหมั้น 1 พาน          - พานดอกไม้ธูปเทียนแพ 1 พาน สำหรับเจ้าบ่าวถือในขบวนขันหมาก และใช้ไหว้ผู้ใหญ่ในพิธีหมั้น หรือบางคู่ก็ใช้ในพิธีไหว้ผู้ใหญ่ด้วย          - พานขันหมากโท ประกอบด้วยหมากและพลู          - พานขนมมงคล 9 ชนิด 1 คู่ ประกอบด้วย ทองหยิบ ทองหยอด ฝอยทอง ขนมชั้น ทองเอก จ่ามงกุฎ เสน่ห์จันทร์ ถ้วยฟู และเม็ดขนุน ซึ่งขนมแต่ละชนิดสื่อถึงความหมายที่ดี เช่น ความเจริญรุ่งเรือง ร่ำรวยเงินทอง มีคนคอยสนับสนุน ความเฟื่องฟู มีคนเอ็นดูรักใคร่ และมียศถาบรรดาศักดิ์          - พานผลไม้มงคล 1 คู่ ประกอบด้วยผลไม้ที่มีชื่อหรือลักษณะเป็นมงคล เช่น มะพร้าว ส้มโอ ทับทิม องุ่น ส้มสายน้ำผึ้ง (บางบ้านอาจมีมากกว่า 1 คู่ แต่ต้องเป็นจำนวนคู่)          - พานต้นกล้วย-ต้นอ้อย 1 คู่ สมัยก่อนเมื่อเสร็จพิธีแล้วนิยมนำไปปลูกเพื่อความเป็นสิริมงคล          นอกจากนั้นบางบ้านอาจมีการผสมผสานวัฒนธรรมจีนเข้ามาด้วย เช่น มีคู่พานวุ้นเส้น พานไก่ต้มคู่กับพานหมูนอนตอง (หมูสามชั้นต้มวางบนใบตอง) ซึ่งก็ไม่ผิดแต่อย่างใด ถ้ามีพานเหล่านี้ส่วนใหญ่จะวางไว้ระหว่างพานผลไม้มงคลกับพานขนมมงคล ทั้งนี้ จำนวนของพานขันหมากที่ใช้สำหรับงานแต่งงานในปัจจุบันจะแปรผันตามรูปแบบการจัดขบวน

ลําดับขบวนขันหมาก          เมื่อเตรียมพานขันหมากพร้อมแล้ว ในส่วนของการจัดเรียงลำดับขบวนขันหมากต้องจัดอย่างไร แล้วใครถืออะไรบ้าง มาดูกันเลย          1. เถ้าแก่และเด็กนำขันหมาก (เด็กผู้ชาย) โดยในตอนเริ่มขบวน เถ้าแก่จะอยู่เรียงต่อจากเจ้าบ่าว แต่เมื่อเดินทางมาใกล้ถึงหน้าบ้านเจ้าสาว เถ้าแก่ก็จะเป็นฝ่ายออกมารับหน้า ซึ่งถือว่าเป็นแทนเจ้าบ่าว          2. เจ้าบ่าวถือช่อดอกไม้เล็ก ๆ หรือพานธูปเทียนแพรก็ได้ ซึ่งเมื่อเริ่มแห่ ขบวนเจ้าบ่าวอยู่หน้าสุด ตามด้วยเถ้าแก่ ส่วนต้นกล้วยและต้นอ้อยที่เดินตามเจ้าบ่าวมานั้น เมื่อขบวนเคลื่อนย้ายมาถึงหน้าบ้านแล้วให้มาอยู่หลังสุด ก่อนขบวนรำ          3. คนถือซองเงิน พ่อแม่เจ้าบ่าว          4. คู่ต้นกล้วย-ต้นอ้อย          5. ขันหมากเอก (ญาติผู้ใหญ่ถือ)          6. คู่พานขันหมากพลู          7. พานขันหมากเงินสินสอด พานทองหมั้น          8. พานแหวนหมั้น พานธูปเทียนแพ          9. คู่พานผ้าไหว้          10. ขันหมากโท (ญาติหรือเพื่อนถือ)
anek namasen/shutterstock.com


          11. คู่พานขาหมู          12. คู่พานวุ้นเส้น          13. คู่พานมะพร้าว          14. คู่พานกล้วยหอม-ส้ม-ชมพูเพชร          15. คู่พานส้มโอ          16. คู่พานขนมมงคล 9 อย่าง          17. คู่พานขนมเสน่ห์จันทร์ หรือขนมเปี๊ยะ          18. คู่พานขนมกล่อง          19. ปิดท้ายด้วยขบวนรำ          ข้อควรจำ : สมัยโบราณมีความเชื่อเรื่องขนมหรือกับข้าวที่ไม่ควรใช้ในงานแต่งงาน หรืองานมงคล เช่น แกงบวด ต้มยำ ต้มผัก เพราะถือเคล็ดเรื่องชื่อฟังแล้วไม่เป็นมงคล รวมถึง ปลาร้า ปลาเจ่า เพราะเกรงว่าจะเกิดกลิ่นเหม็น ส่วนอาหารคาวที่ไม่นิยมทำคือ ข้าวต้ม เพราะใช้เลี้ยงแขกในงานศพ          ถึงแม้ในพิธีงานแต่งงานอาจจะมีความยุ่งยาก เพราะต้องเตรียมของเป็นจำนวนมาก แต่ถึงอย่างนั้นก็ไม่ได้ซับซ้อนอะไร เพียงแค่เราควรวางแผนให้ดีก่อนล่วงหน้า รับรองได้เลยว่างานแต่งงานของคุณจะผ่านไปได้โดยไม่มีปัญหาอะไรแน่นอน
ขอบคุณข้อมูลจาก : weddingsquare.com, weddinglist.co.th, manitawedding.com


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






พานขันหมาก การจัดขบวนขันหมาก มีอะไรบ้าง ประเพณีแต่งงานแบบไทยที่บ่าวสาวต้องรู้





อัปเดตล่าสุด 4 มีนาคม 2564 เวลา 11:24:14
 498,645 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





แต่งงาน:
วางแผนแต่งงาน
งานแต่งงาน
พรีเวดดิ้ง
สถานที่จัดงานแต่งงาน
ขันหมาก
ธีมงานแต่ง
ขอแต่งงาน
พรีเซ็นเทชั่นแต่งงาน
งานแต่ง
แต่งงาน


เจ้าบ่าว-เจ้าสาว :
ทรงผมเจ้าสาว
วิธีแต่งหน้าเจ้าสาว
ทรงผมเจ้าบ่าว
แต่งหน้าเจ้าบ่าว
รองเท้าเจ้าสาว
ช่างแต่งหน้าเจ้าสาว
ชุดเจ้าสาว
ชุดเจ้าบ่าว
ชุดคู่รัก
ความรัก


แฟชั่นงานแต่ง:
แฟชั่นเจ้าบ่าว
แฟชั่นเจ้าสาว
เทรนด์ชุดเจ้าสาว 2020
ชุดเพื่อนเจ้าสาว
ชุดไทยแต่งงาน
ชุดไทยเพื่อนเจ้าสาว
ชุดงานหมั้น
ชุดถ่ายพรีเวดดิ้ง
ชุดแต่งงานเรียบหรู
ชุดไทยเจ้าบ่าว


แหวนแต่งงาน:
แหวนทอง
แหวนเพชร
แหวนแต่งงาน
แหวนคู่
แหวนหมั้น
วิธีเลือกแหวนแต่งงาน
แหวนแต่งงานราคาถูก
แบบแหวนแต่งงาน
แหวนแต่งงานผู้ชาย
เทรนด์แหวนแต่งงาน


เรื่องน่ารู้งานแต่ง:
ชุดไปงานแต่ง
การ์ดแต่งงาน
ช่อดอกไม้
ของชําร่วยงานแต่ง
พานขันหมาก
จัดงานแต่งแบบประหยัด
จัดงานแต่งในสวน
แต่งงานริมทะเล
เค้กแต่งงาน
คำอวยพรงานแต่ง


ดูดวงความรัก:
ดวงความรัก
ดูดวงฟรี
ดูดวงความรัก 12 ราศี 
ดูดวงความรักไพ่ยิปซี
ดูดวงความรัก 2563 
ดูดวงความรักรายวัน
ความรัก
ดูดวงเนื้อคู่ 
ดูดวงความรัก
ดวงความรักรายเดือน









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































