




จัดงานแต่งเองแบบประหยัด แต่งงานแบบประหยัดที่บ้าน งบน้อยแค่ไหนก็แต่งได้ แค่รู้ทริกเหล่านี้











































































x close

















wedding



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

วางแผนแต่งงาน

ชุดแต่งงาน

งานแต่งดารา

แหวนแต่งงาน

การ์ดแต่งงาน

แต่งหน้า-ทรงผมเจ้าสาว

คลิป




 


wedding
วางแผนแต่งงาน






จัดงานแต่งเองแบบประหยัด งบน้อยแค่ไหนก็แต่งได้ ด้วยทริกรัดเข็มขัด 13 ประการ




217,985อ่าน







0















          จัดงานแต่งเองแบบประหยัด สำหรับบ่าวสาวที่มีงบน้อย อยากจัดงานแต่งงานแบบประหยัดที่บ้าน ไม่ต้องคิดมาก เพราะแค่รู้ทริก 13 ข้อนี้เอาไว้ ไม่ว่างบน้อยแค่ไหนคุณก็จัดงานแต่งได้สบาย







          สำหรับคู่รักที่งบน้อยและต้องการจัดงานแต่งเองแบบเรียบง่าย จัดงานเล็ก ๆ เชิญเฉพาะเพื่อนสนิทและญาติ ๆ ที่ใกล้ชิด นอกจากจะเป็นการประหยัดเงินแล้ว ยังทำให้บรรยากาศภายในงานดูอบอุ่นและเป็นกันเองอีกด้วย ว่าแต่จะต้องเตรียมตัวหรือเตรียมงานแบบไหนบ้าง ไม่ต้องห่วงไปค่ะ เพราะกระปุกดอทคอมมีเทคนิค จัดงานแต่งเองแบบประหยัด มาฝากกันแล้ว รับรองว่าแค่รู้ทริกรัดเข็มขัดต่อไปนี้เอาไว้ ต่อให้มีงบน้อยแค่ไหนคุณก็จัดงานแต่งได้แน่นอน ไปดูกันเลย1. ลดค่าใช้จ่ายเรื่องการ์ดแต่งงาน          เริ่มต้นจากรัดเข็มขัดเรื่องการ์ดแต่งงาน ควรเลือกแบบการ์ดแต่งงานตามที่ทางร้านมีและเป็นแบบแผ่นเดียว เพราะจะสามารถประหยัดงบประมาณได้ ทั้งนี้ปัจจุบันมีร้านพิมพ์การ์ดที่ให้บริการทางออนไลน์มากมาย ทำให้ประหยัดเรื่องค่าใช้จ่ายไม่ต้องเดินทางไปที่ร้าน เพียงแค่เลือกแบบและติดต่อประสานงานกับทางร้านผ่านทางโซเชียลมีเดียต่าง ๆ อย่างเช่น เฟซบุ๊ก ไลน์ อีเมล เป็นต้น แต่ทั้งนี้ถึงแม้จะสะดวกและประหยัดงบ แต่อย่างไรก็ควรเลือกร้านที่สามารถมั่นใจได้โดยดูจากรีวิวหรือผลงานต่าง ๆ จากทางร้านด้วยนะคะ ส่วนการส่งการ์ดเชิญทุกวันนี้ก็มีช่องทางมากมายไม่ว่าจะเป็นไปรษณีย์หรือแม้แต่ทางโซเชียลมีเดียต่าง ๆ ทำให้ประหยัดงบไม่ต้องเดินทางไปเชิญแขกด้วยตัวเอง หรือจะฝากพ่อ แม่ เพื่อน ๆ และคนสนิทในครอบครัวไปเชิญแขกมาร่วมงานแทนก็ได้เช่นกัน

2. ลดค่าใช้จ่ายเรื่องชุดแต่งงานและค่าแต่งหน้า-ทำผม          การเช่าชุดแต่งงานจะเป็นการประหยัดค่าใช้จ่ายได้มากหากคุณสามารถหาเช่าชุดสวย ๆ ที่เหมาะกับรูปร่างได้ ซึ่งปัจจุบันก็มีร้านเวดดิ้งสำหรับให้เช่าชุดเจ้าบ่าวและเจ้าสาวมากมายในราคาถูก หรือถ้าใครอยากจะเก็บชุดแต่งงานเอาไว้เองก็สามารถหาซื้อชุดมือสองก็ได้ ทั้งนี้สำหรับงานแต่งที่เรียบง่าย ไม่มีพิธีรีตองอะไรมาก ชุดเจ้าสาวก็ไม่จำเป็นที่จะเลือกแบบหรูหรา ควรเลือกแบบเรียบง่ายเข้าไว้ รวมไปถึงชุดเจ้าบ่าวก็สามารถเลือกสวมสูทแทนทักซิโด้ได้จะช่วยประหยัดงบไปได้มากทีเดียว นอกจากนี้การแต่งหน้า ทำผม หากคุณพอมีฝีมือที่จะแต่งเองได้ก็จะยิ่งช่วยทำให้ประหยัดค่าใช้จ่ายส่วนนี้ไปได้เยอะ แต่ถ้าใครที่ยังไม่มั่นใจในฝีมือของตัวเองก็อาจขอความช่วยเหลือจากเพื่อน ๆ หรือญาติ ๆ ที่พอแต่งหน้าได้ให้มาช่วยแทนก็ได้

3. ลดค่าใช้จ่ายเรื่องถ่ายพรีเวดดิ้ง          การถ่ายภาพพรีเวดดิ้งสามารถเลือกถ่ายในสตูดิโอที่มีราคาถูกได้ เพราะปัจจุบันสตูดิโอถ่ายเวดดิ้งมีอุปกรณ์ทุกอย่างเซตไว้ให้พร้อมและสวยงาม ส่วนถ้าใครที่อยากจะไปถ่ายพรีเวดดิ้งแบบเอาต์ดอร์ แทนที่จะจ้างช่างภาพหรือเวดดิ้งสตูดิโอราคาแพง ก็สามารถให้เพื่อนที่พอมีฝีมือทางด้านถ่ายภาพมาช่วยถ่ายให้ก็ได้ หรือจะนำภาพสวย ๆ ที่เคยถ่ายไว้เมื่อตอนไปเที่ยวด้วยกันมาขยายใหญ่เป็นภาพเวดดิ้งสวย ๆ ก็ยังได้ ทั้งเรียบง่าย โรแมนติก แถมยังประหยัดสุด ๆ อีกด้วย

4. ลดค่าใช้จ่ายเรื่องดอกไม้ประดับตกแต่ง          ดอกไม้ที่ใช้ประดับตกแต่งภายในงานควรเลือกใช้ดอกไม้ที่ผลิบานตามฤดูกาล เพราะราคาถูกและหาซื้อได้ง่าย หรือจะใช้ดอกไม้ปลอมแทนก็ยังได้ และแทนที่จะไปซื้อที่ร้านดอกไม้หรือว่าจ้างให้ร้านมาจัดดอกไม้ให้ ก็ควรไปเลือกซื้อดอกไม้จากผู้ผลิตโดยตรงหรือจากตลาดขายส่งแล้วนำมาจัดตกแต่งเอง ซึ่งวิธีการจัดดอกไม้นั้นก็สามารถเรียนรู้ได้จากอินเทอร์เน็ต นอกจากจะประหยัดแล้วยังสามารถตกแต่งดอกไม้ได้เองตามใจชอบอีกด้วย

5. ลดค่าใช้จ่ายเรื่องเครื่องประดับตกแต่งบนโต๊ะอาหาร
          การจัดโต๊ะอาหารสำหรับแขกคุณสามารถใช้เทียนหอมนำมาลอยในน้ำแทนดอกไม้ก็ดีไม่น้อย เพราะนอกจากให้กลิ่นหอมและสวยแล้วยังมีราคาถูกกว่าดอกไม้หลายเท่าตัว ทั้งนี้อาจจะตกแต่งด้วยดอกไม้ก็ได้แต่ใช้เพียงโต๊ะละ 1 ดอก ด้วยการนำเอาดอกไม้ใส่ไว้ในแจกันแก้ว เพียงเท่านี้โต๊ะรับประทานอาหารของแขกก็สวยแล้ว อีกทางเลือกหนึ่งคือสามารถใช้กระถางต้นไม้เล็ก ๆ วางบนโต๊ะแทนก็ได้ เป็นการเพิ่มบรรยากาศความสดชื่นด้วยสีเขียวของใบไม้ได้เป็นอย่างดี




 6. ลดค่าใช้จ่ายเรื่องการประดับตกแต่งภายในงาน          สำหรับการตกแต่งภายในงานสามารถระดมกำลังเพื่อน ๆ และครอบครัวให้มาช่วยกันตกแต่งสถานที่สำหรับจัดงานได้ ส่วนอุปกรณ์ตกแต่งก็สามารถเลือกซื้อจากแหล่งผลิตได้โดยตรง เพื่อจะได้ซื้อในราคาส่ง หรือจะไปติดต่อขอยืมจากหน่วยงานต่าง ๆ ที่มีอุปกรณ์เหล่านี้มาตกแต่งแทนก็ได้ อย่างเช่น ที่วัด โรงเรียน เป็นต้น

7. ลดค่าใช้จ่ายเรื่องของชำร่วย          สำหรับของชำร่วย ลองมองหาวิธีทำของชำร่วยแบบ diy แทนได้ เช่น แยม ขนมหวานที่ทำจากน้ำตาลสี ๆ หรือจะทำสบู่ที่เติมสีลวดลายให้เข้ากับงานแต่งก็ดีไม่น้อย แถมประหยัดงบไปได้เยอะ หรือถ้าใครที่ไม่มีฝีมือทางด้านนี้ปัจจุบันก็มีของชำร่วยราคาถูกให้เลือกซื้อมากมาย แต่ถ้าไม่รู้ว่าจะเลือกอะไรดี กระปุกดอทคอมก็มีไอเดียมาฝากกันด้วยค่ะ (ของชำร่วยงานแต่ง ราคาไม่เกิน 10 บาท มอบแทนคำขอบคุณในราคาเบา ๆ)

8. ลดค่าใช้จ่ายเรื่องสถานที่สำหรับจัดงาน          สถานที่สำหรับจัดงานแต่ง ถ้าจะให้ประหยัดที่สุดคือ จัดงานแต่งเองที่บ้าน เพราะเป็นงานเล็ก ๆ และเชิญเฉพาะแขกที่สนิทเท่านั้น ถ้าหากบ้านมีขนาดเล็กไม่เพียงพอ ก็สามารถจัดงานเอาต์ดอร์ เช่น ริมหาด สวนหย่อม หอประชุมโรงเรียน หรือร้านอาหารขนาดกะทัดรัดแทนโรงแรมก็ได้

9. ลดค่าใช้จ่ายเรื่องอาหาร          สำหรับอาหารเรียกน้ำย่อยควรเตรียมโต๊ะให้แขกเลือกตักรับประทานกันเองแทนการเสิร์ฟออร์เดิร์ฟให้เป็นคน ๆ เผื่อใครที่ไม่รับประทานจะได้ไม่ต้องเหลือทิ้ง หรืออาจจะแจกขนมรับประทานรองท้องตรงหน้างาน และไม่ต้องเสิร์ฟอาหารเรียกน้ำย่อยก็ได้ ส่วนอาหารนั้นก็ขอแรงให้เพื่อนและญาติ ๆ ช่วยกันทำ แทนที่จะสั่งซื้อหรือจ้างคนอื่นมาทำให้ นอกจากนี้การเสิร์ฟอาหารในลักษณะของค็อกเทลแทนการนั่งรับประทานอาหาร วิธีนี้จะช่วยประหยัดเรื่องค่าอาหารไปได้เยอะเลยทีเดียว หรือไม่ก็สามารถให้บริการอาหารในลักษณะของบุฟเฟ่ต์ก็เป็นอีกทางหนึ่งที่จะช่วยลดงบประมาณได้ นอกจากนี้ยังสามารถใช้เค้กแต่งงานเป็นของว่างสำหรับแขก โดยไม่ต้องเตรียมขนมหวานอย่างอื่นเพิ่มแล้วก็ได้ เพราะเป็นงานเล็ก ๆ น่าจะเพียงพอกับจำนวนแขก ส่วนอุปกรณ์ที่ใช้ในการรับประทาน เช่น ช้อน ส้อม จาน ชาม ก็สามารถขอยืมจากวัดหรือหน่วยงานต่าง ๆ แทนการซื้อใหม่ทั้งหมดได้

10. ลดค่าใช้จ่ายเรื่องเค้กแต่งงาน          คุณสามารถเลือกเค้กที่ตกแต่งหน้าตาน่ารักจากร้านเบเกอรี่แทนการใช้เค้กแต่งงาน เพราะมีราคาถูกกว่ามากเลยทีเดียว นอกจากนี้การตกแต่งหน้าเค้กด้วยไม้ดอกหรือผลไม้แทนการตกแต่งด้วยตุ๊กตาคู่บ่าวสาว ก็ช่วยลดค่าใช้จ่ายไปได้เยอะเช่นกัน

11. ลดค่าใช้จ่ายเรื่องเครื่องดื่ม          หากจัดงานแต่งที่บ้าน คุณสามารถเลือกชนิด ยี่ห้อ ของเครื่องดื่มเองได้ โดยควรที่จะเลือกเครื่องดื่มที่มีราคาไม่แพงมากจนเกินไปมาเตรียมไว้ให้สำหรับแขก หรือถ้าเลือกจัดข้างนอกก็ควรเลือกสถานที่ที่สามารถนำเครื่องดื่มเข้าไปเองได้ พร้อมทั้งอาจจะมีบริการรินเหล้าให้แขกแทนที่จะวางขวดเหล้าไว้บนโต๊ะ เพราะจะช่วยให้แขกไม่รีบดื่มหมดเร็วจนเกินไปนั่นเอง

12. ลดค่าใช้จ่ายเรื่องเพลงประกอบในงาน          แทนที่จะจ้างดีเจมาคอยเปิดเพลง ก็สามารถให้เพื่อน ๆ เปิดเพลงให้ หรือบางคู่อยากให้มีนักดนตรีมาบรรเลงเพลงโรแมนติกให้ฟัง ก็เปลี่ยนจากจ้างนักดนตรีมาเป็นเปิดจากเครื่องเล่นเพลงแทนได้

13. ลดค่าใช้จ่ายเกี่ยวกับช่างภาพ          ควรจ้างช่างภาพให้ถ่ายเฉพาะตอนพิธีที่สำคัญ ๆ เท่านั้น สำหรับโมเมนต์อื่นก็ขอให้เพื่อนหรือญาติ ๆ ช่วยถ่ายให้แทนได้ หรือไม่ก็ให้เพื่อนช่วยเป็นตากล้องถ่ายให้ตลอดงาน หรือถ้าเพื่อนไม่สะดวกก็สามารถจ้างช่างภาพมือสมัครเล่น อย่างเช่น นักศึกษาที่เรียนมาทางด้านนี้โดยตรง ซึ่งจะได้ราคาที่ถูกกว่าช่างภาพมืออาชีพ เป็นต้น

          เป็นอย่างไรบ้างคะ สำหรับทริกรัดเข็มขัด จัดงานแต่งเองแบบประหยัด ที่เรานำมาฝาก เป็นกลวิธีที่จะตัดค่าใช้จ่ายที่สิ้นเปลืองออกไปได้เยอะมากเลยทีเดียว รับรองได้ว่างานแต่งของคุณนั้นจะใช้งบน้อยสุด ๆ จนอาจจะได้กำไรจากซองช่วยงานก็ได้นะ ยังไงก็อย่าลืมลองนำไปปรับใช้ตามความเหมาะสมกันดูนะคะขอบคุณข้อมูลจาก : intimateweddings.com, weddingreview.net, happywedding.life 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






จัดงานแต่งเองแบบประหยัด งบน้อยแค่ไหนก็แต่งได้ ด้วยทริกรัดเข็มขัด 13 ประการ





อัปเดตล่าสุด 14 กันยายน 2564 เวลา 18:05:01
 217,985 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





แต่งงาน:
วางแผนแต่งงาน
งานแต่งงาน
พรีเวดดิ้ง
สถานที่จัดงานแต่งงาน
ขันหมาก
ธีมงานแต่ง
ขอแต่งงาน
พรีเซ็นเทชั่นแต่งงาน
งานแต่ง
แต่งงาน


เจ้าบ่าว-เจ้าสาว :
ทรงผมเจ้าสาว
วิธีแต่งหน้าเจ้าสาว
ทรงผมเจ้าบ่าว
แต่งหน้าเจ้าบ่าว
รองเท้าเจ้าสาว
ช่างแต่งหน้าเจ้าสาว
ชุดเจ้าสาว
ชุดเจ้าบ่าว
ชุดคู่รัก
ความรัก


แฟชั่นงานแต่ง:
แฟชั่นเจ้าบ่าว
แฟชั่นเจ้าสาว
เทรนด์ชุดเจ้าสาว 2020
ชุดเพื่อนเจ้าสาว
ชุดไทยแต่งงาน
ชุดไทยเพื่อนเจ้าสาว
ชุดงานหมั้น
ชุดถ่ายพรีเวดดิ้ง
ชุดแต่งงานเรียบหรู
ชุดไทยเจ้าบ่าว


แหวนแต่งงาน:
แหวนทอง
แหวนเพชร
แหวนแต่งงาน
แหวนคู่
แหวนหมั้น
วิธีเลือกแหวนแต่งงาน
แหวนแต่งงานราคาถูก
แบบแหวนแต่งงาน
แหวนแต่งงานผู้ชาย
เทรนด์แหวนแต่งงาน


เรื่องน่ารู้งานแต่ง:
ชุดไปงานแต่ง
การ์ดแต่งงาน
ช่อดอกไม้
ของชําร่วยงานแต่ง
พานขันหมาก
จัดงานแต่งแบบประหยัด
จัดงานแต่งในสวน
แต่งงานริมทะเล
เค้กแต่งงาน
คำอวยพรงานแต่ง


ดูดวงความรัก:
ดวงความรัก
ดูดวงฟรี
ดูดวงความรัก 12 ราศี 
ดูดวงความรักไพ่ยิปซี
ดูดวงความรัก 2563 
ดูดวงความรักรายวัน
ความรัก
ดูดวงเนื้อคู่ 
ดูดวงความรัก
ดวงความรักรายเดือน









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































