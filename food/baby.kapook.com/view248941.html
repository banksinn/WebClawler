




เด็กทารกท้องเสีย ดูแลยังไง ลูกป่วยหนักไหม มาหาคำตอบกัน


















































































x close

















baby



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เรื่องน่ารู้คุณแม่

เรื่องน่ารู้คุณลูก

แม่ลูก-ดารา

นิทาน

ตั้งชื่อลูก

เรื่องน่าอ่านอื่นๆ












kapook baby > 
            เรื่องน่ารู้คุณลูก












เด็กทารกท้องเสีย ดูแลยังไง ต้องหาหมอหรือเปล่า มาหาคำตอบด่วน !





4,044อ่าน














0












          เด็กทารกท้องเสีย เป็นเรื่องที่พ่อแม่ตกใจและกังวลใจมาก ๆ เพราะกลัวว่าลูกจะป่วยหนัก ไปดูกันดีกว่าว่า ทารกท้องเสีย ดูแลยังไง เกิดจากอะไร และต้องระวังเรื่องใดบ้าง 











            อีกหนึ่งปัญหาที่ทำให้คุณพ่อคุณแม่มือใหม่กลุ้มใจมากก็คือ ลูกถ่ายเหลว ซึ่งบางครั้งอาจถ่ายเหลวต่อเนื่องหลายวัน วันละหลายรอบ จนคิดว่ามีอาการท้องเสีย แล้วถ้าเด็กทารกท้องเสีย ดูแลยังไง จะป่วยหนักหรือไม่ กระปุกดอทคอมจะพาไปหาคำตอบและแนะนำวิธีการรักษากันค่ะ
เด็กทารกท้องเสีย อาการแบบไหนที่น่าเป็นห่วง


          การถ่ายเหลวของทารกไม่ใช่เรื่องน่าตกใจ เพราะตามปกติแล้วเมื่อทารกได้รับอาหารเหลวเป็นประจำก็จะทำให้ถ่ายเหลวออกมาเป็นธรรมดา แต่ถ้าลูกถ่ายเหลวบ่อยและอุจจาระมีลักษณะแบบนี้จะถือว่าลูกท้องเสียและอาการน่าเป็นห่วง ต้องเฝ้าระวังดี ๆ ค่ะ
 

ถ่ายเหลวเป็นน้ำ
	 
มีสีเขียวหรือสีเข้มกว่าปกติ
	 
มีกลิ่นเหม็นผิดปกติ
	 
มีเลือดผสมหรือเป็นมูก


สาเหตุที่ทำให้ทารกท้องเสีย


          เนื่องจากลำไส้ของเด็กทารกยังอ่อนแออยู่มาก ดังนั้นจึงมีสิ่งเร้าที่ทำให้ท้องเสียได้ง่าย และสาเหตุหลักที่ทำให้ลูกท้องเสีย มีดังนี้
 

ความเจ็บป่วยต่าง ๆ เช่น การได้รับเชื้อโรคอย่างแบคทีเรีย ไวรัส เชื้อรา และปรสิต ที่จะนำไปสู่โรคท้องร่วง ซึ่งเกิดจากการสัมผัสของที่สกปรกแล้วนำเข้าปาก ต้องระวังเป็นอย่างยิ่งในช่วงฟันกำลังขึ้น เพราะลูกจะคันเหงือกแล้วคว้าทุกอย่างไปกัด
	 
อาหาร โดยเฉพาะเมื่อเปลี่ยนอาหารอย่างฉับพลัน จะทำให้ลำไส้ของลูกเกิดการเปลี่ยนแปลง รวมถึงอาจจะมีสารที่ก่อให้เกิดการแพ้ในอาหาร ทำให้ท้องเสียได้ง่าย
	 
แพ้โปรตีนและแลคโตสในนมวัว ในทารกอายุต่ำกว่า 5 เดือน หากกินนมวัวเข้าไปอาจเกิดการแพ้ได้ โดยจะมีอาการท้องเสีย ร่วมกับการหายใจติดขัด อาเจียน หรือมีแก๊สในท้อง
	 
ดื่มน้ำผลไม้มากเกินไป จนได้รับน้ำตาลฟรุกโตสเกินจำนวนที่พอดี ส่งผลให้เด็กระคายเคืองท้องและมีอาการท้องเสียได้ โดยส่วนมากจะเกิดในช่วงวัยหัดเดิน (6 เดือน - 2 ขวบครึ่ง) และจะหายไปเมื่อระบบภายในของเด็กแข็งแรงแล้วตอนอายุประมาณ 4 ขวบ
	 
ยา ถ้าลูกต้องกินยา เช่น ยาปฏิชีวนะ อาจทำให้ปวดท้องและท้องเสียได้
	 
สภาพอากาศและการเดินทาง ผู้ใหญ่ที่เดินทางไปแปลกที่แปลกถิ่นอาจเกิดอาการท้องเสียได้ เด็กทารกก็เช่นกัน เนื่องจากสภาพอากาศ อาหาร รวมถึงเวลาที่เปลี่ยนไป โดยเฉพาะเด็ก ๆ นี่แหละมีความเสี่ยงสูง จึงต้องระมัดระวังเป็นพิเศษ









เด็กทารกท้องเสีย ดูแลยังไง


          สำหรับทารกท้องเสียที่อาการไม่หนักมาก พ่อแม่สามารถดูแลเบื้องต้นได้ที่บ้าน เพื่อทำให้ลูกอาการดีขึ้น โดยสามารถทำได้ดังนี้
 

อย่าให้ลูกขาดน้ำ เมื่อท้องเสีย ร่างกายจะสูญเสียน้ำมากกว่าปกติ แต่การเติมน้ำให้เด็กทารกก็ไม่ควรให้น้ำเปล่า เพราะอาจทำให้ท้องเสียมากขึ้น ดังนั้นควรให้กินนมแม่ตามปกติ หรือให้นมสูตรปกติที่ลูกกินอยู่ รวมถึงอาหารปรุงสุกที่เคยป้อนลูกก็ป้อนตามปกติ
	 
ปรึกษาแพทย์สำหรับการให้เกลือแร่ เนื่องจากมีเกลือแร่สำหรับเด็ก เช่น pedialyte ที่สามารถทดแทนของเหลวและเกลือแร่ที่สูญเสียไปได้ โดยแนะนำให้ใช้ปริมาณ 1-1.5 เท่าของปริมาณอาหารปกติที่เด็กกิน (ไม่เกิน 200 มิลลิลิตร) แต่ตามปกติแล้วถ้าอาการไม่รุนแรงมากควรให้เด็กกินแต่นมแม่ก็พอ
	 
เปลี่ยนผ้าอ้อมให้ลูกบ่อย ๆ พยายามทำให้ก้นลูกแห้งที่สุด เพื่อป้องกันผื่นผ้าอ้อม
	 
ให้กินอาหารที่ช่วยบรรเทาอาการท้องเสีย หากลูกเริ่มกินอาหารแข็งได้ ให้คุณพ่อคุณแม่ป้อนอาหารเหล่านี้ จะช่วยบรรเทาอาการและทดแทนแร่ธาตุสำคัญที่สูญเสียไปขณะท้องเสียได้ เช่น ขนมปัง ข้าว กล้วย ซีเรียล พาสต้า เป็นต้น
	 
หลีกเลี่ยงอาหารอื่น ๆ ที่อาจทำให้ท้องเสียหนักขึ้น ไม่ว่าจะเป็นนมวัว น้ำผลไม้ต่าง ๆ อาหารทอด อาหารปรุงรส
	 
ห้ามทารกดื่มเครื่องดื่มเกลือแร่สำหรับผู้ใหญ่
	 
ห้ามทารกกินยาแก้ท้องร่วง ยกเว้นจะได้รับคำแนะนำจากแพทย์แล้วเท่านั้น


ทารกท้องเสีย หนักแค่ไหนควรไปหาหมอ


          พ่อแม่สามารถดูแลทารกท้องเสียได้ด้วยตัวเอง แต่ถ้ามีอาการที่มองแล้วว่าหนัก ควรไปพบแพทย์อย่างเร่งด่วน ไม่ว่าจะเป็น
 

อุจจาระมีสีขาวหรือสีแดง อุจจาระสีขาว หมายถึง เด็กอาจมีปัญหาในเรื่องของตับ ส่วนอุจจาระสีแดง หมายถึง อาจมีเลือดออกภายในระบบร่างกาย ควรรีบพบแพทย์โดยด่วน
	 
ถ่ายบ่อยมากกว่าวันละ 10 ครั้ง หรือท้องเสียอย่างรุนแรง
	 
มีอาการอื่น ๆ ร่วมกับอาการท้องเสีย เช่น อาเจียน มีไข้ น้ำหนักลด อุจจาระมีสีและกลิ่นที่แปลกไป


          หากลูกมีอาการถ่ายเหลวหรือท้องเสียแบบไม่รุนแรง คุณพ่อคุณแม่สามารถดูแลได้ด้วยตนเอง แต่อย่าลืมสังเกตและเฝ้าระวังอาการให้ดี ๆ หากมีอาการรุนแรงจนน่าเป็นห่วงจะได้พาไปหาหมอได้อย่างทันท่วงที ลูกจะได้ปลอดภัยและสุขภาพดีค่ะ
 
ขอบคุณข้อมูลจาก : medicinenet.com, verywellfamily.com (1) (2), healthline.com, cth.co.th, nutricia.com
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













เด็กทารกท้องเสีย ดูแลยังไง ต้องหาหมอหรือเปล่า มาหาคำตอบด่วน !




อัปเดตล่าสุด 17 พฤศจิกายน 2564 เวลา 22:49:10
 4,044 อ่าน




top






เลี้ยงลูก:
ตั้งชื่อลูก
ตั้งชื่อลูกชาย
ตั้งชื่อลูกสาว
เพลงกล่อมเด็ก
นิทานอีสป
เพลงสำหรับเด็ก
นิทานก่อนนอน
เสริมพัฒนาการเด็ก
หนังสือภาพเด็ก
เมนูอาหารเด็ก


ของใช้เด็ก:
เสื้อเด็ก
ที่นอนเด็กแรกเกิด
ชุดไทยเด็ก
รถเข็นเด็ก
ของเล่นเด็ก
เครื่องปั๊มนม
กางเกงผ้าอ้อม
หนังสือนิทาน
นมผง
ของใช้เด็กอ่อน


คนท้อง:
อาการคนท้อง
ท้อง
อาการคนท้องไม่รู้ตัว
ตั้งครรภ์
อาการคนท้อง 1 สัปดาห์
ของเตรียมคลอด
คนท้องกินอะไรดี
อาการคนท้องระยะแรก
ท้อง
พัฒนาการของทารกในครรภ์


ลูกดารา:
ลูกดาราไทย
ลูกดาราต่างประเทศ
แม่ลูกดารา
พ่อลูกดารา
ลูกแฝดดารา
น้องสายฟ้า พายุ
น้องอคิณ
น้องเดมี่
น้องปีใหม่
น้องอลิน อลัน


สุขภาพแม่-ลูก:
โรคมือเท้าปาก
นมสำหรับเด็ก
ยาบํารุงเลือด
สุขภาพเด็ก
วัคซีนเด็ก
สุขภาพแม่
อาหารและโภชนาการ
อาหารเสริมเด็ก
ให้นมลูก
พัฒนาการของทารก


แฟชั่นแม่และเด็ก:
แฟชั่นคนท้อง
เสื้อผ้าเด็ก
ชุดเด็ก
ชุดเด็กแรกเกิด
ชุดคลุมท้อง
แฟชั่นเด็ก
แฟชั่นลูกดารา
แฟชั่นดาราท้อง
ชุดว่ายน้ำเด็ก
ทรงผมเด็ก









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































