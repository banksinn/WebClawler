




วิธีลงโทษลูกแฝด ทำอย่างไรไม่ให้ลูกคิดว่าลำเอียง


















































































x close

















baby



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เรื่องน่ารู้คุณแม่

เรื่องน่ารู้คุณลูก

แม่ลูก-ดารา

นิทาน

ตั้งชื่อลูก

เรื่องน่าอ่านอื่นๆ












kapook baby > 
            เรื่องน่ารู้คุณลูก












วิธีลงโทษลูกแฝด ทำยังไงให้แฟร์ ทำโทษแบบไหนถึงไม่ลำเอียง





4,564อ่าน














0












          วิธีลงโทษลูกแฝด การมีลูกแฝด ทำให้ต้องให้อะไรเท่า ๆ กัน เลี้ยงแบบเดียวกัน แล้วเรื่องของการลงโทษลูกล่ะ ? จะต้องลงโทษยังไง ไปดูวิธีทำโทษลูกแฝดกันเลย 











            สำหรับบ้านที่มีลูกเป็นฝาแฝดการเลี้ยงลูกย่อมไม่เหมือนกับบ้านที่มีพี่น้อง เพราะลูกแฝดนั้นอายุเท่ากัน วุฒิภาวะก็เท่ากัน ดังนั้นวิธีการเลี้ยงลูกจึงสำคัญมาก ถึงแม้จะให้อะไรพวกเขาเท่า ๆ กัน แต่เด็ก ๆ ต้องรู้ด้วยว่าเวลาที่เขาทำผิดจะต้องถูกลงโทษ และอาจจะไม่ได้ถูกลงโทษเหมือนกัน เพราะต้องมีสักครั้งแหละที่ลูกทำผิดแค่คนเดียว วันนี้กระปุกดอทคอมจึงขอมาแนะนำวิธีลงโทษลูกแฝด ทั้งแบบลงโทษทั้งคู่และลงโทษคนเดียว ไปดูกันค่ะว่าควรทำยังไง
วิธีลงโทษลูกแฝด ถ้าลูกทำผิดทั้งคู่

          ปัญหาของการมีลูกฝาแฝดมี 2 ประเด็นใหญ่ ๆ ก็คือ ถ้าไม่ทะเลาะกัน ก็พากันเล่นซนจนทำผิดทั้งคู่ ซึ่งเป็นสิ่งที่พวกเขาควรตระหนักว่าที่ทำอยู่นั้นไม่ถูกต้อง ดังนั้นจึงต้องมีวิธีการลงโทษ นั่นคือ
 
          1. ถ้าลูกทะเลาะกัน ให้ฟังความทั้งสองฝ่าย อย่าฟังแค่จากลูกคนใดคนหนึ่งแล้วตัดสิน ไม่อย่างนั้นเขาจะรู้สึกว่ากำลังเสียเปรียบ เนื่องจากพ่อแม่ไม่ยอมรับฟัง ให้เขาทั้งสองคนได้พูดสิ่งที่ออกมาจากมุมมองและความรู้สึกของเขา และอธิบายว่ากำลังทำผิดยังไง จากนั้นค่อยหาบทลงโทษที่เหมาะสม
 
          2. ทำเป็นไม่สนใจเด็ก ๆ จนกว่าเขาจะสงบ เวลาที่เด็ก ๆ ทะเลาะกันเขามักจะหาที่พึ่งพิง โดยเชื่อว่าหากฟ้องพ่อแม่จะต้องช่วยเขาได้ หรือสามารถตัดสินโทษให้กับฝ่ายตรงข้ามได้ แต่หากคุณพ่อคุณแม่พุ่งตัวเข้าไปช่วยในช่วงศึกหนักของเด็ก ๆ พวกเขาจะยิ่งได้ใจและคิดว่าการทะเลาะทุกครั้งเขาจะมีคนหนุนหลัง ดังนั้นลองทำเป็นไม่สนใจคำฟ้อง แล้วบอกว่าไปสงบจิตใจกันก่อน ใจเย็นแล้วค่อยมาคุยกัน จะทำให้เด็ก ๆ คิดได้ และแยกกันในที่สุด
 
          3. จับลูกแยกกัน เด็ก ๆ ทะเลาะกันแป๊บเดียวเดี๋ยวเขาก็กลับมาดีกัน หรือไม่ก็เย้าแหย่กันอีก เพราะเขามีกันอยู่สองคน ยังไงก็ต้องอยากเล่นกัน ในช่วงเวลาที่พวกเขาต้องถูกลงโทษ พ่อแม่จึงควรจับแยกกันอยู่คนละที่ โดยกำหนดเวลาเอาไว้ ห้ามเขาพูดคุยและเล่นกัน เพื่อให้ลูกใช้เวลานี้ทบทวนความผิดของตัวเอง เมื่อครบกำหนดเวลา เด็ก ๆ ก็จะเลิกทะเลาะกันไปโดยปริยาย
 
          4. ให้ลูกกอดกัน แม้จะทะเลาะกันหรือโกรธกันอยู่ แต่การลงโทษด้วยการบังคับให้เขากอดกันโดยจับเวลาเอาไว้เป็นหนึ่งในไอเดียที่ดีที่จะทำให้เขารู้ว่าเขาต้องรักกัน ถ้าเขายังโกรธกันก็ให้กอดอยู่อย่างนั้น โดยพ่อแม่จะต้องจับตาดูด้วยว่าเขาจะแอบตีกันหรือเปล่า








วิธีลงโทษลูกแฝด ถ้าลูกทำผิดแค่คนเดียว

          การลงโทษทั้งคู่น่ะง่าย แต่หากต้องลงโทษคนใดคนหนึ่งอาจจะเป็นเรื่องยาก เพราะเขาจะรู้สึกน้อยใจว่าเขาผิดมากกว่าอีกคนยังไง ดังนั้นพ่อแม่จึงต้องใช้เหตุผลในการลงโทษเป็นอย่างมาก โดยมีวิธีดังนี้
 
          1. เข้ามุมหรือกักบริเวณ เป็นวิธีที่เหมาะกับการลงโทษเด็กเล็ก ๆ อย่างเวลาที่เขาทุบตีหรือจิกผมแฝดของเขา ให้อุ้มไปไว้ที่มุมใดมุมหนึ่งหรือในคอกเด็ก จับเวลาให้ไม่ออกไปเล่นกับอีกคนจนกว่าจะครบเวลา และค่อย ๆ เพิ่มเวลาตามช่วงอายุของเขา
 
          2. ให้ความสนใจกับคนที่ไม่ได้ทำผิด แทนที่จะไปดุว่าหรือลงโทษลูกคนที่ทำผิด กลับกันลองไม่สนใจ แต่ไปให้ความสนใจ เอาอกเอาใจลูกอีกคนที่ไม่ได้ทำผิดแทน วิธีนี้จะทำให้ลูกรู้เองว่า เมื่อเขาทำไม่ดีก็จะไม่มีคนสนใจ แรก ๆ เขาอาจจะทำเฉย แต่ผ่านไปสักพักเขาจะเริ่มเรียกร้องความสนใจขึ้นมา เวลานั้นจึงค่อย ๆ สอนสิ่งที่ทำผิดไปก็ไม่สาย
 
          3. ให้รางวัลกับลูกคนอื่น ๆ แต่ไม่ให้คนที่ทำผิด ถ้ามีลูกแฝดและมีพี่น้องคนอื่นด้วย ลองใช้วิธีให้รางวัลคนอื่น ๆ เช่น เอาขนมมาเสิร์ฟ แต่ไม่ให้เด็กที่ทำผิดแค่คนเดียว เป็นวิธีการที่ต้องทำใจแข็งสักหน่อย แต่ลูกจะรู้ตัวได้อย่างรวดเร็วว่าที่เขาไม่ได้กินขนมแบบคนอื่น ๆ เพราะว่าเขาทำผิด อาจจะมีน้ำตาบ้าง แต่พ่อแม่สามารถใช้ช่วงเวลานั้นในการสอนได้ และเขาจะรับฟัง








          แม้การเลี้ยงลูกแฝดจำเป็นต้องทำทุกอย่างให้เท่าเทียม แต่อย่าลืมว่าเขาไม่ใช่คนเดียวกัน นิสัยเขาอาจจะไม่เหมือนเลยก็ได้ ดังนั้นพ่อแม่จึงจำเป็นต้องพิจารณาความผิดเป็นคนคนไป เพื่อไม่ให้คนที่ไม่ได้ทำอะไรผิดรู้สึกได้ถึงความไม่ยุติธรรม นอกจากนี้ก็ควรสอนลูกด้วยว่าเขาไม่ควรทะเลาะกัน เพราะทั้งคู่คือพี่น้อง ควรรักและช่วยเหลือกันเอาไว้จะดีกว่า
 
ขอบคุณข้อมูลจาก : supernanny.co.uk, team-cartwright.com, parenting.firstcry.com
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













วิธีลงโทษลูกแฝด ทำยังไงให้แฟร์ ทำโทษแบบไหนถึงไม่ลำเอียง




อัปเดตล่าสุด 7 ธันวาคม 2564 เวลา 15:17:24
 4,564 อ่าน




top






เลี้ยงลูก:
ตั้งชื่อลูก
ตั้งชื่อลูกชาย
ตั้งชื่อลูกสาว
เพลงกล่อมเด็ก
นิทานอีสป
เพลงสำหรับเด็ก
นิทานก่อนนอน
เสริมพัฒนาการเด็ก
หนังสือภาพเด็ก
เมนูอาหารเด็ก


ของใช้เด็ก:
เสื้อเด็ก
ที่นอนเด็กแรกเกิด
ชุดไทยเด็ก
รถเข็นเด็ก
ของเล่นเด็ก
เครื่องปั๊มนม
กางเกงผ้าอ้อม
หนังสือนิทาน
นมผง
ของใช้เด็กอ่อน


คนท้อง:
อาการคนท้อง
ท้อง
อาการคนท้องไม่รู้ตัว
ตั้งครรภ์
อาการคนท้อง 1 สัปดาห์
ของเตรียมคลอด
คนท้องกินอะไรดี
อาการคนท้องระยะแรก
ท้อง
พัฒนาการของทารกในครรภ์


ลูกดารา:
ลูกดาราไทย
ลูกดาราต่างประเทศ
แม่ลูกดารา
พ่อลูกดารา
ลูกแฝดดารา
น้องสายฟ้า พายุ
น้องอคิณ
น้องเดมี่
น้องปีใหม่
น้องอลิน อลัน


สุขภาพแม่-ลูก:
โรคมือเท้าปาก
นมสำหรับเด็ก
ยาบํารุงเลือด
สุขภาพเด็ก
วัคซีนเด็ก
สุขภาพแม่
อาหารและโภชนาการ
อาหารเสริมเด็ก
ให้นมลูก
พัฒนาการของทารก


แฟชั่นแม่และเด็ก:
แฟชั่นคนท้อง
เสื้อผ้าเด็ก
ชุดเด็ก
ชุดเด็กแรกเกิด
ชุดคลุมท้อง
แฟชั่นเด็ก
แฟชั่นลูกดารา
แฟชั่นดาราท้อง
ชุดว่ายน้ำเด็ก
ทรงผมเด็ก









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































