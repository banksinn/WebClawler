




ริดสีดวงคนท้อง อันตรายต่อการตั้งครรภ์ไหม รักษาริดสีดวงอย่างไรดี

















































































x close

















baby



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เรื่องน่ารู้คุณแม่

เรื่องน่ารู้คุณลูก

แม่ลูก-ดารา

นิทาน

ตั้งชื่อลูก

เรื่องน่าอ่านอื่นๆ












kapook baby > 
            เรื่องน่ารู้คุณแม่












ริดสีดวงคนท้อง อันตรายไหม คุณแม่ตั้งครรภ์รับมืออย่างไรดี





31,853อ่าน














0












          ริดสีดวงคนท้อง พาไปรู้จักสาเหตุและอาการของริดสีดวงขณะตั้งครรภ์ สำหรับว่าที่คุณแม่ที่กังวลว่าเป็นริดสีดวงตอนท้อง จะส่งผลต่อลูกไหม มีวิธีรักษาและป้องกันอย่างไรบ้าง ตามไปหาคำตอบกันค่ะ 











            ปัญหาเกี่ยวกับการขับถ่ายยอดฮิตติดอันดับของคนไทย คงหนีไม่พ้น “โรคริดสีดวงทวาร” ที่ไม่มีใครอยากเป็น เพราะส่งผลกระทบต่อการใช้ชีวิตประจำวัน แม้นั่งเฉย ๆ ยังลำบาก แต่นอกจากคนทั่วไปแล้ว แม่ตั้งครรภ์ก็ถือเป็นกลุ่มเสี่ยงต่อการถูกริดสีดวงแผลงฤทธิ์ได้เช่นกัน เรียกว่านอกจากจะต้องอุ้มท้องที่ใหญ่ขึ้นทุกวันแล้ว ยังต้องอึดอัดที่ก้นอีก เวลาเบ่งถ่ายก็แสนจะเจ็บปวด ซึ่งว่าที่คุณแม่ที่เป็นริดสีดวงตอนท้องอาจจะงงว่าอาการนี้เกิดขึ้นมาได้อย่างไร ทั้ง ๆ ที่ไม่เคยเป็นมาก่อน และไม่กล้าเข้าปรึกษาแพทย์ จนอาจทำให้ริดสีดวงกำเริบและยากต่อการรักษา ว่าแล้วกระปุกดอทคอมเลยอยากชวนแม่ ๆ มาทำความรู้จัก ริดสีดวงคนท้อง ว่ามีสาเหตุจากอะไร พร้อมนำวิธีรับมือมาฝากกันค่ะ
ริดสีดวงคนท้อง คืออะไร เกิดขึ้นได้อย่างไร

          ริดสีดวง เป็นภาวะที่หลอดเลือดดำที่มีอยู่ตามธรรมชาติในบริเวณทวารหนักเกิดการปูดพอง (ขอด) เป็นหัว แล้วมีการปริแตกของผนังหลอดเลือดในขณะเบ่งถ่ายอุจจาระ จึงทำให้มีเลือดออกเป็นครั้งคราว สำหรับริดสีดวงในคนท้องนั้นเกิดขึ้นได้บ่อยกว่าช่วงปกติ นั่นก็เป็นเพราะ
 

มดลูกที่ขยายใหญ่ขึ้นไปกดหลอดเลือดดำในช่องท้อง ทำให้หลอดเลือดดำที่อยู่ปลายทาง เช่น บริเวณเท้า ขา และก้น มีการไหลเวียนกลับเข้าสู่หัวใจยากขึ้น จึงทำให้เกิดการคั่งของเลือดในบริเวณเหล่านั้นขึ้นได้ การคั่งของเลือดที่กระจุกบริเวณก้นจะเห็นเป็นริดสีดวงทวารขึ้นมา
	 
เมื่อตั้งครรภ์ร่างกายจะมีการสร้างฮอร์โมนขึ้นมาหลายชนิด ซึ่งฮอร์โมนต่าง ๆ นี้ส่วนมากจะทำให้หลอดเลือดดำมีการขยายตัวมากขึ้น เป็นผลให้ไปเพิ่มการคั่งของเลือดมากขึ้นไปอีก
	 
อาการท้องผูกที่เกิดขึ้นระหว่างตั้งครรภ์ก็มีส่วนทำให้เกิดอาการริดสีดวงทวารขึ้นได้ เพราะเวลาที่คุณแม่ท้องผูกแล้วต้องใช้แรงเบ่งถ่ายมาก พอสะสมเข้าบ่อย ๆ หลอดเลือดบริเวณก้นก็ปูดออกมาเป็นริดสีดวงทวาร
	 
การนั่งหรือยืนนาน ๆ เป็นผลให้เกิดอาการริดสีดวงทวารขึ้นได้เช่นกัน เพราะเลือดจะไปรวมอยู่ตรงส่วนที่ต่ำของร่างกายที่เกิดจากแรงโน้มถ่วง จึงทำให้เลือดไปคั่งที่เท้าทำให้เกิดอาการเท้าบวมหรือเส้นเลือดขอด ส่วนตรงบริเวณทวารหนักก็ทำให้เกิดอาการริดสีดวงทวารขึ้นมาได้









ริดสีดวงคนท้อง อาการเป็นอย่างไร

            คุณแม่ตั้งครรภ์เป็นริดสีดวงตอนท้อง รายที่ไม่มีอาการมากนักก็อาจแค่มีอาการคันรอบทวารหนักเล็กน้อย แต่หากมีอาการมาก ก็จะพบว่ามีก้อนยื่นออกมา และมีอาการปวดร่วมด้วยตรงบริเวณก้น ในบางรายอาจมีอาการปวดระบมทำให้ไม่สามารถนั่งเก้าอี้ได้ เวลาที่ถ่ายอุจจาระจะไปครูดกับติ่งริดสีดวงจนทำให้มีเลือดติดออกมาด้วย
ริดสีดวงคนท้อง ส่งผลต่อการตั้งครรภ์ไหม

          ภาวะริดสีดวงทวารไม่เป็นอันตรายใด ๆ กับการตั้งครรภ์ และไม่มีผลกับทารกในครรภ์ แต่มักจะทำให้เกิดความรำคาญต่าง ๆ เช่น คันก้น เจ็บและมีเลือดติดปนเวลาขับถ่ายหรือหลังถ่ายอุจจาระ ซึ่งถ้ามีเลือดออกมากอาจมีอาการซีดได้ ดังนั้น หากพบว่าเป็นริดสีดวงควรรีบปรึกษาแพทย์ให้เร็วที่สุด เพื่อลดความเสี่ยงต่อการเกิดปัญหาต่าง ๆ และแพทย์จะได้แนะนำการดูแลตัวเองเมื่อเป็นริดสีดวงขณะตั้งครรภ์อย่างถูกวิธี
 
          สำหรับคุณแม่ที่เป็นริดสีดวงตอนท้อง และกังวลว่าจะมีปัญหาในการคลอดลูก ในเรื่องนี้เบาใจได้ค่ะ เพราะยังสามารถคลอดแบบธรรมชาติได้ตามปกติ โดยแพทย์จะเพิ่มความระมัดระวังในการตัดฝีเย็บ เพื่อไม่ให้ไปโดนริดสีดวง และไม่ให้มีการฉีกขาดของช่องคลอดมากเกินไป แต่หากคุณแม่เป็นริดสีดวงในช่วงของการตั้งครรภ์ในไตรมาสที่ 3 และจำเป็นต้องผ่าตัดเอาริดสีดวงออก คุณหมออาจพิจารณาให้ใช้วิธีผ่าคลอดแทน เพราะการคลอดธรรมชาติอาจไปกระทบกับแผลผ่าตัดริดสีดวงได้

ริดสีดวงคนท้อง รักษาอย่างไร

          สำหรับคุณแม่ตั้งครรภ์ที่พบว่าตัวเองมีริดสีดวงทวารเกิดขึ้น อย่างแรกแนะนำว่าควรไปพบแพทย์เพื่อตรวจดูก่อน เพื่อแพทย์จะได้จัดยารักษาได้ตามอาการ หากไม่จำเป็นก็ไม่ควรซื้อยามาใช้เอง ซึ่งการรักษาสามารถทำได้หลายวิธี ดังนี้
 

ประคบเย็นตรงบริเวณก้อนริดสีดวงด้วยแผ่นผ้าหรือแผ่นเจลประคบ ความเย็นจะช่วยทำให้หลอดเลือดมีการหดรัดตัว ทำให้ขนาดของริดสีดวงเล็กลงได้
	 
เอาก้นนั่งแช่ในน้ำอุ่น วิธีนี้จะช่วยลดความเจ็บปวดตรงบริเวณทวารหนักได้ดี และช่วยให้การไหลเวียนเลือดสะดวกมากขึ้น
	 
เหน็บยาและทายา ซึ่งแพทย์ที่ดูแลรักษาให้จะเป็นผู้แนะนำการใช้ยาให้กับคุณแม่แต่ละรายอย่างละเอียด ส่วนมากแล้วยาเหน็บและยาทาจะมีตัวยาที่เป็นยาชาและลดการบวม ที่ช่วยบรรเทาอาการริดสีดวงได้อย่างมาก
	 
สำหรับระยะที่ก้อนริดสีดวงยื่นออกมา แต่ไม่สามารถหดกลับได้เอง ถ้าเป็นหนักมากอาจจะต้องใช้วิธีการผ่าตัดช่วยในการรักษา ซึ่งแพทย์มักจะรอให้คลอดก่อนแล้วจึงจะพิจารณาว่าควรผ่าตัดรักษาหรือไม่
	 
คุณแม่ตั้งครรภ์ควรนอนตะแคงซ้ายทุก ๆ 2-3 ชั่วโมง เพื่อช่วยคลายแรงดันภายในช่องท้อง และถ้าหากสามารถยกขาพาดกับเก้าอี้ได้ประมาณ 20 นาที ก็อาจจะช่วยได้อีกทางหนึ่ง หรือนอนคว่ำให้เข่าชิดบริเวณอก ท้อง หรือนอนท่าก้นโด่ง ในช่วงเย็นหรือกลางคืน วันละประมาณ 10-15 นาที เพื่อส่งเสริมการไหลเวียนเลือดที่บริเวณทวารหนักกลับสู่หัวใจให้ดีขึ้น









วิธีป้องกัน ถ้าไม่อยากเป็นริดสีดวงตอนท้อง

          ทางที่ดีที่สุดในการป้องกันโรคริดสีดวงทวาร คือ ปรับพฤติกรรมการใช้ชีวิตประจำวัน เพื่อลดความเสี่ยงต่อการเพิ่มความดันของหลอดเลือด ซึ่งเป็นสาเหตุของโรคริดสีดวงทวาร ทำได้ดังนี้ค่ะ
 

ดูแลเรื่องระบบขับถ่ายให้เป็นนิสัย ฝึกเข้าห้องน้ำให้เป็นเวลา
	 
ไม่กลั้นอุจจาระ เพราะจะส่งผลเสียต่อระบบขับถ่ายที่ผิดปกติและถ่ายได้ยากมากขึ้น รวมถึงพยายามหลีกเลี่ยงการเบ่งอุจจาระแรง ๆ ด้วย
	 
ควรออกกำลังกายที่เหมาะสมตามอายุครรภ์นั้น ๆ อย่างสม่ำเสมอ เพราะการออกกำลังกายจะช่วยทำให้ลำไส้ได้เคลื่อนไหว ส่งผลให้ระบบการขับถ่ายดีตามไปด้วย
	 
ควรรับประทานอาหารที่มีกากใยสูง เช่น ผักใบเขียวต่าง ๆ ธัญพืช และผลไม้จำพวกส้ม สับปะรด แอปเปิล แก้วมังกร เป็นต้น
	 
ดื่มน้ำมาก ๆ อย่างน้อยวันละ 5 ลิตร เพื่อช่วยให้อุจจาระอ่อนนุ่มและขับถ่ายออกได้ง่าย
	 
คุณแม่ท้องควรงดการดื่มชา กาแฟ และน้ำอัดลมต่าง ๆ รวมทั้งเครื่องดื่มที่มีแอลกอฮอล์
	 


          ริดสีดวงคนท้องไม่ใช่โรคร้ายแรง แต่อาจเรื้อรังเป็น ๆ หาย ๆ ได้ ดังนั้นคุณแม่ต้องหมั่นสังเกตตัวเอง และเวลาไปฝากครรภ์ก็ควรตรวจสุขภาพทางทวารร่วมด้วย เพื่อดูว่าเป็นริดสีดวงขณะตั้งครรภ์หรือไม่ จะได้เริ่มต้นรักษาได้ทัน รวมถึงช่วงหลังคลอดก็ควรฝึกขับถ่ายให้เป็นเวลาด้วยนะคะ จะได้ไม่ต้องกังวลว่าจะเป็นซ้ำอีก
 
ขอบคุณข้อมูลจาก : vejthani.com, sikarin.com, rakluke.com, เฟซบุ๊ก รู้ทันริดสีดวง กับหมอเฉพาะทาง
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













ริดสีดวงคนท้อง อันตรายไหม คุณแม่ตั้งครรภ์รับมืออย่างไรดี




อัปเดตล่าสุด 17 กรกฎาคม 2564 เวลา 18:27:20
 31,853 อ่าน




top






เลี้ยงลูก:
ตั้งชื่อลูก
ตั้งชื่อลูกชาย
ตั้งชื่อลูกสาว
เพลงกล่อมเด็ก
นิทานอีสป
เพลงสำหรับเด็ก
นิทานก่อนนอน
เสริมพัฒนาการเด็ก
หนังสือภาพเด็ก
เมนูอาหารเด็ก


ของใช้เด็ก:
เสื้อเด็ก
ที่นอนเด็กแรกเกิด
ชุดไทยเด็ก
รถเข็นเด็ก
ของเล่นเด็ก
เครื่องปั๊มนม
กางเกงผ้าอ้อม
หนังสือนิทาน
นมผง
ของใช้เด็กอ่อน


คนท้อง:
อาการคนท้อง
ท้อง
อาการคนท้องไม่รู้ตัว
ตั้งครรภ์
อาการคนท้อง 1 สัปดาห์
ของเตรียมคลอด
คนท้องกินอะไรดี
อาการคนท้องระยะแรก
ท้อง
พัฒนาการของทารกในครรภ์


ลูกดารา:
ลูกดาราไทย
ลูกดาราต่างประเทศ
แม่ลูกดารา
พ่อลูกดารา
ลูกแฝดดารา
น้องสายฟ้า พายุ
น้องอคิณ
น้องเดมี่
น้องปีใหม่
น้องอลิน อลัน


สุขภาพแม่-ลูก:
โรคมือเท้าปาก
นมสำหรับเด็ก
ยาบํารุงเลือด
สุขภาพเด็ก
วัคซีนเด็ก
สุขภาพแม่
อาหารและโภชนาการ
อาหารเสริมเด็ก
ให้นมลูก
พัฒนาการของทารก


แฟชั่นแม่และเด็ก:
แฟชั่นคนท้อง
เสื้อผ้าเด็ก
ชุดเด็ก
ชุดเด็กแรกเกิด
ชุดคลุมท้อง
แฟชั่นเด็ก
แฟชั่นลูกดารา
แฟชั่นดาราท้อง
ชุดว่ายน้ำเด็ก
ทรงผมเด็ก









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































