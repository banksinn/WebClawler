




ผ่าตัดคลอด 10 เรื่องที่แม่ท้องต้องรู้ ทั้งก่อนและหลังการผ่าคลอด

















































































x close

















baby



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เรื่องน่ารู้คุณแม่

เรื่องน่ารู้คุณลูก

แม่ลูก-ดารา

นิทาน

ตั้งชื่อลูก

เรื่องน่าอ่านอื่นๆ












kapook baby > 
            เรื่องน่ารู้คุณแม่












ผ่าตัดคลอด กับ 10 เรื่องน่ารู้สำหรับคุณแม่ ทั้งก่อน-หลังการผ่าคลอด





9,854อ่าน














0












          ผ่าตัดคลอด หรือ การผ่าคลอด อีกทางเลือกสำหรับคุณแม่ตั้งครรภ์ มีเรื่องอะไรควรรู้บ้าง ตามไปทำความเข้าใจเกี่ยวกับการผ่าตัดคลอด ตั้งแต่ก่อนและหลังผ่า จะได้เตรียมตัวคลอดลูกอย่างไร้กังวล 











          ตั้งแต่คุณแม่ทราบว่ามีชีวิตน้อย ๆ อยู่ในท้องของเรา เชื่อว่าความสุขจะมาเยือนทุกคนในครอบครัวอย่างแน่นอน แต่ยิ่งใกล้ถึงกำหนดวันที่เจ้าหนูน้อยจะได้ลืมตาดูโลกมากขึ้นเท่าไร คุณแม่ตั้งครรภ์ทุกคนก็มักจะมีสิ่งที่ทำให้กังวลใจอย่างหลีกเลี่ยงไม่ได้ นั่นคือเรื่องคลอดลูก โดยเฉพาะวิธี “ผ่าตัดคลอด” หรือ การผ่าคลอดทางหน้าท้อง ซึ่งแม้ทุกวันนี้การแพทย์จะเจริญก้าวหน้าไปมาก แต่ด้วยความกลัวการคลอดตามธรรมชาติ ความเชื่อถือเรื่องโชคลางและฤกษ์คลอด รวมไปถึงความสะดวกสบายเรื่องการจัดการเวลา ทำให้การผ่าตัดคลอดเป็นทางเลือกใหม่ที่มีความนิยมสูงขึ้นสำหรับคุณแม่ยุคนี้
 
          ก่อนที่วันสำคัญจะมาถึง คุณแม่อาจมีข้อสงสัยเรื่องการผัดตัดคลอดอยู่หลายเรื่องด้วยกัน วันนี้เราได้รวบรวมคำถามยอดฮิตที่แม่ผ่าคลอดต้องรู้มาฝาก ไม่ว่าจะเป็นช่วงก่อนหรือหลังผ่าคลอด จะได้คลายความวิตกและเตรียมตัวได้อย่างเบาใจค่ะ

1. ผ่าตัดคลอด ตั้งครรภ์แบบไหนที่ต้องผ่า

          ไม่ใช่ทุกการตั้งครรภ์จะเหมาะกับวิธีผ่าคลอดนะคะ อย่างไรก็ตาม คุณหมอจะแนะนำให้คลอดตามธรรมชาติ และผ่าคลอดในกรณีที่จำเป็นเท่านั้น โดยจะพิจารณาจากความเสี่ยงและปัจจัยอื่น ๆ ดังนี้
 

ภาวะอุ้งเชิงกรานแคบ คือภาวะที่ขนาดอุ้งเชิงกรานของคุณแม่ไม่พอดีกับตัวเด็ก มักจะเกิดขึ้นกับคุณแม่ที่ตัวเล็ก แล้วเด็กมีขนาดตัวใหญ่กว่าขนาดของอุ้งเชิงกราน ทำให้ไม่สามารถคลอดธรรมชาติได้
	 
เด็กไม่กลับหัว ไม่เอาศีรษะลง อาจจะก้นเป็นส่วนนำ หรือนอนขวาง ทำให้ไม่สามารถคลอดธรรมชาติได้ เพราะจะทำให้เด็กได้รับบาดเจ็บ
	 
ทารกมีอัตราการเต้นของหัวใจผิดปกติหรืออยู่ในภาวะคับขัน
	 
มีภาวะรกเกาะต่ำ ปกติแล้วรกจะเกาะอยู่ข้างบน เมื่อรกเคลื่อนตัวลงมาปิดปากมดลูก ซึ่งโดยปกติควรจะต้องเปิดเพื่อให้เด็กออกมา จึงทำให้คลอดตามธรรมชาติไม่ได้
	 
พบเนื้องอกอยู่ในจุดสำคัญ เช่น อุ้งเชิงกราน ปากมดลูกหรือช่องคลอด ทำให้ขัดขวางช่องทางคลอดไม่สามารถคลอดธรรมชาติได้
	 
ครรภ์แฝด ไม่นิยมคลอดธรรมชาติ เนื่องจากเมื่ออีกคนคลอดออกมาแล้ว คนที่ยังไม่ออกมาจะกลิ้งและกลับหัวในระหว่างอยู่ในครรภ์ ซึ่งอาจเป็นอันตรายต่อตัวเด็ก ควรผ่าตัดคลอดเพื่อความปลอดภัย
	 
มีโรคที่เป็นอันตราย เช่น มีเชื้อเอดส์ หรือเป็นเริมที่อวัยวะเพศในช่วงเจ็บท้องคลอด รวมถึงมีความเสี่ยงจากโรคต่าง ๆ เช่น โรคหัวใจ โรคเบาหวาน หรือมีอาการครรภ์เป็นพิษ

	เมื่อคุณหมอพบความเสี่ยงที่อาจเป็นอันตรายของทั้งแม่และลูกแล้ว จะทำการนัดผ่าคลอดซึ่งจะนัดผ่าตัดคลอดหลังคุณแม่มีอายุครรภ์ 37 สัปดาห์ขึ้นไปค่ะ









2. การผ่าคลอดมีกี่แบบ

          สำหรับการผ่าคลอด มี 2 ลักษณะ คือ
 

ผ่าคลอดแนวตั้ง แนวผ่าตัดจะเริ่มตั้งแต่ใต้สะดือลงมาถึงช่วงกลางหัวหน่าว โดยจะมีการผ่าลงลึกไปถึง 7 ชั้น จึงไม่ค่อยเป็นที่นิยมเท่าไรนัก ยกเว้นกรณีคุณแม่มีภาวะฉุกเฉิน เช่น ลูกน้อยในครรภ์กำลังขาดออกซิเจน ภาวะรกเกาะต่ำมีเลือดออกมาก เป็นต้น
	 
ผ่าคลอดแนวนอน หรือ แนวบิกินี เป็นที่นิยมมาก เพราะเจ็บน้อยกว่า รอยแผลสวยงาม และดูแลรักษาได้ง่ายกว่า โดยแพทย์จะลงมีดแนวขวาง และโค้งเล็กน้อยบนลำตัวคุณแม่บริเวณเหนือหัวหน่าวหรือที่เรียกว่าเส้นบิกินี่ ความยาวของแผลผ่าตัดส่วนใหญ่จะประมาณ 12-15 ซม.


3. ผ่าตัดคลอด ใช้เวลากี่นาที

            การผ่าคลอดไม่ต้องรอให้ปากมดลูกเปิดเหมือนการคลอดธรรมชาติ คุณแม่จึงไม่ต้องคอยนานเพื่อที่จะเห็นหน้าลูกน้อย โดยปกติการผ่าคลอดใช้เวลาราว 45 นาที - 1 ชั่วโมงเท่านั้น เรียกว่าไวทันใจมาก ๆ ค่ะ พอนำเด็กออกมาแล้ว คุณหมอจะยกรกออกมาด้วย และฉีดสารออกซิโตซินกระตุ้นให้มดลูกบีบตัว ลดการเสียเลือด พร้อมกับป้องกันการตกเลือดหลังคลอด จากนั้นจะเย็บปิดแผลที่มดลูก ชั้นกล้ามเนื้อ และผิวหนังบริเวณหน้าท้องตามลำดับ
4. ขั้นตอนการผ่าตัดคลอด บล็อกหลังเจ็บไหม

          การผ่าคลอด แพทย์มักจะฉีดยาชาแก้ปวดหรือบล็อกหลัง ซึ่งเป็นการฉีดยาระงับความรู้สึกเฉพาะที่ เพื่อให้คุณแม่มีสติอยู่ตลอดเวลาระหว่างทำคลอด โดยไม่มีความรู้สึกเจ็บตั้งแต่ช่วงเอวลงไปถึงขาทั้งสองข้างในขณะผ่าตัด คุณแม่จึงสามารถสื่อสารกับคุณหมอและพยาบาลได้ค่ะ หลังจากคุณแม่ถูกระงับความรู้สึกแล้ว แพทย์จะใช้มีดผ่าตัดที่ผนังหน้าท้อง แล้วผ่าเปิดมดลูก จากนั้นจึงนำลูกน้อยและรกที่อยู่ในมดลูกออก
 
          นอกจากไม่เจ็บปวดขณะคลอดแล้ว การบล็อกหลังยังไม่มีผลทำให้คุณแม่เกิดอาการปวดหลังอย่างที่ใครหลายคนเข้าใจผิด แต่อาการปวดหลังของคุณแม่อาจเกิดได้จากหลายสาเหตุ ทั้งการนั่งให้นมลูกนานในท่าที่ไม่สบาย ก้มตัว หลังงอ เก็บของหรือยกของหนักผิดท่านั่นเองค่ะ








5. ผ่าคลอดได้กี่ครั้ง ถึงจะไม่อันตราย

            การผ่าคลอดสามารถทำได้หลายครั้ง แต่หากผ่าเกินครั้งที่ 3 ขึ้นไป คุณแม่จะเริ่มมีความเสี่ยงในการผ่าตัดมากขึ้น เพราะทุกครั้งที่ผ่าตัดจะมีพังผืดเป็นแผลเป็นเกิดขึ้นที่อวัยวะภายใน พังผืดนี้จะดึงรั้งอวัยวะภายในที่อยู่ใกล้กับมดลูกเข้ามาใกล้เมื่อมีการผ่าตัด ทำให้มีความเสี่ยงที่จะผ่าโดนอวัยวะข้างเคียงมากขึ้น ได้แก่ กระเพาะปัสสาวะ และระบบทางเดินอาหาร
6. ผ่าคลอดใช้เวลาพักฟื้นกี่วัน	

            คุณแม่ผ่าคลอดจะเจ็บแผลและใช้เวลาพักฟื้นนานกว่าคุณแม่ที่คลอดธรรมชาติ หากไม่มีอาการแทรกซ้อน คุณแม่ก็จะฟื้นตัวภายใน 12 ชั่วโมง และสามารถออกจากโรงพยาบาลได้ภายใน 4-5 วัน ซึ่งหลังจากออก รพ. แล้วคุณแม่ควรจะดูแลแผลผ่าตัดเป็นอย่างดี เพราะแผลผ่าตัดเป็นแผลสด มีโอกาสที่จะติดเชื้อ อักเสบ และปริได้ ทั้งนี้ รอยแผลเป็นบริเวณหน้าท้องคุณแม่อาจจะต้องใช้ระยะเวลาประมาณ 6 สัปดาห์ เพื่อรักษาให้หายดีและแห้งสนิท
7. ผ่าตัดคลอด ดูแลตัวเองอย่างไรดี

          การดูแลแผลผ่าคลอดอย่างถูกวิธี เพื่อป้องกันไม่ให้แผลอักเสบติดเชื้อและไม่เป็นแผลเป็นง่าย คุณแม่ควรปฏิบัติตามคำแนะนำ ดังนี้
 

เวลาลุกนั่ง ยืน หรือเดิน ควรทำอย่างช้าๆ เพื่อไม่ให้แผลที่หน้าท้องตึงเกินไป ซึ่งอาการปวดแผลส่วนใหญ่จะค่อย ๆ ทุเลาลงหลัง 48 ชั่วโมง
	 
การใส่ผ้ารัดหน้าท้อง จะช่วยให้อาการเจ็บแผลผ่าตัดบรรเทาลง และไม่ให้แผลผ่าตัดถูกดึงรั้งจากผนังหน้าท้องที่ยังหย่อน
	 
ห้ามแกะแผล และระวังไม่ให้แผลโดนน้ำ ก่อนแพทย์นัดตรวจแผลผ่าตัด หลังจากตัดไหม หรือแผลแห้งดีแล้ว หากโดนน้ำควรใช้ผ้าสะอาดซับน้ำ หรือเช็ดแผลเบาๆ เท่านั้น
	 
รับทานอาหารที่มีประโยชน์ครบ 5 หมู่ งดเครื่องดื่มแอลกอฮอล์และอาหารรสจัด พักผ่อนให้เพียงพอ
	 
ไม่ยกของหนักหรือเกร็งกล้ามเนื้อหน้าท้อง งดเว้นการบริหารที่ต้องยืดกล้ามเนื้อจนกว่าแผลจะหาย เพราะจะทำให้แผลอักเสบ และมีอาการเจ็บแผลได้
	 
หากมีอาการปวดแผล มีการอักเสบ บวมแดง แผลฉีกขาด หรือมีหนอง มีกลิ่นเหม็น ควรรีบไปพบแพทย์ทันที









8. ผ่าตัดคลอด อยู่ไฟได้ไหม

            คุณแม่ที่ผ่าตัดคลอดสามารถอยู่ไฟได้เช่นเดียวกับคุณแม่ที่คลอดธรรมชาติ แต่ต้องรอให้แผลผ่าตัดแห้งสนิท หายดีก่อน และร่างกายฟื้นตัวดีแล้วหลังผ่าตัดประมาณ 30-45 วัน และควรตรวจหลังคลอดตามแพทย์นัด ดังนั้นก่อนการอยู่ไฟ คุณแม่ควรขอคำแนะนำจากแพทย์ก่อนเสมอ
9. ผ่าตัดคลอด ห้ามกินอะไรบ้าง

          หลังผ่าคลอดคุณแม่ควรหลีกเลี่ยงการรับประทานอาหารหรือดื่มน้ำ 24 ชั่วโมง หากไม่มีภาวะแทรกซ้อนที่เป็นอันตราย คุณหมอจะให้เริ่มจิบน้ำหรือรับประทานอาหารเหลว เช่น ซุป น้ำแกงใส ๆ โจ๊ก ทีละนิด หลังจากนั้นจึงค่อยเปลี่ยนเป็นอาหารย่อยง่ายรสจืด พยายามเลี่ยงการดื่มนมหรือน้ำอัดลม เพราะจะทำให้ท้องอืด รวมถึงงดอาหารรสจัด อาหารสุก ๆ ดิบ ๆ อาหารหมักดอง แอลกอฮอล์ กาแฟ ชา และน้ำอัดลมหรือมีคาเฟอีน
 
          ส่วนความเชื่อที่มีมากันตั้งแต่โบราณ ว่าหลังผ่าคลอดห้ามกินไข่ ห้ามกินข้าวเหนียว ในทางการแพทย์มีการออกมาชี้แจงว่า ไข่เป็นอาหารที่อยู่ในกลุ่มของโปรตีน ที่มีส่วนช่วยให้แผลแห้งและหายเร็ว มีประโยชน์ต่อร่างกาย ช่วยเสริมสร้างและซ่อมแซมเนื้อเยื่อที่ถูกทำลายไป ส่วนข้าวเหนียว จัดเป็นอาหารจำพวกแป้ง กลุ่มคาร์โบไฮเดรต ให้พลังงานสูง ซึ่งไม่มีผลทำให้แผลอักเสบ หรือทำให้แผลหายช้าแต่อย่างใดค่ะ

10. ผ่าตัดคลอด เริ่มมีเพศสัมพันธ์ได้เมื่อไหร่

          คุณแม่สามารถมีเพศสัมพันธ์ได้เมื่อน้ำคาวปลาหมด แผลหายดี และมดลูกกลับสู่ขนาดใกล้เคียงกับช่วงก่อนตั้งครรภ์ ซึ่งโดยทั่วไปจะอยู่ที่หลังจากคลอดแล้วประมาณ 6 สัปดาห์ แต่ต้องให้แพทย์ตรวจแผลก่อนทั้งแผลด้านนอกและแผลด้านในว่าแห้งสนิทดีหรือไม่ เพราะถ้ายังไม่แห้งหากมีเพศสัมพันธ์จะเจ็บซึ่งอาจทำให้รู้สึกไม่ดีกับการมีเพศสัมพันธ์ได้
 
          ไม่ว่าจะเป็นการคลอดลูกด้วยวิธีธรรมชาติ หรือ ผ่าตัดคลอด คุณแม่ตั้งครรภ์ก็ควรศึกษาและเตรียมตัวให้ดี ปรึกษาคุณหมอ และไปตรวจครรภ์ตามกำหนด ไม่ต้องตื่นเต้นหรือกลัวมากเกินไป เพื่อสุขภาพครรภ์ที่ดีสำหรับตัวเองและลูกน้อยค่ะ
 
ขอบคุณข้อมูลจาก : sikarin.com, phyathai.com, paolohospital.com, bangkokhospital.com, samitivejhospitals.com
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













ผ่าตัดคลอด กับ 10 เรื่องน่ารู้สำหรับคุณแม่ ทั้งก่อน-หลังการผ่าคลอด




อัปเดตล่าสุด 9 กรกฎาคม 2564 เวลา 10:47:57
 9,854 อ่าน




top






เลี้ยงลูก:
ตั้งชื่อลูก
ตั้งชื่อลูกชาย
ตั้งชื่อลูกสาว
เพลงกล่อมเด็ก
นิทานอีสป
เพลงสำหรับเด็ก
นิทานก่อนนอน
เสริมพัฒนาการเด็ก
หนังสือภาพเด็ก
เมนูอาหารเด็ก


ของใช้เด็ก:
เสื้อเด็ก
ที่นอนเด็กแรกเกิด
ชุดไทยเด็ก
รถเข็นเด็ก
ของเล่นเด็ก
เครื่องปั๊มนม
กางเกงผ้าอ้อม
หนังสือนิทาน
นมผง
ของใช้เด็กอ่อน


คนท้อง:
อาการคนท้อง
ท้อง
อาการคนท้องไม่รู้ตัว
ตั้งครรภ์
อาการคนท้อง 1 สัปดาห์
ของเตรียมคลอด
คนท้องกินอะไรดี
อาการคนท้องระยะแรก
ท้อง
พัฒนาการของทารกในครรภ์


ลูกดารา:
ลูกดาราไทย
ลูกดาราต่างประเทศ
แม่ลูกดารา
พ่อลูกดารา
ลูกแฝดดารา
น้องสายฟ้า พายุ
น้องอคิณ
น้องเดมี่
น้องปีใหม่
น้องอลิน อลัน


สุขภาพแม่-ลูก:
โรคมือเท้าปาก
นมสำหรับเด็ก
ยาบํารุงเลือด
สุขภาพเด็ก
วัคซีนเด็ก
สุขภาพแม่
อาหารและโภชนาการ
อาหารเสริมเด็ก
ให้นมลูก
พัฒนาการของทารก


แฟชั่นแม่และเด็ก:
แฟชั่นคนท้อง
เสื้อผ้าเด็ก
ชุดเด็ก
ชุดเด็กแรกเกิด
ชุดคลุมท้อง
แฟชั่นเด็ก
แฟชั่นลูกดารา
แฟชั่นดาราท้อง
ชุดว่ายน้ำเด็ก
ทรงผมเด็ก









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































