




อาการคนท้องแรกๆ เป็นยังไง รู้ไว้เช็กสัญญาณการตั้งครรภ์


















































































x close

















baby



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เรื่องน่ารู้คุณแม่

เรื่องน่ารู้คุณลูก

แม่ลูก-ดารา

นิทาน

ตั้งชื่อลูก

เรื่องน่าอ่านอื่นๆ












kapook baby > 
            เรื่องน่ารู้คุณแม่












อาการคนท้องแรก ๆ เช็กสัญญาณการตั้งครรภ์ ตั้งแต่สัปดาห์แรกถึง 2 เดือน





3,416อ่าน














0












          อาการคนท้องแรก ๆ ไม่ใช่แค่ประจำเดือนขาด หรือคลื่นไส้ อาเจียน ลองมาเช็กอาการคนท้อง สัปดาห์แรก ไปจนถึง 2 เดือน ที่จะบ่งบอกได้ว่าคุณกำลังตั้งครรภ์ระยะแรกเริ่มกัน  











          ว่าที่คุณแม่ที่ตั้งตารอคอยการมีเบบี้ตัวน้อยคงจะมีความกังวลเมื่อเกิดการเปลี่ยนแปลงในร่างกาย จนเกิดเป็นคำถามว่า ท้องหรือไม่ท้อง ? ยิ่งหากเป็นท้องแรก สาว ๆ อาจยังไม่รู้ว่าอาการคนท้องแรก ๆ จะเป็นอย่างไร เกิดขึ้นเมื่อไร ร่างกายของเราจะเปลี่ยนแปลงมากขนาดไหน เพราะเมื่อไข่ตกและได้รับการปฏิสนธิแล้ว บางคนอาจไม่มีอาการทางร่างกายที่แตกต่างจากเดิมสักเท่าไร หรือสังเกตเห็นอีกทีก็ผ่านไปหลายเดือนแล้ว
 
          ถ้าคุณกำลังสงสัยว่าตัวเองกำลังตั้งครรภ์หรือไม่ เรามีอาการคนท้องแรกเริ่มมาให้เช็กกัน เพราะสัญญาณเตือนเหล่านี้อาจบ่งบอกได้ว่าคุณกำลังจะเป็นคุณแม่มือใหม่ค่ะ จะมีอาการอะไรบ้างนั้น ลองมาสังเกตกันเลย

อาการคนท้อง 1 สัปดาห์


          ช่วงเวลาสัปดาห์แรก อาการคนท้องจะยังไม่ชัดนัก แต่ก็พอสังเกตได้ ดังนี้
 

เลือดล้างหน้าเด็ก

          หากติดตามประจำเดือนทุกเดือน คุณอาจเห็นสิ่งที่เปรอะกางเกงชั้นในที่เรียกว่า “เลือดล้างหน้าเด็ก” (implantation bleeding) ซึ่งจะพบในช่วง 6-12 วันหลังจากไข่ได้รับการปฏิสนธิ โดยเป็นเลือดที่เกิดจากการฝังตัวของตัวอ่อนภายในมดลูก ทำให้คุณแม่มีเลือดออกปริมาณเล็กน้อยจากบริเวณช่องคลอดประมาณ 1-3 วัน แต่บางรายอาจมีเลือดไหลน้อยมากจนไม่ทันได้สังเกตเห็นความเปลี่ยนแปลง ส่วนใหญ่จึงนึกว่าเป็นเลือดประจำเดือน
 

ประจำเดือนขาด

          อาการขาดประจำเดือน ถือเป็นหนึ่งในสัญญาณหลักที่บ่งบอกถึงการตั้งครรภ์ โดยสาเหตุที่ทำให้ประจำเดือนขาดนั้นมาจากฮอร์โมนเอชซีจี (human chorionic gonadotropin: hcg) ที่ร่างกายผลิตเพื่อให้ร่างกายหยุดการตกไข่ในระหว่างตั้งครรภ์ ส่งผลให้เยื่อบุมดลูกไม่ลอกออกมา เพื่อรักษาไข่ที่ได้รับการปฏิสนธิและฝังอยู่ในผนังมดลูก ด้วยเหตุนี้จึงทำให้ไม่มีเลือดประจำเดือนในช่วงที่กำลังตั้งครรภ์ อย่างไรก็ตาม การที่ประจำเดือนขาด บางครั้งอาจจะเกิดจากความผิดปกติของฮอร์โมน หรือภายในมดลูกได้ ดังนั้นควรทำการตรวจครรภ์เพื่อความแน่ใจอีกครั้งจะดีที่สุด
 

มีตกขาวมากผิดปกติ

          เมื่อเกิดการตั้งครรภ์ ทั้งสรีระและฮอร์โมนในร่างกายผู้หญิงจะปรับตัวสูงขึ้น จึงส่งผลให้มี “ตกขาว” ในปริมาณที่มากขึ้นกว่าปกติ ซึ่งลักษณะของตกขาวจะใสหรือขาวขุ่น ไม่มีสีหรือกลิ่น ซึ่งเป็นเรื่องไม่น่ากังวล
 

อ่อนเพลีย ง่วงนอนบ่อย

          หลังการตั้งครรภ์ ระดับฮอร์โมนโปรเจนเตอโรนและเอสโตรเจนจะค่อย ๆ เพิ่มสูงขึ้น ทำให้ร่างกายทำงานหนักขึ้นและสูญเสียพลังงานได้ง่าย ส่งผลให้รู้สึกง่วงนอน อ่อนเพลีย และเหนื่อยล้า โดยอาการเหล่านี้อาจพบได้ตั้งแต่ช่วงสัปดาห์แรก ๆ ไปจนถึงสัปดาห์ที่ 12 ของการตั้งครรภ์ แต่บางคนอาจพบอาการนี้หลังจากตั้งครรภ์เพียงสัปดาห์เดียว









รู้สึกเมื่อยล้า ปวดเมื่อยหลัง

          อาการเหนื่อยล้า ปวดเมื่อยตามร่างกาย โดยเฉพาะบริเวณหลัง เป็นอาการที่จะเริ่มรู้สึกได้อย่างทันทีภายในหนึ่งสัปดาห์หลังจากการตั้งครรภ์ นั่นเป็นเพราะฮอร์โมนโปรเจสเตอโรนเพิ่มขึ้น รวมกับอาการอื่นในร่างกาย ไม่ว่าจะเป็นระดับน้ำตาลในเลือดลดระดับลง ความดันโลหิตลดต่ำ และการถูกกระตุ้นให้ผลิตเลือด หลายสาเหตุรวมกันนั่นเอง ช่วงนี้จึงอาจรู้สึกไม่สบายตัว ปวดเนื้อปวดตัว จนคิดว่าตัวเองป่วยได้
 

ตัวบวม

          อาการที่พบบ่อยในคนท้องคือจะดูมีน้ำมีนวล หรือตัวบวม ซึ่งเกิดจากเส้นเลือดดูดซึมสารอาหารไปสู่ร่างกายของคุณและทารกมากขึ้น จะเริ่มบวมตั้งแต่ช่วงแรก ๆ จนถึงคลอด แต่บางคนบวมมาก บวมน้อยไม่เหมือนกัน

อาการคนท้อง 2 สัปดาห์


          สำหรับอาการที่เกิดขึ้นในสัปดาห์แรกก็ยังเป็นอยู่ และจะมีอาการเพิ่มเติมดังนี้
 

คัดเต้านม

          ในช่วง 1-2 สัปดาห์แรกของการตั้งครรภ์ คุณอาจพบว่าหน้าอกหรือเต้านมมีการเปลี่ยนแปลง โดยจะมีขนาดใหญ่ขึ้น เต้านมบวม ตึง เจ็บ นอกจากนี้ยังไวต่อการสัมผัสมากขึ้นด้วย ซึ่งอาการเหล่านี้เกิดจากการปรับสภาพของต่อมน้ำนมจากผลของฮอร์โมนที่เปลี่ยนไปอย่างรวดเร็ว ซึ่งจะเป็นอยู่ประมาณ 2-3 เดือน แล้วจึงหายไปเอง
 

แพ้ท้อง

          อาการแพ้ท้องสามารถเกิดได้ทั้งกลางวันและกลางคืน ส่วนใหญ่จะพบได้ในช่วง 3 เดือนแรกของการตั้งครรภ์ โดยเฉพาะสัปดาห์ที่ 2-8 หลังการตั้งครรภ์ มาจากการเปลี่ยนแปลงฮอร์โมนระหว่างคุณกับลูกที่พยายามปรับตัวเข้าหากันซึ่งหลายคนมักเข้าใจผิดว่าอาการแพ้ท้องต้องคลื่นไส้และอาเจียน แต่ที่จริงอาจมีแค่อาการคลื่นไส้เพียงอย่างเดียว หรืออาเจียนแบบไม่มีอาหารใด ๆ ออกมาเลยก็ได้ ทั้งนี้ แต่ละคนอาจมีระดับการแพ้ท้องแตกต่างกัน ส่วนมากจะรุนแรงขึ้นเมื่อเข้าสู่สัปดาห์ที่ 12 หรือสัปดาห์สุดท้ายของเดือนที่ 3 แต่อาการแพ้ท้องจะเริ่มเบาลงเมื่อเข้าสู่เดือนที่ 4









พฤติกรรมการกินเปลี่ยนไป

          ช่วงนี้หากคุณมีพฤติกรรมการกินที่แปลกไปจากเดิม ไม่ว่าจะเป็นอยากอาหารมากขึ้น รวมถึงรู้สึกเบื่ออาหาร ไม่ชอบอะไรที่เคยกินเป็นประจำ แต่อยากกินของเปรี้ยว หรือเมนูอื่น ๆ ที่ไม่เคยกินมาก่อน เหล่านี้ล้วนเป็นสัญญาณบ่งชี้ว่าคุณเริ่มตั้งครรภ์ค่ะ
 

ปวดหัว

          นอกจากความเมื่อยล้า อ่อนเพลียแล้ว ว่าที่คุณแม่อาจมีอาการปวดหัวในช่วงการตั้งครรภ์แรก ๆ บอกไม่ได้ว่าอาการปวดจะมาเมื่อไหร่ ดังนั้นควรลดสาเหตุของความเครียด และพยายามทำกิจกรรมที่ผ่อนคลายมากขึ้น

อาการคนท้อง 1 เดือน


          เมื่ออายุครรภ์ประมาณ 4-5 สัปดาห์ คุณจะเริ่มเห็นความเปลี่ยนแปลงของร่างกายบางอย่าง แต่อาการที่กล่าวมาทั้งหมดตั้งแต่แรกก็อาจยังอยู่ มาดูกันว่ามีอะไรบ้าง
 

อารมณ์แปรปรวนง่าย

          ช่วงนี้คุณอาจเหวี่ยงใส่คนรักหรือคนรอบตัวแบบที่ไม่เคยเป็นมาก่อน ต้นเหตุมาจากฮอร์โมนภายในร่างกายคุณแม่ที่ปรับระดับสูงขึ้น จึงส่งผลกระทบต่อสภาวะอารมณ์และความรู้สึกของผู้ที่กำลังตั้งครรภ์ โดยอาจมีอารมณ์อ่อนไหวหรือเปลี่ยนแปลงได้ง่าย เช่น เศร้า หดหู่ หงุดหงิด กังวล ตื่นเต้น หรือมีความสุข ซึ่งจะดีขึ้นภายหลังการตั้งครรภ์ไตรมาสแรก
 

จมูกไวต่อกลิ่น

          ฮอร์โมนเอสโตรเจนที่เพิ่มขึ้น ทำให้จมูกของว่าที่คุณแม่ไวต่อกลิ่นทุกชนิดมากขึ้นเป็นพิเศษ จู่ ๆ ก็ไม่ชอบกลิ่นที่คุ้นเคย บางอย่างที่ไม่เคยเหม็นก็อาจจะเหม็น เช่น เหม็นสบู่ เหม็นน้ำหอม เหม็นดอกไม้ ซึ่งเกิดจากการรับกลิ่นผูกกับเซลล์รับกลิ่นที่เปลี่ยนแปลงจากการที่หลอดเลือดขยาย ทำให้การแปลกลิ่นผิดเพี้ยนไปบ้าง แต่ก็จะค่อย ๆ ดีขึ้นเองค่ะ









การรับรสชาติอาหารเปลี่ยนแปลงไป

          นอกจากการรับกลิ่นที่ไม่เหมือนเดิม การรับรสก็เปลี่ยนแปลงไปเช่นกัน บางคนติดกินเปรี้ยว บางคนติดของหวาน ดังนั้นต้องกำหนดเรื่ออาหารการกินให้ดี จะเลือกแต่รสชาติที่ชอบไม่ได้ ในขณะที่บางคนกินอะไรก็ไม่อร่อย จนน้ำหนักลดลง ต้องปรับตัวหาสิ่งที่กินได้ เพื่อไม่ให้ร่างกายขาดสารอาหาร

อาการคนท้อง 2 เดือน


          ช่วงระยะเวลาตั้งครรภ์ประมาณ 8-9 สัปดาห์ จะออกอาการที่บ่งบอกว่าท้องแล้วมากขึ้น หากสงสัยว่าตัวเองตั้งครรภ์ก็ลองตรวจเช็กดูตามนี้และรีบบอกกับคนใกล้ตัว เพื่อที่จะได้ช่วยดูแลนั่นเอง
 

ปัสสาวะบ่อย

          ร่างกายผู้หญิงเมื่อตั้งครรภ์จะสร้างและสะสมพลังงานมากขึ้น รวมถึงปริมาณของเลือดในร่างกายเพิ่มมากขึ้นและเลือดไหลผ่านไปที่ไตมากกว่าเดิม ทำให้ไตทำงานมากขึ้นเพื่อขับของเสีย รวมถึงการขยายตัวของมดลูกไปเบียดกระเพาะปัสสาวะ ดังนั้นช่วงนี้คุณจึงปวดปัสสาวะบ่อยเป็นพิเศษ ทั้งกลางวันและกลางคืน จนอาจรบกวนเวลานอนได้
 

มึนหัวแพ้ท้อง

          หลังตื่นนอนตอนเช้า บางคนจะมีอาการมึนหัว หรือ morning sickness ซึ่งต้องค่อย ๆ ปรับตัว ลุก และเดินให้ช้า ๆ จะได้ป้องกันการล้ม ส่วนว่าที่คุณแม่ที่มีอาการมึนหัวตอนเช้าหนักมาก คุณหมออาจให้ยาแก้อาการวิงเวียนไว้กินตั้งแต่ก่อนนอน เพื่อตื่นมาจะได้ไม่วูบ
 

ท้องผูกและท้องอืด

          หลายคนอาจเคยได้ยินว่าคนท้องมักมีอาการท้องอืดหรือท้องผูก ซึ่งไม่ได้มาจากกินเยอะ แต่มาจากการเพิ่มขึ้นของฮอร์โมนโปรเจสเตอโรนที่จะไปลดการทำงานของกล้ามเนื้อเรียบ (smooth muscle) ภายในระบบทางเดินอาหารเพื่อให้ร่างกายมีเวลาดูดซึมสารอาหารได้มากขึ้น จนอาจทำให้เกิดอาการท้องอืด นอกจากนี้ กล้ามเนื้อเรียบที่คลายตัวลงยังส่งผลให้ลำไส้เคลื่อนตัวได้ช้าลง จึงอาจส่งผลต่อการขับถ่ายและทำให้ท้องผูกได้ ดังนั้นการกินอาหารที่มีเส้นใยสูง เช่น ผัก ผลไม้ ดื่มน้ำให้เพียงพอ ลดเครื่องดื่มอัดลม และออกกำลังกายเบา ๆ ก็จะช่วยแก้ไขอาการนี้ได้ค่ะ









เลือดออกเหงือก หรือเลือดออกจมูก

          บางคนอาจพบว่าตัวเองมีเลือดออกในโพรงจมูก หรือตามเหงือก ซึ่งทำให้ตกใจไม่น้อย สาเหตุมาจากเส้นเลือดฝอยในร่างกายขยาย ทำให้คนท้องพบเลือดออกบ้าง แต่อาการนี้บางคนเป็น บางคนก็ไม่เป็น แค่ต้องระวังอย่าให้เกิดการติดเชื้อเท่านั้นค่ะ

อยากแน่ใจว่าท้องไหม ต้องตรวจสอบการตั้งครรภ์


          ทั้งหมดนี้เป็นแค่การสังเกตอาการคนท้องเบื้องต้น แต่ถ้าอยากเช็กเพื่อความชัวร์ ควรตรวจการตั้งครรภ์จากผู้เชี่ยวชาญจะดีที่สุด โดยมีวิธีตรวจ 4 แบบ ได้แก่

ตรวจปัสสาวะ เป็นการทดสอบหาฮอร์โมน hcg ในปัสสาวะ ซึ่งมีความแม่นยำถึงร้อยละ 90 ในรายที่มีการขาดประจำเดือนตั้งแต่ 10-14 วันขึ้นไป สามารถตรวจได้ที่โรงพยาบาลหรือใช้ชุดอุปกรณ์ทดสอบการตั้งครรภ์ที่สามารถหาซื้อได้ตามร้านขายยา
	 
ตรวจด้วยคลื่นเสียงความถี่สูง หรือการตรวจอัลตราซาวนด์ จะช่วยยืนยันว่าการตั้งครรภ์ภายในโพรงมดลูกเป็นไปตามปกติ หากตรวจปัสสาวะแล้วได้ผลบวก ตรวจอัลตราซาวนด์จะรับรองผลได้ดีขึ้น
	 
ตรวจพบการเต้นของหัวใจทารก คุณหมอสามารถใช้หูฟัง (stethoscope) ฟังเสียงเต้นของหัวใจทารกได้ หากมีอายุครรภ์ประมาณ 17-18 สัปดาห์ แต่วิธีนี้จะตรวจหลังจากมีการตรวจยืนยันว่าตั้งครรภ์จริง
	 
ตรวจเลือด เพื่อหาระดับฮอร์โมน hcg ตรวจพบได้ตั้งแต่ 2 สัปดาห์หลังจากปฏิสนธิ แต่เนื่องจากค่าใช้จ่ายสูง และทำได้เฉพาะในโรงพยาบาลใหญ่ ๆ เท่านั้น วิธีนี้จะใช้เฉพาะในกรณีที่คุณแม่กำลังรักษาภาวะมีบุตรยาก หรือมีประวัติการแท้งบ่อย ๆ เพื่อเป็นข้อมูลในการพิจารณาให้ฮอร์โมนเสริมเพื่อป้องกันการแท้ง


           การเปลี่ยนแปลงของร่างกายที่เกิดขึ้น ถ้าลองสังเกตก็จะเห็นได้อย่างชัดเจน ซึ่งหากพบว่าตัวเองอยู่ในภาวะตั้งครรภ์ แนะนำว่าควรไปพบแพทย์เพื่อตรวจเช็กและฝากครรภ์ให้เรียบร้อย เพื่อสุขภาพที่ดีทั้งคุณแม่และทารกในท้องนะคะ
 
ขอบคุณข้อมูลจาก : paolohospital.com, bccgroup-thailand.com, petcharavejhospital.com
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













อาการคนท้องแรก ๆ เช็กสัญญาณการตั้งครรภ์ ตั้งแต่สัปดาห์แรกถึง 2 เดือน




อัปเดตล่าสุด 8 กุมภาพันธ์ 2565 เวลา 17:17:14
 3,416 อ่าน




top






เลี้ยงลูก:
ตั้งชื่อลูก
ตั้งชื่อลูกชาย
ตั้งชื่อลูกสาว
เพลงกล่อมเด็ก
นิทานอีสป
เพลงสำหรับเด็ก
นิทานก่อนนอน
เสริมพัฒนาการเด็ก
หนังสือภาพเด็ก
เมนูอาหารเด็ก


ของใช้เด็ก:
เสื้อเด็ก
ที่นอนเด็กแรกเกิด
ชุดไทยเด็ก
รถเข็นเด็ก
ของเล่นเด็ก
เครื่องปั๊มนม
กางเกงผ้าอ้อม
หนังสือนิทาน
นมผง
ของใช้เด็กอ่อน


คนท้อง:
อาการคนท้อง
ท้อง
อาการคนท้องไม่รู้ตัว
ตั้งครรภ์
อาการคนท้อง 1 สัปดาห์
ของเตรียมคลอด
คนท้องกินอะไรดี
อาการคนท้องระยะแรก
ท้อง
พัฒนาการของทารกในครรภ์


ลูกดารา:
ลูกดาราไทย
ลูกดาราต่างประเทศ
แม่ลูกดารา
พ่อลูกดารา
ลูกแฝดดารา
น้องสายฟ้า พายุ
น้องอคิณ
น้องเดมี่
น้องปีใหม่
น้องอลิน อลัน


สุขภาพแม่-ลูก:
โรคมือเท้าปาก
นมสำหรับเด็ก
ยาบํารุงเลือด
สุขภาพเด็ก
วัคซีนเด็ก
สุขภาพแม่
อาหารและโภชนาการ
อาหารเสริมเด็ก
ให้นมลูก
พัฒนาการของทารก


แฟชั่นแม่และเด็ก:
แฟชั่นคนท้อง
เสื้อผ้าเด็ก
ชุดเด็ก
ชุดเด็กแรกเกิด
ชุดคลุมท้อง
แฟชั่นเด็ก
แฟชั่นลูกดารา
แฟชั่นดาราท้อง
ชุดว่ายน้ำเด็ก
ทรงผมเด็ก









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































