




ล่วงละเมิดทางเพศ คืออะไร สอนลูกอย่างไรให้ปลอดภัยจากการล่วงละเมิดเด็ก


















































































x close

















baby



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เรื่องน่ารู้คุณแม่

เรื่องน่ารู้คุณลูก

แม่ลูก-ดารา

นิทาน

ตั้งชื่อลูก

เรื่องน่าอ่านอื่นๆ












kapook baby > 
            เรื่องน่ารู้คุณลูก












ล่วงละเมิดทางเพศเด็ก เรื่องที่ผู้ใหญ่ควรป้องกัน สอนลูกอย่างไรให้ไม่ตกเป็นเหยื่อ





5,178อ่าน














0












          ล่วงละเมิดทางเพศเด็ก พฤติกรรมแบบไหนที่เรียกว่าล่วงละเมิดทางเพศ คุณพ่อคุณแม่ควรสอนลูกอย่างไรให้รู้จักระวังตัว ปลอดภัย ไม่ตกเป็นเหยื่อ วันนี้เรามีคำแนะนำมาฝาก 











          ปัญหาเด็กถูกล่วงละเมิดทางเพศ หรือคุกคามทางเพศ พบได้บ่อยขึ้นเรื่อย ๆ ในปัจจุบัน และไม่มีข้อยกเว้นไม่ว่าจะเป็นเด็กผู้หญิงหรือเด็กผู้ชาย หรือสถานที่นั้นจะดูปลอดภัยแค่ไหนก็ตาม ดังนั้นการล่วงละเมิดทางเพศเด็กจึงไม่ใช่ปัญหาไกลตัวอีกต่อไป บางครั้งการสัมผัสเด็กโดยเกิดจากความเอ็นดูหรือไม่ อาจสร้างปมบาดแผลให้พวกเขาได้ถ้าเด็กไม่รู้สึก “ยินยอม” ซึ่งส่วนใหญ่แล้วผู้กระทำความรุนแรงมักเป็นคนใกล้ตัวเด็ก คนรู้จักคุ้นเคย หรือบุคคลในครอบครัว ทำให้เด็กรู้สึกสับสน อับอาย ไม่กล้าเล่าเรื่องให้ใครทราบ คนทำผิดก็เลยย่ามใจ
 
          จริง ๆ แล้วการล่วงละเมิดทางเพศเด็ก ไม่ใช่แค่เรื่องผิดกฎหมายและศีลธรรม แต่ยังก่อให้เกิดผลกระทบทั้งทางด้านร่างกาย อารมณ์ จิตใจ และบุคลิกภาพอย่างรุนแรง ต่อเนื่องไปจนโตเป็นผู้ใหญ่ ดังนั้น กระปุกดอทคอมจึงอยากชวนคุณพ่อคุณแม่หรือผู้ปกครอง มาทำความเข้าใจถึงปัญหาล่วงละเมิดทางเพศเด็ก รวมถึงวิธีป้องกันไม่ให้เรื่องร้ายนี้เกิดขึ้นกับครอบครัวของคุณกันค่ะ

การล่วงละเมิดทางเพศ คืออะไร 

            sexual harassment หรือ การล่วงละเมิดทางเพศ หมายถึง พฤติกรรมหรือการกระทำที่ละเมิดสิทธิของผู้อื่นในเรื่องเพศ ไม่ว่าจะเป็นทางกาย วาจา แสดงท่าที โดยอาจมีวัตถุประสงค์ทางเพศรวมอยู่ด้วย นอกจากนี้การกระทำใด ๆ ก็ตามที่ทำให้อีกฝ่ายรู้สึกอับอาย เป็นการล่วงเกินความเป็นส่วนตัว และไม่ยินยอมพร้อมใจ ทำให้ผู้ถูกกระทำเกิดความอึดอัด วิตกกังวล จนไม่สามารถใช้ชีวิตได้ตามปกติ ถือเป็นการล่วงละเมิดทางเพศทั้งสิ้น
การล่วงละเมิดทางเพศ มีกี่ประเภท แบบไหนเข้าข่ายบ้าง


          ลักษณะของการล่วงละเมิดทางเพศ มีรูปแบบต่าง ๆ ดังนี้
 
1. การล่วงละเมิดทางเพศทางคำพูด ได้แก่
 

การวิพากษ์วิจารณ์เกี่ยวกับรูปร่างหน้าตา การแต่งกาย ที่ส่อในทางลามก
การเล่าเรื่องตลกลามก เรื่องสองแง่สองง่าม
การตามจีบ ตามตื๊อ เกี้ยวพาราสี ทั้ง ๆ ที่รู้ว่าอีกฝ่ายไม่ชอบ
การพูดจาแทะโลม
การใช้คำพูดเพื่อกระตุ้นอารมณ์เพศ
	 

2. การล่วงละเมิดทางเพศโดยไม่ถูกเนื้อต้องตัว ได้แก่
 

การจ้องมองของสงวน
การโชว์ภาพโป๊ หรือภาพที่ส่อไปในทางเพศ
การแอบดู แอบถ่ายภาพ ตามห้องลองเสื้อ ห้องน้ำ
การโชว์อวัยวะเพศ
การเผยแพร่ภาพถ่ายทางอินเทอร์เน็ต สื่อลามก คลิปวิดีโอ
ส่งข้อความคิดเห็นเกี่ยวกับรูปลักษณ์ในเชิงทางเพศ
	 

3. การล่วงละเมิดทางเพศโดยการสัมผัส ได้แก่
 

การแตะต้องเนื้อตัวที่ไม่พึงประสงค์
การกระทำอนาจาร (การกระทำต่อเนื้อตัว หรือต่อร่างกายของบุคคลอื่น เช่น กอด จูบ ลูบ คลำ ร่างกาย เป็นการแสดงความใคร่ทางเพศ)
การขอมีเพศสัมพันธ์ การบังคับให้มีเพศสัมพันธ์ การข่มขืน
	 

          หากมีผู้กระทำพฤติกรรมดังกล่าวในข้อใดข้อหนึ่งกับเด็ก จึงถือเป็นการล่วงละเมิดทางเพศผู้เยาว์ และมีความผิดทางกฎหมายด้วย








8 วิธีสอนลูกให้ปลอดภัย
ไม่ตกเป็นเหยื่อล่วงละเมิดทางเพศ


          1. สอนให้รู้จักร่างกาย บอกให้ลูกเรียนรู้เรื่องอวัยวะส่วนต่าง ๆ ของร่างกาย รวมถึงอวัยวะเพศ ช่วงที่เด็กเริ่มเรียกอวัยวะได้ ให้สอนเรียกอวัยวะเพศโดยใช้ชื่อที่เด็กเข้าใจ ไม่ต้องเป็นชื่อทางการ แต่เมื่อถึงวัยที่ลูกรู้ความแตกต่างระหว่างเพศชายและเพศหญิง พ่อแม่ต้องสอนให้ลูกเรียกด้วยคำที่ถูกต้อง เพราะเมื่อเกิดปัญหาและลูกต้องการบอกเล่า จะได้มีความเข้าใจตรงกัน อธิบายเรื่องราวได้อย่างถูกต้อง

          2. บอกถึงพื้นที่ส่วนตัว บอกลูกว่าส่วนไหนบนร่างกายที่คนอื่นห้ามแตะต้องสัมผัส ห้ามจ้องมอง ห้ามถ่ายรูป โดยเฉพาะจุดต้องห้าม 4 จุด ได้แก่ ริมฝีปาก หน้าอก ก้น อวัยวะเพศหรือบริเวณระหว่างขา และเมื่อลูกโตเป็นหนุ่มสาวแล้วพ่อแม่ต้องคอยดูแลแนะนำ รวมถึงระมัดระวังการสัมผัสร่างกายของลูกด้วย รวมถึงควรให้ลูกมีพื้นที่ส่วนตัว เช่น การแยกห้องนอน เป็นต้น

          3. เน้นย้ำสิทธิในร่างกายตัวเอง ย้ำกับลูกเสมอว่าลูกมีสิทธิ์เป็นเจ้าของเนื้อตัวร่างกายของเขาเอง หากไม่ยอมให้สัมผัสส่วนไหน ไม่ว่าพ่อแม่หรือใครก็ไม่ควรจับ ยกเว้นในกรณีที่เด็กเจ็บป่วยหรืออยู่ในสภาวะที่ต้องได้รับการดูแล ทั้งนี้ หากใครมาสัมผัสแล้วรู้สึกอึดอัดไม่สบายใจ ต้องกล้าบอกว่าไม่ชอบหรือไม่พอใจ

          4. สอนให้รู้จักปฏิเสธ ถ้ามีคนอื่นที่ไม่ใช่พ่อแม่มาสัมผัสพื้นที่สงวนของร่างกาย ต้องสอนให้ลูกรู้จักปฏิเสธ พูดไปเลยว่า “ไม่ได้” และอาจส่งเสียงตะโกนหรือกรี๊ดดัง ๆ เพื่อขอความช่วยเหลือ และวิ่งหนีออกไปยังที่ที่คนอยู่มาก ๆ








          5. บอกสัมผัสที่ปลอดภัย สอนลูกว่าการสัมผัสแบบใดคือสัมผัสที่ปลอดภัย สามารถทำได้ เช่น สัมผัสของพ่อแม่ ญาติ พี่เลี้ยง ที่จำเป็นต้องช่วยลูกในการทำความสะอาดร่างกาย สัมผัสของแพทย์เพื่อตรวจรักษา หรือการสัมผัสของครูในวิชาเรียนบางอย่างอาจต้องมีการสัมผัสกันเล็กน้อย

          6. สอนลูกเอาตัวรอด สอนลูกว่าอย่าไว้ใจคนแปลกหน้าที่มาคุย ถึงแม้คนเหล่านั้นจะเอาขนมหรือน้ำมาให้ก็อย่ากินเด็ดขาด หรืออ้างว่ารู้จักกับพ่อแม่ก็ตาม รวมถึงห้ามไม่ให้ไปในสถานที่ลับตาคนหรืออยู่ในห้องปิดกับใครแบบสองต่อสอง เช่น ห้องน้ำ ตรอก ซอก ซอย ที่สำคัญควรสอนลูกให้จดจำเบอร์โทรศัพท์และชื่อจริงของพ่อแม่เสมอ

          7. ไม่ใจอ่อนหรือปิดบัง กำชับลูกเสมอว่าไม่ว่าคนที่ทำลูกจะขอร้องหรือขู่อย่างไร หากลูกไม่พอใจในสิ่งที่ถูกกระทำ ต้องบอกพ่อแม่หรือผู้ใหญ่ที่เชื่อใจทันที ห้ามปิดเป็นความลับ เพราะไม่มีใครทำอะไรลูกได้เด็ดขาด เพื่อให้ลูกมั่นใจว่าพ่อแม่สามารถปกป้องเขาได้

          8. พูดคุยกับลูกเรื่องการล่วงละเมิดทางเพศ หาบรรยากาศสบาย ๆ สอนให้ลูกเข้าใจตนเอง และความหมายการล่วงละเมิด สิทธิที่จะปกป้องตัวเอง หากลูกสงสัยจะได้ถามพ่อแม่ได้ตรง ๆ ไม่รู้สึกกดดันและเกิดความไว้วางใจ

สิ่งของที่ควรให้ลูกพกติดตัว



เด็กเล็ก ควรให้พกนกหวีด สำหรับใช้เป่าในสถานการณ์ฉุกเฉิน และควรฝึกให้ลูกรู้จักการวิ่งหนีเอาตัวรอด
เด็กโต ควรให้ลูกเรียนรู้ศิลปะการป้องกันตัวเอาไว้


          ปัญหาการล่วงละเมิดทางเพศสามารถแก้ไขได้ หากทุกคนในสังคมหันมาเปลี่ยนแปลงความคิด อย่ามองเป็นเรื่องปกติ โดยเฉพาะคุณพ่อคุณแม่ ผู้ปกครอง ต้องใส่ใจดูแลลูกมากขึ้น และปลูกฝังให้เด็ก ๆ รู้จักป้องกันตัวเอง เพื่อลดความเสี่ยงและแก้ไขไม่ให้การล่วงละเมิดลุกลามยิ่งขึ้นไปในอนาคต
 
ขอบคุณข้อมูลจาก : สำนักอนามัยการเจริญพันธุ์, parliament.go.th, thaichildrights.org, thepotential.org, เฟซบุ๊ก กองส่งเสริมสถาบันครอบครัว
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













ล่วงละเมิดทางเพศเด็ก เรื่องที่ผู้ใหญ่ควรป้องกัน สอนลูกอย่างไรให้ไม่ตกเป็นเหยื่อ




อัปเดตล่าสุด 27 ตุลาคม 2564 เวลา 23:25:04
 5,178 อ่าน




top






เลี้ยงลูก:
ตั้งชื่อลูก
ตั้งชื่อลูกชาย
ตั้งชื่อลูกสาว
เพลงกล่อมเด็ก
นิทานอีสป
เพลงสำหรับเด็ก
นิทานก่อนนอน
เสริมพัฒนาการเด็ก
หนังสือภาพเด็ก
เมนูอาหารเด็ก


ของใช้เด็ก:
เสื้อเด็ก
ที่นอนเด็กแรกเกิด
ชุดไทยเด็ก
รถเข็นเด็ก
ของเล่นเด็ก
เครื่องปั๊มนม
กางเกงผ้าอ้อม
หนังสือนิทาน
นมผง
ของใช้เด็กอ่อน


คนท้อง:
อาการคนท้อง
ท้อง
อาการคนท้องไม่รู้ตัว
ตั้งครรภ์
อาการคนท้อง 1 สัปดาห์
ของเตรียมคลอด
คนท้องกินอะไรดี
อาการคนท้องระยะแรก
ท้อง
พัฒนาการของทารกในครรภ์


ลูกดารา:
ลูกดาราไทย
ลูกดาราต่างประเทศ
แม่ลูกดารา
พ่อลูกดารา
ลูกแฝดดารา
น้องสายฟ้า พายุ
น้องอคิณ
น้องเดมี่
น้องปีใหม่
น้องอลิน อลัน


สุขภาพแม่-ลูก:
โรคมือเท้าปาก
นมสำหรับเด็ก
ยาบํารุงเลือด
สุขภาพเด็ก
วัคซีนเด็ก
สุขภาพแม่
อาหารและโภชนาการ
อาหารเสริมเด็ก
ให้นมลูก
พัฒนาการของทารก


แฟชั่นแม่และเด็ก:
แฟชั่นคนท้อง
เสื้อผ้าเด็ก
ชุดเด็ก
ชุดเด็กแรกเกิด
ชุดคลุมท้อง
แฟชั่นเด็ก
แฟชั่นลูกดารา
แฟชั่นดาราท้อง
ชุดว่ายน้ำเด็ก
ทรงผมเด็ก









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































