




10 เมนูเส้นบุก แคลอรีน้อยอิ่มนานได้ประโยชน์











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






10 เมนูเส้นบุก แคลอรีน้อยอิ่มนานได้ประโยชน์




325,820อ่าน







0















      เส้นไหนไม่อ้วน ? นี่ไงก็เส้นบุกไงล่ะ ชวนทำเมนูจากเส้นบุก จานเด็ดสำหรับคนอยากผอม แคลอรีต่ำแต่อิ่มท้อง มีกากใยสูง กินได้น้ำหนักไม่พุ่ง            เส้นก๋วยเตี๋ยวที่ทำจากแป้งคงไม่เหมาะสำหรับคนอยากผอม ลองเปลี่ยนไอเดียใช้เส้นบุกอาหารเพื่อสุขภาพที่ทำจากพืชกันดีไหม กรุบกรอบเคี้ยวหนุบหนับเพลินลิ้น กระปุกดอทคอมขอนำเสนอ 10 เมนูเส้นบุก จะทำเป็นอาหารจานเดียวหรือเมนูกับข้าวก็ยังได้ รับรองโดนใจคนลดน้ำหนักแน่นอน







1. เส้นบุกผัดน้ำสลัดงาซีอิ๊วญี่ปุ่น      เมนูเส้นบุกสูตรแรกขอเอาใจคนชอบอาหารญี่ปุ่น นี่เลยเมนูเส้นบุกผัดน้ำสลัดงาซีอิ๊วญี่ปุ่น จับเส้นบุกไปลวกแล้วผัดกับเครื่องเคราต่าง ๆ ที่ขาดไม่ได้เลยคือ น้ำสลัดงาซีอิ๊วญี่ปุ่น แค่จานเดียวก็อิ่มท้องจ้า ส่วนผสม เส้นบุกผัดน้ำสลัดงาซีอิ๊วญี่ปุ่น     • เส้นบุกตามชอบ 200 กรัม     • เต้าหู้แข็งสีขาว (หั่นเต๋า) 1 ก้อน     • บรอกโคลี (หั่นชิ้น) 1/2 ถ้วย     • แครอท (หั่นเต๋า) 1/2 ถ้วย     • น้ำมันมะกอก (สำหรับผัด)     • น้ำสลัดงาซีอิ๊วญี่ปุ่น 1/2 ถ้วย     • งาขาวคั่ว 1 ช้อนโต๊ะวิธีทำเส้นบุกผัดน้ำสลัดงาซีอิ๊วญี่ปุ่น     • 1. หั่นเต้าหู้เป็นชิ้นขนาดพอดีคำ นำไปย่างในกระทะจนสุกเหลือง เตรียมไว้     • 2. ลวกบรอกโคลีและแครอทพอสุก ตักใส่ลงแช่ในน้ำเย็นจัด ตักขึ้นสะเด็ดน้ำ จากนั้นใส่เส้นบุกลงไปลวกจนสุก ตักขึ้นสะเด็ดน้ำ เตรียมไว้     • 3. ใส่น้ำมันมะกอกลงกระทะ นำขึ้นตั้งไฟพอร้อน ใส่เส้นบุกลงผัด ตามด้วยผักลวก เต้าหู้ย่าง และน้ำสลัดงาซีอิ๊วญี่ปุ่น ผัดให้เข้ากัน ชิมรสตามชอบ โรยงาขาว ผัดให้เข้ากันอีกครั้ง ตักใส่จาน พร้อมเสิร์ฟ     + ดูวิธีทำเพิ่มเติมได้ที่ เส้นบุกผัดน้ำสลัดงาซีอิ๊วญี่ปุ่น เมนูลดความอ้วนแคลอรีต่ำ
+-+-+-+-+-+-+-+-+-+


 2. เส้นบุกผัดเห็ดหูหนูกระเทียมดอง     มาต่อกันที่อีกหนึ่งเมนูอาหารจานเดียวที่น่าสนใจ นั่นคือเมนูเส้นบุกผัดเห็ดหูหนูกระเทียมดอง สูตรจาก นิตยสารแม่บ้าน ทีเด็ดอยู่ที่ใส่กระเทียมดองเพิ่มรสหวานกลมกล่อม ถ้าใครพร้อมลุยกันเลยจ้าส่วนผสม เส้นบุกผัดเห็ดหูหนูกระเทียมดอง     • เส้นบุก 250 กรัม     • น้ำมันรำข้าว 3 ช้อนโต๊ะ     • กระเทียมสับ 1/2 ช้อนโต๊ะ     • กระเทียมดองซอย 2 ช้อนโต๊ะ     • เนื้ออกไก่ลอกหนัง (หั่นชิ้นบาง) 50 กรัม     • เห็ดหูหนู (หั่นชิ้นเล็ก) 1/2 ถ้วยตวง     • กะหล่ำปลี (หั่นชิ้นเล็ก) 1/2 ถ้วยตวง     • ซอสปรุงรส 1/2 ช้อนโต๊ะ     • ซอสหอยนางรม 1/2 ช้อนโต๊ะ     • น้ำปลา 1/2 ช้อนโต๊ะ     • น้ำตาลทราย 1/2 ช้อนชา     • ไข่ไก่ 1 ฟอง     • มะเขือเทศ (หั่นเสี้ยว) 1/2 ลูก     • ต้นหอมซอย 2 ต้น     • น้ำเปล่าวิธีทำเส้นบุกผัดเห็ดหูหนูกระเทียมดอง     • 1. ต้มน้ำเปล่าพอเดือด ใส่เส้นบุกลงลวกสักครู่ ตักขึ้นพักไว้ให้สะเด็ดน้ำ     • 2. ตั้งกระทะใส่น้ำมันรำข้าว 2 ช้อนโต๊ะ ใส่กระเทียมลงผัดให้เหลืองหอม เติมกระเทียมดองและเนื้อไก่ ผัดเนื้อไก่พอสุก      • 3. ใส่เส้นบุกผัดให้เข้ากัน ลดเป็นไฟอ่อน ใส่เห็ดหูหนูกับกะหล่ำปลี เติมน้ำเปล่าเล็กน้อย ผัดให้เข้ากัน      • 4. ปรุงรสด้วยซอสปรุงรส ซอสหอยนางรม น้ำปลา และน้ำตาลทราย คลุกเคล้าให้เข้ากัน เสร็จแล้วจัดส่วนผสมเอาไว้ด้านหนึ่งของกระทะ     • 5. ใส่น้ำมันรำข้าวที่เหลือลงไป ตอกไข่ไก่ลงตรงช่องว่างในกระทะ รอจนไข่เริ่มสุก ตลบเส้นบุกมาทับไข่ ใส่มะเขือเทศกับต้นหอม ผัดให้เข้ากัน ตักใส่จาน จัดเสิร์ฟ     + ดูวิธีทำเพิ่มเติมได้ที่ เส้นบุกผัดเห็ดหูหนูกระเทียมดอง เมนูลดความอ้วนอร่อยน่าลอง
+-+-+-+-+-+-+-+-+-+


3. น้ำตกแซลมอนย่างใส่เส้นบุก      น้ำตกหมูคงไม่เหมาะสำหรับคนลดความอ้วน ลองเปลี่ยนมาเป็นเมนูน้ำตกแซลมอนย่างกันดีกว่า สูตรจาก เฟซบุ๊ก homemade clean food ทีเด็ดคือใส่เส้นบุกกับเส้นแก้วเพิ่มความอิ่มท้อง รสแซ่บเว่อร์ กินกับผักสลัดก็แจ่มนะคะส่วนผสม น้ำตกแซลมอนย่างใส่เส้นบุก     • เนื้อปลาแซลมอน     • น้ำมะนาว 1 ช้อนโต๊ะ     • น้ำปลา 1-2 ช้อนชา (หรือเกลือป่น)     • พริกป่น     • ข้าวคั่ว 1 ช้อนโต๊ะ     • เส้นบุกลวก     • เส้นแก้วลวก     • หอมแดงซอย     • ผักชีฝรั่งซอย     • ต้นหอมซอย     • ใบสะระแหน่วิธีทำน้ำตกแซลมอนย่างใส่เส้นบุก     • 1. ย่างเนื้อปลาแซลมอนในกระทะจนเกือบสุก เตรียมไว้     • 2. ทำน้ำราด โดยผสมน้ำมะนาว น้ำปลา พริกป่น และข้าวคั่ว คนผสมให้เข้ากัน ใส่เส้นบุก เส้นแก้ว หอมแดงซอย ผักชีฝรั่งซอย และต้นหอมซอย คลุกให้เข้ากันอีกครั้ง ตักราดลงบนปลา ใส่ใบสะระแหน่     + ดูวิธีทำเพิ่มเติมได้ที่ 13 อาหารคลีนแบบไทย ๆ เมนูสุขภาพในแบบรสชาติที่คุ้นเคย
+-+-+-+-+-+-+-+-+-+

สูตรจาก นิตยสารแม่บ้าน


5. ยำเส้นบุกเห็ดหูหนูขาว         จากยำเห็ดแสนอร่อย เพิ่มออปชั่นอย่างเส้นบุกลงไปก็แจ่มนะคะ ทีเด็ดคือใส่น้ำจิ้มซีฟู้ด รับรองเผ็ดจี๊ดจ๊าด แบบนี้ต้องโดน ! 
ส่วนผสม ยำเห็ดหูหนูขาวเส้นบุก (สำหรับ 2 ที่)



     • อกไก่ลอกหนังสับ 100 กรัม

     • เห็ดหูหนูขาว (แช่น้ำจนนุ่ม หั่นชิ้น ลวกสุก) 1/2 ถ้วย

     • กุ้งสดลวกสุก (ปอกเปลือกผ่าหลังไว้หาง) 10 ตัว

     • เส้นบุกลวกสุก 100 กรัม

     • มะเขือเทศราชินีผ่าครึ่ง 10 ลูก

     • หอมใหญ่ซอยบาง 1/2 หัว

     • ต้นหอมหั่นท่อน 1 ต้น

     • ขึ้นฉ่ายหั่นท่อน 1 ต้น

     • กุ้งแห้ง 2 ช้อนโต๊ะ

     • น้ำเปล่า 1/4 ถ้วย

     • น้ำจิ้มซีฟู้ด 5 ช้อนโต๊ะ



วิธีทำยำเห็ดหูหนูขาวเส้นบุก



     1. นำน้ำเปล่าใส่ภาชนะ ยกขึ้นตั้งไฟ พอน้ำเดือดนำเนื้อไก่ลงรวนให้สุก ยกลง

     2. ใส่กุ้งสด เห็ดหูหนูขาว เส้นบุก มะเขือเทศ หอมใหญ่ ต้นหอม และขึ้นฉ่าย ลงในชามผสม ราดน้ำจิ้มซีฟู้ด คลุกเคล้าผสมให้เข้ากัน ตักใส่ภาชนะ โรยกุ้งแห้ง จัดเสิร์ฟ


     + ดูวิธีทำเพิ่มเติมได้ที่ ยำเส้นบุกเห็ดหูหนูขาว แซ่บอร่อยแคลอรีน้อยน้ำหนักไม่พุ่ง
+-+-+-+-+-+-+-+-+-+


5. ข้าวหน้าเนื้อญี่ปุ่นเส้นบุก     จากเมนูข้าวหน้าเนื้อญี่ปุ่นทั่วไป เพิ่มคุณค่าจากเส้นบุกลงไปก็เจิดนะคะ สูตรจาก เฟซบุ๊ก ทำอาหารในแบบง่าย ๆ ตามสไตล์ rita แค่ชามเดียวอิ่มนานตั้งแต่เที่ยงยันเย็นเลยจ้าส่วนผสม ข้าวหน้าเนื้อญี่ปุ่น     • เนื้อวัวสไลซ์ 300 กรัม     • เส้นบุก (เส้นชิราตากิ) 200 กรัม     • ขิงบด 5 กรัม     • น้ำตาลทราย 1 ช้อนโต๊ะ + 1 ช้อนชา     • ผงดาชิ 1 ช้อนชา     • สาเก 2 ช้อนโต๊ะ     • มิริน 2 ช้อนโต๊ะ     • โชยุ 6 ช้อนโต๊ะ     • น้ำเปล่า 1+1/2 ถ้วยตวง     • หอมหัวใหญ่สไลซ์ 1 หัว     • น้ำมันพืช 3 ช้อนโต๊ะวิธีทำข้าวหน้าเนื้อญี่ปุ่น     • 1. นำขิงบด น้ำตาลทราย ผงดาชิ สาเก มิริน โชยุ และน้ำเปล่า ใส่ลงในถ้วย คนผสมให้เข้ากัน พักไว้     • 2. ใส่หอมหัวใหญ่กับน้ำมันพืชลงในกระทะแล้วเปิดไฟแรงผัดจนหอมหัวใหญ่เริ่มสลด     • 3. ใส่เนื้อวัวลงไปผัดแค่พอสุก     • 4. เทส่วนผสมน้ำปรุงในข้อที่ 1 ลงไป พอเดือดก็ปรับเป็นไฟกลาง รอให้น้ำงวดลงครึ่งหนึ่ง     • 5. ระหว่างรอน้ำงวด ให้นำเส้นบุกไปต้มแล้วนำมาล้างเพื่อดับกลิ่นคาว จากนั้นจึงใช้มีดหั่นครึ่ง เพื่อให้เส้นไม่ยาวจนเกินไป (ถ้าไม่ต้มก็ให้ล้างหลาย ๆ น้ำ) ใส่ลงในกระทะน้ำปรุง ผัดจนน้ำเริ่มงวดอีกสักนิดเป็นอันเสร็จ      + ดูวิธีทำเพิ่มเติมได้ที่ กิวด้ง สูตรข้าวหน้าเนื้อญี่ปุ่น ทำง่ายพ่วงวิธีทำซอสต้นตำรับ
+-+-+-+-+-+-+-+-+-+



ภาพจาก นิตยสารแม่บ้าน
6. เส้นบุกผัดขี้เมา      แค่เห็นก็ซี้ดปาก ! เมนูเส้นบุกผัดขี้เมากุ้งสด อาหารลดน้ำหนัก เครื่องแน่นประโยชน์เพียบ รสเจ็บจัดจ้านสุด ๆ แม้น้ำตาเล็ดก็ยอม
ส่วนผสม เส้นบุกผัดขี้เมากุ้งสด (สำหรับ 2 ที่)



     • เส้นบุกชนิดเส้นเล็ก 150 กรัม

     • กุ้งทะเลขนาดกลาง (ปอกเปลือกผ่าหลัง) 5 ตัว

     • แครอท (หั่นแท่งสั้น) 30 กรัม

     • ข้าวโพดอ่อน (ผ่าครึ่งหั่นยาว 1 นิ้ว) 30 กรัม

     • ดอกกะหล่ำ 30 กรัม

     • แขนงคะน้า ผ่าครึ่ง 30 กรัม

     • น้ำเปล่า 2 ช้อนโต๊ะ

     • พริกขี้หนูบุบพอแตก 15 เม็ด

     • กระเทียมไทยสับ 1 ช้อนโต๊ะ

     • ซอสปรุงรส 1 ช้อนชา

     • ซีอิ๊วขาว 1 ช้อนชา

     • น้ำพริกเผาสูตรเผ็ด 1 ช้อนโต๊ะ

     • ซอสหอยนางรม 1 ช้อนโต๊ะ

     • น้ำตาลทราย 1+1/2 ช้อนชา

     • ใบโหระพา 1/4 ถ้วย

     • ใบมะกรูดฉีกหยาบ ๆ 3 ใบ

     • พริกไทยอ่อน (หั่นท่อนสั้น) 2 ช่อ

     • พริกชี้ฟ้าสีแดงหั่นแฉลบ 1 เม็ด

     • น้ำมันรำข้าว 1 ช้อนโต๊ะ



วิธีทำเส้นบุกผัดขี้เมากุ้งสด 



     1. ตั้งกระทะใส่น้ำมันรำข้าวพอร้อน ใส่กระเทียมและพริกขี้หนูสวนลงผัดพอหอม ใส่กุ้งผัดพอสุก

     2. ใส่แครอท ข้าวโพดอ่อน ดอกกะหล่ำ และแขนงคะน้า เติมน้ำเปล่า ผัดให้เข้ากันจนผักเริ่มสุก ใส่เส้นบุกลงผัดพอเข้ากัน 

     3. ปรุงรสด้วยซอสปรุงรส ซีอิ๊วขาว น้ำพริกเผา ซอสหอยนางรม และน้ำตาลทราย ผัดให้เข้ากัน 

     4. ใส่ใบโหระพา ใบมะกรูด พริกไทยอ่อน และพริกชี้ฟ้า ผัดพอเข้ากัน ตักใส่จาน 



     + ดูวิธีทำเพิ่มเติมได้ที่ เส้นบุกผัดขี้เมากุ้งสด เมนูไม่อ้วนประโยชน์แน่นแคลอรีเบา ๆ



+-+-+-+-+-+-+-+-+-+



ภาพจาก homesweetjones.com
7. ผัดไทยเส้นบุก      ผัดไทยเส้นเล็กแคลอรีสูงไม่เหมาะสำหรับสาว ๆ ที่ลดความอ้วน ขอแนะนำเมนูผัดไทยเส้นบุก สูตรจาก homesweetjones.com สูตรนี้ไม่ใส่เนื้อสัตว์ มาพร้อมสูตรซอสผัดไทยทำง่าย ลองเลยอร่อยเว่อร์ส่วนผสม ผัดไทยเส้นบุก     • เส้นบุก 200 กรัม     • หอมแดงซอย 1/2 ถ้วย     • ต้นหอม 1 ต้น (ส่วนสีขาวซอย ส่วนสีเขียวหั่นแฉลบ)     • พริกป่น 1/2 ช้อนชา     • กระเทียมสับ 1 ช้อนโต๊ะ     • ขิงสับ 1 ช้อนโต๊ะ     • ถั่วงอก 1+1/2 ถ้วย     • เต้าหู้นิ่ม (หั่นชิ้นเล็ก) 170 กรัม     • ผักชีสับ 2 ช้อนโต๊ะ     • ถั่วลิสงบดหยาบ 2 ช้อนโต๊ะ     • ซอสพริก     • มะนาวผ่าซีกส่วนผสม ซอสผัดไทย     • มะขามเปียก 1/4 ถ้วย     • น้ำเดือด 1 ถ้วย     • ผงปรุงรสเห็ด 1 ก้อน     • ซีอิ๊วขาว สูตรโซเดียมต่ำ 1/4 ถ้วย + 1 ช้อนโต๊ะ     • น้ำตาลทรายแดง 1/4 ถ้วย     • น้ำตาลทราย 2 ช้อนโต๊ะ     • ถั่วป่น 1 ช้อนโต๊ะวิธีทำผัดไทยเส้นบุก     • 1. นำเส้นบุกไปลวกในน้ำเดือด ประมาณ 1 นาที ตักขึ้นสะเด็ดน้ำ      • 2. ทำซอสผัดไทย โดยใส่มะขามเปียกกับผงปรุงรสลงในน้ำเดือด ประมาณ 15 นาที คนผสมจนละลายเข้ากัน ปรุงรสด้วยซีอิ๊วขาว น้ำตาลทราย และถั่วป่น คนผสมจนเข้ากัน     • 3. ตั้งกระทะใส่น้ำมันพืชลงไป ตามด้วยหอมแดง ต้นหอมซอย และพริกป่น ผัดประมาณ 2-3 นาที ใส่กระเทียม ขิง และถั่วงอกลงไปผัดให้เข้ากัน ใส่ซอสผัดไทยเล็กน้อยลงไป ใส่เส้นบุก ตามด้วยเต้าหู้ ผัดผสมจนเข้ากัน ใส่ซอสผัดไทยที่เหลือลงไป ตามด้วยต้นหอมหั่นแฉลบ ผัดผสมพอเข้ากัน ตักใส่จาน แต่งด้วยผักชี เสิร์ฟพร้อมถั่วลิสงบดหยาบ ซอสพริก และมะนาวผ่าซีก
+-+-+-+-+-+-+-+-+-+



ภาพจาก healthyrecipesblogs.com
8. เส้นบุกผัดงา      เอาใจคนกินมังสวิรัติกันด้วยเมนูเส้นบุกผัดงา สูตรจาก healthyrecipesblogs.com ทีเด็ดคือใส่งาลงไปผัดกับเส้นบุก กลิ่นหอมเชียว จะใส่กะหล่ำปลีหรือผักอื่น ๆ ตามชอบก็ได้ด้วยส่วนผสม เส้นบุกผัดงา     • เส้นบุก 200 กรัม     • งาขาว 1 ช้อนชา     • งาบด 1 ช้อนโต๊ะ     • ซีอิ๊วขาว 1 ช้อนโต๊ะ     • น้ำส้มสายชู 1 ช้อนชา     • พริกป่น 1/8 ช้อนชา     • กะหล่ำปลีหั่นฝอย 1 ถ้วย     • น้ำมันงา 1 ช้อนชา     • ต้นหอมซอย 1 ต้นวิธีทำเส้นบุกผัดงา     • 1. ตั้งกระทะใส่งาขาวลงไปคั่ว ประมาณ 2 นาทีหรือจนสุก ตักขึ้นมาพักไว้     • 2. ใช้กรรไกรตัดเส้นบุกให้สั้นตามชอบ นำไปแช่ในน้ำเย็น ประมาณ 30 วินาที ใส่ลงไปลวกในน้ำเดือด ประมาณ 3 นาที ตักขึ้นพักไว้ให้สะเด็ดน้ำ      • 3. ใส่เส้นบุกลงในกระทะ ไม่ต้องใส่น้ำมัน ผัดประมาณ 1-2 นาทีหรือจนแห้ง ใส่งาบดลงไป     • 4. ปรุงรสด้วยซีอิ๊วขาว น้ำส้มสายชู และพริกป่น ผัดผสมจนเข้ากัน ใส่กะหล่ำปลีลงไป ผัดประมาณ 1-2 นาที ปิดเตา ตักใส่ภาชนะ ใส่น้ำมันงาลงไปคลุกให้เข้ากัน โรยงาขาวคั่ว และต้นหอมซอย จัดเสิร์ฟ
+-+-+-+-+-+-+-+-+-+



ภาพจาก ibreatheimhungry.com
9. เส้นบุกผัดหมู     กินแต่เมนูเส้นบุกไร้เนื้อสัตว์ทุกวันจนเบื่อ ลองทำเมนูเส้นบุกผัดหมู สูตรจาก ibreatheimhungry.com ใส่ผักลงไปตามชอบ มาพร้อมสูตรซอสเข้มข้น ชามเดียวก็อิ่มแปล้แล้วจ้าส่วนผสม เส้นบุกผัดหมู     • เนื้อหมูหั่นชิ้น 225 กรัม     • ซีอิ๊วขาว 1 ช้อนโต๊ะ     • น้ำมันมะกอก 1 ช้อนโต๊ะ     • เห็ดหั่นสไลซ์ 1/3 ถ้วย     • ผักกาดขาวหั่นฝอย 1 ถ้วย     • ต้นหอมซอย 1/2 ถ้วย     • กระเทียมสับ 2 กลีบ     • เส้นบุก 8 ออนซ์     • พริกซอย     • ผักชี     • งาขาวคั่วส่วนผสม ซอส     • ซีอิ๊วขาว 1/4 ถ้วย     • น้ำมันงา 1 ช้อนชา     • ขิงสับ 1 ช้อนชา     • น้ำส้มสายชู 2 ช้อนโต๊ะ     • น้ำตาลทราย 1 ช้อนโต๊ะ     • ซอสพริก 1/2 ช้อนชา     • ฮอยซินซอส 1 ช้อนชาวิธีทำเส้นบุกผัดหมู     • 1. ตัดเส้นบุกให้สั้นตามชอบ พักไว้     • 2. หมักเนื้อหมูด้วยซีอิ๊วขาว ใส่ลงไปผัดกับน้ำมันใช้ไฟแรง ประมาณ 2 นาที ตักขึ้นพักไว้     • 3. ใส่เห็ดลงในกระทะ ผัดประมาณ 2 นาทีหรือจนสุกนิ่ม ตักขึ้นพักไว้     • 4. ใส่กระเทียม ผักกาดขาว และต้นหอม ผัดให้เข้ากัน ประมาณ 1 นาที ตักขึ้นพักไว้     • 5. ใส่เส้นบุกลงในกระทะ ผัดสักครู่ ใส่ผักที่ผัดแล้วลงไป ใส่ส่วนผสมซอสที่คนผสมเข้าด้วยกันแล้ว ตามด้วยเห็ดและเนื้อหมู ผัดประมาณ 2-3 นาที หรือจนซอสเคลือบเส้นบุก ตักใส่ภาชนะ แต่งด้วยพริก ผักชี และงาขาวคั่ว
+-+-+-+-+-+-+-+-+-+


10. เส้นบุกผัดกิมจิกุ้งสด     เตรียมกิมจิไว้พร้อมหรือยังคะ ชวนทำเมนูเส้นบุกผัดกิมจิกุ้งสด สูตรประยุกต์ถูกปากคนไทย ทำง่ายแค่เอาเส้นบุกไปผัดกับเครื่องเครา ทำเป็นอาหารเที่ยงนี้กันเลยจ้าส่วนผสม เส้นบุกผัดกิมจิกุ้งสด     • เส้นบุก 200 กรัม     • กิมจิ 200 กรัม     • กุ้งสด (อกไก่หรือเนื้อสัตว์ตามชอบ) 3-4 ตัว     • ซอสปรุงรส 1 ช้อนโต๊ะ     • น้ำตาลทราย 1 ช้อนชา     • น้ำมันมะกอก (สำหรับผัด)วิธีทำเส้นบุกผัดกิมจิกุ้งสด     • 1. ล้างเส้นบุกในน้ำสะอาด 2-3 ครั้ง พักขึ้นสะเด็ดน้ำ เตรียมไว้     • 2. ใส่น้ำมันมะกอกลงในกระทะ พอร้อนใส่กุ้งสดลงไปผัดจนสุก     • 3. ใส่กิมจิลงไปผัด ปรุงรสเพิ่มเติมด้วยซอสปรุงรสและน้ำตาลทราย ผัดให้เข้ากัน ชิมรส     • 4. ใส่เส้นบุกลงไปผัดเคล้าให้เข้ากัน ตักใส่จาน พร้อมเสิร์ฟ     เคยทำแต่เมนูต้มจืดเส้นบุกหรือยำเส้นบุกจนเอียน แต่พอเจอเมนูเส้นบุก 10 สไตล์ก็รู้สึกสนใจและอยากลองทำกินลดหุ่น ไปซื้อเส้นบุกตุนไว้ก่อนดีกว่า จะทำเมนูไหนก่อนค่อยว่ากัน 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






10 เมนูเส้นบุก แคลอรีน้อยอิ่มนานได้ประโยชน์





อัปเดตล่าสุด 14 มกราคม 2563 เวลา 18:27:50
 325,820 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































