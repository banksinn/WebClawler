




เครื่องดื่มร้อน 12 สูตร อาหารคลายหนาว กายอุ่นใจอุ่นต้อนรับหน้าหนาว











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรเครื่องดื่ม






12 สูตรเครื่องดื่มร้อน กายอุ่นใจอุ่นต้อนรับหน้าหนาว




58,750อ่าน







0















           ผ่านลมหนาวจะกี่คราวก็ยังเหมือนเดิมไม่มีใครให้ใจอุ่น... ก็ไม่เป็นไรค่ะ โสดไปอย่าได้แคร์ !  มาทำให้ร่างกายอบอุ่นด้วยเมนูเครื่องดื่มร้อน ๆ ทั้ง 12 สูตรนี้ก็ได้ วิธีคลายหนาวช่วยให้กายอุ่นใจอุ่นได้แม้ไม่มีแฟน          จำได้ว่าหน้าหนาวปีที่แล้วชงแต่ชาร้อนและกาแฟร้อนดื่มจนเอียน พอมาปีนี้เลยพยายามหาความแปลกใหม่ให้กับชีวิต ในใจนึกอยากได้เครื่องดื่มร้อนแนว ๆ มาดื่มเป็นเมนูคลายหนาว วันนี้กระปุกดอทคอมขอนำเสนอวิธีทำ 12 สูตรเครื่องดื่มร้อน เอาใจคนขี้หนาวกัน มีให้เลือกหลากหลายสไตล์ เช่น ช็อกโกแลตร้อนเนื้อครีม กรีนทีลาเต้ เมลโล่มอคค่า ชาผลไม้อบแห้ง น้ำเต้าหู้งาดำ น้ำเต้าหู้ เป็นต้น แต่ละเมนูเด็ดดวงทั้งนั้น ใครที่มองหาเครื่องดื่มแก้หนาวอยู่ก็ไม่ควรพลาดด้วยประการทั้งปวง  1. ช็อกโกแลตร้อน          เอาใจคนรักช็อกโกแลตด้วยเครื่องดื่มร้อนสุดชิคอย่างช็อกโกแลตร้อนเนื้อครีม เริ่มจากชงโกโก้รสชาติตามชอบ ชอบหวานมากหรือหวานน้อยก็จัดไป ตบท้ายด้วยวิปปิ้งครีม และโรยโกโก้ลงไปหน่อย คนกำลังไดเอตคงจะเสียใจที่ไม่ได้ลิ้มลองกันส่วนผสม ช็อกโกแลตร้อนเนื้อครีม (สำหรับ 4 แก้ว)        • ผงโกโก้ 1/3 ถ้วย        • น้ำตาลทราย 1/3 ถ้วย        • เกลือป่นเล็กน้อย        • น้ำร้อน 1/3 ถ้วย        • นมสด 3+1/2 ถ้วย        • นมข้นจืด หรือฮาล์ฟแอนด์ฮาล์ฟครีม (half and half) 1/2 ถ้วย        • กลิ่นวานิลลา 3/4 ช้อนชา        • วิปปิ้งครีมวิธีทำช็อกโกแลตร้อน          1. ใส่ผงโกโก้ น้ำตาลทราย และเกลือป่นลงในกระทะหรือหม้อ นำขึ้นตั้งไฟอ่อน คนผสมให้เข้ากัน จากนั้นเติมน้ำร้อนลงไป คนผสมช้า ๆ จนส่วนผสมเข้ากันเป็นเนื้อเดียว พอส่วนผสมเดือดอีกครั้งให้เบาไฟลงอีก จากนั้นคนผสมต่อประมาณ 2 นาที          2. ใส่นมข้นจืดลงไปคนผสม รอจนส่วนผสมร้อนจัด (แต่ไม่ต้องเดือด) ยกลงจากเตา เติมกลิ่นวานิลลาลงไป คนผสมให้เข้ากันอีกครั้ง เทใส่แก้ว รอจนส่วนผสมเย็นลง ก่อนเสิร์ฟบีบวิปปิ้งครีมลงไป โรยด้วยผงโกโก้เล็กน้อย        + ดูวิธีทำเพิ่มเติมได้ที่ ช็อกโกแลตร้อนเนื้อครีม เอาใจช็อกโกแลตเลิฟเวอร์  +++++++++++++++++++++                2. กรีนทีลาเต้ ชาเขียวนมสดร้อน          ใครสนใจอยากทำกรีนทีลาเต้หอมละมุนไว้ดื่มยามเช้ารับอากาศเย็น ๆ ลองมาดูชาเขียวนมร้อนสูตรจากคุณ rins cookbook เข้ามาจดสูตรกันได้เลยค่ะ หน้าตาน่าดื่มมาก ๆ มีโฟมนมนุ่มละมุนลิ้นผสมผสานกับชาเขียวหอมนม ค่อย ๆ ดื่มอย่างละเมียด กินคู่กับเค้กชาเขียวจะยิ่งฟินกว่าเดิมส่วนผสม กรีนทีลาเต้        • ผงชาเขียวมัทฉะ 1 ช้อนโต๊ะ        • น้ำร้อน 1 ช้อนโต๊ะ        • น้ำเชื่อมกลิ่นวานิลลา 2 ช้อนโต๊ะ        • นมสดเย็น 1+1/2 ถ้วยวิธีทำกรีนทีลาเต้        1. ใส่ผงชาเขียวและน้ำร้อนลงในแก้ว คนผสมให้ละลายเข้ากันจนเหนียว เตรียมไว้        2. ผสมน้ำเชื่อมกลิ่นวานิลลากับนมสดเข้าด้วยกัน เตรียมไว้        3. ทำโฟมนมโดยใส่นมสดเย็นลงไปในเครื่อง โดยให้ได้อุณหภูมิ 66-77 องศาเซลเซียส จนเป็นเนื้อโฟมละเอียด กระแทกแก้วโฟมนมบนโต๊ะเบา ๆ เพื่อให้ฟองนมใหญ่ ๆ แตกตัวลง จากนั้นวางพักทิ้งไว้ประมาณ 1 นาที เพื่อให้โฟมแยกตัวกัน        4. เทส่วนผสมชาเขียวลงในแก้ว จากนั้นหมุนแก้วให้น้ำชาเขียวเคลือบข้าง ๆ แก้ว ค่อย ๆ เทส่วนผสมนมลงไปจนเกือบเต็มแก้ว ตักโฟมนมลงไปด้านบนให้สวยงาม โรยผงชาเขียวเป็นรูปตามชอบให้สวยงาม พร้อมเสิร์ฟ        + ดูวิธีทำเพิ่มเติมได้ที่ กรีนทีลาเต้ เครื่องดื่มรสละมุน สูตร 5 นาทีกับส่วนผสม 4 อย่าง ++++++++++++++++++   3. ช็อกโกแลตร้อน เรด เวลเว็ท           หลังจากดื่มช็อกโกแลตร้อนเนื้อครีม มาแล้วแต่ยังไม่จุใจ ลองมาชิมเครื่องดื่มแนว ๆ ที่ทำจากช็อกโกแลตอีกสักถ้วย ขอแนะนำช็อกโกแลตร้อนเรดเวลเว็ท (red velvet hot cocoa) สูตรนี้เพิ่มสีแดงลงไปในเครื่องดื่มร้อนด้วยทำให้หน้าตาออกมามีสีแดงสวย เป็นอีกแก้วที่อยากให้ลองชิมในหน้าหนาวนี้ส่วนผสม ช็อกโกแลตร้อนเรดเวลเว็ท        • นมสดขาดมันเนย 1 ถ้วย (หรือนมสด)        • ดาร์กช็อกโกแลตชิพ 1/2 ถ้วย (หรือดาร์กช็อกโกแลตสับหยาบ ๆ)        • สีผสมอาหารสีแดง 1 ถึง 1+1/2 ช้อนชา        • กลิ่นวานิลลา 1 ช้อนชา        • วิปปิ้งครีม (สำหรับเสิร์ฟ)        • ช็อกโกแลตขูด (สำหรับตกแต่ง)วิธีทำช็อกโกแลตร้อนเรดเวลเว็ท        1. นำนมไปอุ่นให้พอร้อน        2. เทนมร้อนลงในดาร์กช็อกโกแลตชิพ คนผสมให้ละลายเข้ากันเป็นเนื้อเดียว        3. ใส่สีผสมอาหารสีแดงและกลิ่นวานิลลาลงไป คนผสมให้เข้ากัน        4. เทส่วนผสมใส่แก้ว บีบวิปปิ้งครีมลงไปด้านบน โรยด้วยช็อกโกแลตขูด พร้อมเสิร์ฟ +++++++++++++++++   4. ชานมอินเดีย           ถ้าเบื่อกับเครื่องดื่มอย่างชาร้อนกันแล้วลองเปลี่ยนมาดื่มชานมอินเดีย หรือ ไจ (chai) สูตรจาก คุณ rins cookbook สักแก้วแล้วจะติดใจ พระเอกของเราคือ ใบชาดำอินเดีย ผสมผสานกับโฟมนมนุ่ม ๆ กลิ่นหอมกรุ่นมาก ๆ เลยจ้าส่วนผสม ชานมอินเดีย        • น้ำเปล่า 5 ถ้วย        • ใบชาดำอินเดีย (indian black tea) 1/4 ถ้วย          • นมข้นจืด (หรือนมสด) ปริมาณตามชอบ        • น้ำตาลทราย ปริมาณตามชอบ        • นมข้นหวาน ปริมาณตามชอบ (เพิ่มความหวานมัน)วิธีทำชานมอินเดีย        1. ใส่น้ำเปล่าลงในหม้อ ต้มจนเดือดจัดแล้วใส่ใบชาลงไปต้ม (สามารถเพิ่มปริมาณน้ำได้หากไม่ต้องการความเข้มข้นจนเกินไป) ต้มจนเดือดแล้วลดเป็นไฟอ่อน คนผสม 2-3 ครั้ง แล้วต้มต่อด้วยไฟอ่อน ๆ ประมาณ 3-5 นาที        2. ทำฟองนมโดยใส่นมข้นจืดลงในหม้อใบเล็ก ตามด้วยน้ำตาลทรายเล็กน้อย (น้ำตาลทรายจะช่วยให้ฟองนมทรงตัวมากขึ้น) คนผสมให้น้ำตาลทรายละลาย แล้วนำขึ้นตั้งไฟจนนมอุ่นที่อุณหภูมิ 150-170 องศาฟาเรนไฮต์ (หรือประมาณ 66-77 องศาเซลเซียส)         3. พอนมได้อุณหภูมิที่เราต้องการแล้วให้ใช้ที่ตีฟองนมลงไปตีให้เป็นโฟมนุ่มตามต้องการ จากนั้นนำหม้อไปกระแทกเบา ๆ ลงกับโต๊ะเพื่อให้ฟองนมขนาดใหญ่แตกตัว เตรียมไว้        4. ตักนมข้นหวานใส่ลงในแก้วสำหรับเสิร์ฟ เทชาที่ต้มไว้ผ่านกระชอนกรองชาลงไปในแก้ว ประมาณ 2/3 ของแก้ว คนผสมให้นมข้นละลายเข้ากัน        5. ใช้ช้อนกั้นฟองนมแล้วเติมเฉพาะนมสดลงไปประมาณ 3/4 ของแก้ว คนผสมให้เข้ากันอีกครั้ง         6. สุดท้ายตักฟองนมใส่ลงไปด้านบนจนเต็มแก้ว พร้อมเสิร์ฟ        + ดูวิธีทำเพิ่มเติมได้ที่ ชานมอินเดีย เครื่องดื่มแก้วเล็ก ๆ ที่เรียกว่า ไจ ++++++++++++++++++++   5. ช็อกโกแลตร้อนสีชมพู          หลังจากเสนอสูตรช็อกโกแลตร้อนเนื้อครีมและช็อกโกแลตร้อนเรดเวลเว็ทกันมาแล้ว ขอจัดเครื่องดื่มร้อนที่ทำมาจากช็อกโกแลตอีกสักแก้วนั่นคือ ช็อกโกแลตร้อนสีชมพู (pink hot chocolate) สีสันดูหวานพริ้มเพราเหมาะสำหรับสาว ๆ ที่อยากลิ้มลองเครื่องดื่มมุ้งมิ้งมากเลยจ้า  ส่วนผสม ช็อกโกแลตร้อนสีชมพู        • นมข้นจืด (ขนาด 12 ออนซ์) 1 กระป๋อง        • ไวท์ช็อกโกแลตชิพ (ขนาด 12 ออนซ์) 1 ห่อ        • นมสด 3 ถ้วย        • สีผสมอาหารสีแดงเล็กน้อย        • เกล็ดน้ำตาล (สำหรับตกแต่ง)วิธีทำช็อกโกแลตร้อนสีชมพู        1. ใส่นมข้นจืดและไวท์ช็อกโกแลตลงในหม้อ นำขึ้นตั้งไฟอ่อน คนผสมจนละลายเข้ากัน        2. เติมนมสดลงไป คนผสมให้เข้ากัน ยกลงจากเตา        3. เติมสีผสมอาหารสีแดงลงไปเล็กน้อย คนผสมให้เข้ากันและได้สีชมพูตามชอบ        4. เทส่วนผสมใส่แก้ว บีบวิปปิ้งครีมด้านบน โรยด้วยเกล็ดน้ำตาล พร้อมเสิร์ฟ +++++++++++++   6. เมลโล่มอคค่า          สำหรับคอกาแฟที่เบื่อกับกาแฟร้อนแล้วลองเปลี่ยนแนวมาดื่มด่ำกับเครื่องดื่มร้อนสุดแปลกอย่างเมลโล่มอคค่า (mellow mocha) สูตรจากนิตยสารแม่บ้าน นอกจากได้ลิ้มรสกาแฟกลิ่นช็อกโกแลตแล้วยังใส่มาร์ชเมลโล่ลงไปให้มีเนื้อสัมผัสเหนียวหนึบ ตบท้ายด้วยการโรยคุกกี้บด แม่เจ้า... แก้วนี้ต้องลอง กระซิบว่า เด็ดจริงส่วนผสม เมลโล่มอคค่า        • กาแฟเอสเพรสโซ่ร้อน 1 ชอต        • น้ำเชื่อมกลิ่นช็อกโกแลต 20 มิลลิกรัม        • นมสดร้อน 120 มิลลิกรัม        • มาร์ชเมลโล่ 7-8 ชิ้น        • คุกกี้บดพอหยาบวิธีทำเมลโล่มอคค่า        1. เทน้ำเชื่อมกลิ่นช็อกโกแลตลงในแก้ว รินกาแฟเอสเพรสโซ่ร้อนลงไปคนให้เข้ากัน        2. เติมนมร้อน ใส่มาร์ชเมลโล่ลงไปในแก้วกาแฟ นำเข้าไมโครเวฟประมาณ 1 นาที (หรือจนมาร์ชเมลโล่ละลาย) นำออกมาโรยด้วยคุกกี้        + ดูวิธีทำเพิ่มเติมได้ที่ เมลโล่มอคค่า ดื่มกาแฟแนวใหม่ให้อร่อยขึ้น +++++++++++++++++7. ช็อกโกแลตร้อนเปปเปอร์มินต์           มาพบกับเครื่องดื่มจากช็อกโกแลตกันอีกแก้ว ขอแนะนำช็อกโกแลตร้อนเปปเปอร์มินต์ จับไวท์ช็อกโกแลตผสมกับผงโกโก้และนมผง เพิ่มความหวานจากน้ำตาลไอซิ่ง ท็อปปิ้งด้วยวิปปิ้งครีมและลูกอมเปปเปอร์มินต์ อยากรู้ว่ารสชาติเป็นอย่างไร ลองเลยค่ะ ส่วนผสม ช็อกโกแลตร้อนเปปเปอร์มินต์        • ไวท์ช็อกโกแลตบาร์ 3 แท่ง หรือ 120 กรัม        • นมผง 3 ถ้วย        • น้ำตาลไอซิ่ง 2 ถ้วย        • ผงโกโก้ 1+1/2 ถ้วย        • เกลือป่น 1/2 ช้อนชาวิธีทำช็อกโกแลตร้อนเปปเปอร์มินต์         1. สับไวท์ช็อกโกแลตบาร์ให้ละเอียด เตรียมไว้        2. ผสมนมสด น้ำตาลไอซิ่ง ผงโกโก้ ไวท์ช็อกโกแลต และเกลือป่นให้เข้ากัน เทลงไปในเครื่องปั่น ปั่นให้ละเอียด        3. ก่อนเสิร์ฟแบ่งส่วนผสมไวท์ช็อกโกแลตออกมา 1/4 ส่วนใส่ลงในแก้วที่เทนมสดร้อนไว้ บีบวิปปิ้งครีมลงไป ตามด้วยลูกอมเปปเปอร์มินต์ พร้อมเสิร์ฟ +++++++++++++++   8. ช็อกโกแลตนูเทลล่าร้อน           ช็อกโกแลตนูเทลล่า เครื่องดื่มร้อนเพิ่มความฟิน 2 ต่อจากช็อกโกแลต 2 ชนิด ทั้งดาร์กช็อกโกแลตและช็อกโกแลตนูเทลล่า รสหวานเข้มข้นเกินห้ามใจ ถ้ายังหวานมันไม่พอบีบวิปครีมลงไปอีก โอ๊ย… ฟินเว่อร์ส่วนผสม ช็อกโกแลตนูเทลล่าร้อน        • นมสด 5 ถ้วย        • ดาร์กช็อกโกแลต 1/2 ถ้วย        • ช็อกโกแลตนูเทลล่า 1/2 ถ้วย        • น้ำตาลทราย 1/2 ถ้วย        • น้ำร้อน 1 ถ้วย        • วิปปิ้งครีม        • เกล็ดน้ำตาล (สำหรับแต่ง)วิธีทำช็อกโกแลตนูเทลล่าร้อน        1. ตั้งกระทะใส่ดาร์กช็อกโกแลต น้ำตาลทราย ช็อกโกแลตนูเทลล่า และน้ำร้อนลงไปคนผสมให้ด้วยกันจนเดือด เสร็จแล้วเอาไปใส่ในหม้อตุ๋น        2. เทนมสดลงไป คนให้เข้ากัน ถ้าใช้ไฟแรงตุ๋นไปเรื่อย ๆ จนเริ่มข้นตามชอบ        3. เทใส่ในแก้วมัค หรือเหยือกแก้ว ท็อปปิ้งด้วยวิปครีม และเกล็ดน้ำตาล พร้อมเสิร์ฟ ++++++++++++++++++   9. ชาผลไม้อบแห้ง          ชาผลไม้อบแห้ง รูปแบบใหม่ของชาร้อนที่จับผลไม้อบแห้งตามชอบมาผสมกับอบเชยและเติมน้ำร้อนลงไป คนให้เข้ากัน เพียงเท่านี้ก็พร้อมดื่มแล้ว ทำง่าย ๆ ไม่ยุ่งยาก  แถมได้ความหวานจากธรรมชาติ ชงดื่มคลายหนาวเพลิน ๆ กันดีกว่าค่ะส่วนผสม ชาผลไม้อบแห้ง        • ผลไม้อบแห้งตามชอบ หั่นเป็นชิ้นเล็ก ๆ        • น้ำร้อน        • อบเชยแท่ง (ถ้ามี)วิธีทำชาผลไม้อบแห้ง        1. ใส่ผลไม้อบแห้งลงในน้ำร้อน พักทิ้งไว้จนน้ำเริ่มเปลี่ยนเป็นสีเข้มขึ้น        2. เทใส่แก้ว ใส่อบเชย พร้อมดื่ม เสิร์ฟได้ทั้งแบบร้อนและเย็น                  + ดูวิธีทำเพิ่มเติมได้ที่ ชาผลไม้อบแห้ง ทางเลือกใหม่เอาใจคนชอบดื่มชา +++++++++++++++++++++               10. น้ำเต้าหู้งาดำ           สำหรับคนรักสุขภาพเครื่องดื่มอันดับต้น ๆ ที่นึกถึงคือ น้ำเต้าหู้ใช่ไหมคะ แต่สูตรเครื่องดื่มร้อนเมนูนี้พิเศษยิ่งกว่านั้น เพราะนอกจากได้ลิ้มรสน้ำเต้าหู้แล้วยังเพิ่มกลิ่นหอมของงาดำด้วยนั่นคือ เมนูน้ำเต้าหู้งาดำ ใครชอบหวานน้อยก็ใส่น้ำตาลทรายลงไปนิดเดียวก็พอค่ะ เอาล่ะมาชนแก้วกันส่วนผสม น้ำเต้าหู้งาดำ        • ถั่วเหลือง 500 กรัม        • งาดำ 1-2 ช้อนโต๊ะ        • น้ำอุ่น        • น้ำตาลทรายวิธีทำน้ำเต้าหู้งาดำ        1. ล้างถั่วเหลืองให้สะอาด ตักขึ้นสะเด็ดน้ำ จากนั้นนำไปคั่วในกระทะจนแห้งและมีกลิ่นหอม แล้วนำไปแช่ในน้ำสะอาดทิ้งไว้ประมาณ 3 ชั่วโมง         2. ล้างงาดำให้สะอาด ตักขึ้นสะเด็ดน้ำ จากนั้นนำไปคั่วจนมีกลิ่นหอม        3. ใส่ถั่วเหลืองที่แช่น้ำจนนิ่มแล้วลงในเครื่องปั่น ตามด้วยงาดำคั่ว และน้ำอุ่นจนท่วม ปั่นจนละเอียด ยกลงกรองด้วยผ้าขาวบาง เอาเฉพาะน้ำ        4. เทน้ำเต้าหู้งาดำลงในหม้อ นำขึ้นตั้งไฟต้มจนเดือด หมั่นคนสม่ำเสมอเพื่อไม่ให้ก้นหม้อไหม้ เติมน้ำตาลทรายลงไป ชิมรสตามชอบ คนผสมให้เดือดอีกครั้ง ยกลงจากเตา ตักใส่แก้ว พร้อมเสิร์ฟ        + ดูวิธีทำเพิ่มเติมได้ที่ น้ำเต้าหู้งาดำ เครื่องดื่มสุขภาพอิ่มท้อง ต้อนรับเทศกาลกินเจ ++++++++++++++++++               11. ชากระเจี๊ยบแดง           ใครกำลังมองหาชาร้อนแนว ๆ ดื่มกันบ้างคะ ขอแนะนำชากระเจี๊ยบแดง อัดแน่นไปด้วยคุณค่าแห่งสมุนไพรจากกระเจี๊ยบ เพิ่มน้ำมะนาว หรือเลมอนลงไปทำให้ดื่มแล้วชุ่มคอ ส่วนผสมไม่เยอะ ไม่ต้องเติมน้ำตาลทรายก็อร่อยกลมกล่อมแล้วจ้าส่วนผสม ชากระเจี๊ยบแดง        • ดอกกระเจี๊ยบแดงตากแห้ง        • มะนาว หรือเลมอน ฝานเป็นชิ้น ๆ        • น้ำตาลทราย (ใส่หรือไม่ใส่ก็ได้ตามชอบ)วิธีทำชากระเจี๊ยบแดง        1. สับดอกกระเจี๊ยบแดงเป็นชิ้นเล็ก ๆ คั่วในกระทะจนแห้งกรอบ เตรียมไว้         2. เวลาดื่มให้ใส่ลงในแก้ว เทน้ำร้อนใส่ลงไป ชงดื่มเป็นชา (หรือนำไปใส่ในกาสำหรับชงชา) แช่ทิ้งไว้สักครู่ บีบน้ำมะนาว หรือใส่เลมอนชิ้นลงไปเพื่อเพิ่มรสชาติ หากต้องการความหวานก็เติมน้ำตาลทรายลงไปตามความชอบ        + ดูวิธีทำเพิ่มเติมได้ที่ ชากระเจี๊ยบแดง ดื่มร้อน ๆ แก้ร้อนในกระหายน้ำ +++++++++++++++++               12. น้ำเต้าหู้          หน้าหนาวเมนูเครื่องดื่มอันดับต้น ๆ ที่หาซื้อง่ายนั่นคือ น้ำเต้าหู้ หนาว ๆ แบบนี้แต่อยากรักษาสุขภาพไปด้วย ลองมาทำน้ำเต้าหู้สูตรจาก rins cookbook เมนูนี้นอกจากใส่ถั่วเหลืองแล้วยังใส่ถั่วลิสงและอัลมอนด์ลงไปเพิ่มความหอมมันอีกด้วย สามารถใส่น้ำตาลทรายแดงลงไปเพิ่มความหวานได้ด้วยนะคะ ใส่น้อย ๆ แต่พอหวานนิด ๆ ก็พอเพื่อสุขภาพค่ะส่วนผสม น้ำเต้าหู้        • ถั่วเหลือง 16 ออนซ์ (453 กรัม)        • ถั่วลิสง 1 ถ้วย        • อัลมอนด์ 1 ถ้วย        • น้ำเปล่า        • น้ำตาลทรายแดง หรือน้ำตาลทรายขาว (สำหรับเพิ่มความหวาน)วิธีทำน้ำเต้าหู้        1. ใส่ถั่วเหลือง ถั่วลิสง และอัลมอนด์ลงในอ่างผสมแล้วล้างให้สะอาด จากนั้นแช่น้ำให้ท่วมทิ้งไว้อย่างน้อย 8 ชั่วโมง (หลังจากแช่น้ำทิ้งไว้จนครบเวลาแล้ว ถั่วที่ได้จะพองขึ้นเป็น 3 เท่า)        2. ใส่ถั่วที่แช่น้ำแล้ว 3 ถ้วยลงในเครื่องปั่น ตามด้วยน้ำเปล่า 6 ถ้วย (อัตราส่วน 1:3) แล้วปั่นประมาณ 1-2 นาทีจนส่วนผสมเนียนละเอียด         3. นำส่วนผสมที่ปั่นละเอียดแล้วมากรองด้วยผ้าขาวบาง บีบเอาเฉพาะน้ำ ใส่หม้อ เตรียมไว้        4. นำน้ำถั่วเหลืองขึ้นตั้งไฟต้มจนเดือดและมีฟอง (หมั่นคนผสมเรื่อย ๆ เพื่อไม่ให้ส่วนผสมไหม้) ปิดไฟ        5. ตักนมถั่วเหลืองที่ได้ใส่แก้ว เติมน้ำตาลทรายแดงลงไปตามชอบ คนผสมให้เข้ากัน พร้อมเสิร์ฟ        + ดูวิธีทำเพิ่มเติมได้ที่ วิธีทำน้ำเต้าหู้ โฮมเมดสูตรเข้มข้น ทำดื่มเองดีกว่าไม่เสียอารมณ์           ถูกตาต้องใจอยากรับสูตรเครื่องดื่มร้อนเมนูไหนก่อนดีคะ มีให้เลือกถึง 12 สูตร ทั้งนี้อาจดัดแปลงใส่น้ำแข็ง หรือแช่เย็นให้เหมาะกับอากาศตอนเที่ยงที่แดดร้อนก็ได้ค่ะ เอาที่สบายใจเลยจ้า 









ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






12 สูตรเครื่องดื่มร้อน กายอุ่นใจอุ่นต้อนรับหน้าหนาว





อัปเดตล่าสุด 16 กรกฎาคม 2564 เวลา 18:02:03
 58,750 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































