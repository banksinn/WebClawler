




ปลาหมึกผัด เสกอาหารไทยแบบง่าย เอาใจสายทะเล












































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






9 สูตรทำปลาหมึกผัด เสกอาหารไทยแบบง่าย ๆ เอาใจสายทะเล




31,704อ่าน







0















      สวัสดีวันหยุด ชวนทำเมนูปลาหมึกผัด สูตรอาหารไทยเคี้ยวเด้งเหนียวหนึบ จะกินกับข้าวสวยก็ได้ หรือเอาไปผัดข้าวผัดเส้นก็ตามชอบ บอกเลยคือฟินทุกคำ     ใครแอบเบื่อเมนูปลาหมึก นึ่งมะนาว หรือปลาหมึกย่างกันแล้ว ลองเปลี่ยนมาทำปลาหมึกผัดกันบ้างดีไหม กระปุกดอทคอมขอนำเสนอวิธีทำปลาหมึกผัด เช่น ปลาหมึกผัดไข่เค็ม ปลาหมึกผัดกระเทียม ปลาหมึกผัดฉ่า เป็นต้น แต่ละจานน่ากินสุด ๆ ไปซื้อปลาหมึกเก็บไว้ให้อุ่นใจก่อนดีกว่า   หมายเหตุ : ปลาหมึกผัดฉ่า 1 ถ้วย ให้พลังงานประมาณ 260 กิโลแคลอรี่   







1. ปลาหมึกผัดไข่เค็ม      ติดใจเมนูปลาหมึกผัดไข่เค็มจากร้านดัง ครั้นจะไปซื้อก็ขี้เกียจต่อคิวเลยตัดสินใจทำเองดีกว่า พบกับเมนูปลาหมึกผัดไข่เค็ม สูตรจาก คุณเนินน้ำ อาหารบ้าน ๆ ที่บ้านเนินน้ำ  จับไข่แดงเค็มผัดกับปลาหมึก ปรุงรสด้วยน้ำพริกเผาและเครื่องปรุงอื่น ๆ ใส่ต้นหอมและพริกแดงเพื่อสีสันส่วนผสม ปลาหมึกผัดไข่เค็ม      • ปลาหมึกสด (หั่นเป็นแว่น)      • ไข่แดงเค็ม 2 ฟอง      • น้ำเปล่าเล็กน้อย      • น้ำพริกเผา      • น้ำมันพืช (สำหรับผัด)      • กระเทียมสับหอมใหญ่​ (​หั่นเสี้ยว​)​      • ซีอิ๊วขาว       • ซอสหอยนางรม       • น้ำตาลทราย      • พริกแดงจินดา (หรือพริกชี้ฟ้าแดง)      • ต้นหอม​ (​หั่นท่อน​)​      • ​ขึ้นฉ่าย​ (​หั่นท่อน​)​วิธีทำหมึกผัดไข่เค็ม     1. เตรียมผักต่าง ๆ ไว้ให้พร้อม (ต้นหอมหั่นท่อน ขึ้นฉ่ายหั่นท่อน หอมใหญ่ซอย พริกชี้ฟ้าแดง และกระเทียมสับ)     2. ต้มน้ำให้เดือด ใส่ปลาหมึกลงลวกในน้ำเดือดแค่พอสุก ตักขึ้นพักให้สะเด็ดน้ำ เตรียมไว้     3. บดไข่แดงเค็มให้ละเอียด เติมน้ำเปล่าเล็กน้อย และน้ำพริกเผา คนผสมให้เข้ากัน พักไว้ (ในสูตรใช้ไข่เค็มสุกและดิบอย่างละฟอง เพราะมีไข่เค็มไม่พอ)     4. ใส่น้ำมันพืชลงในกระทะเล็กน้อย นำขึ้นตั้งไฟพอร้อน ใส่กระเทียมสับลงเจียวพอหอม ใส่หอมใหญ่ลงผัดพอสุก จากนั้นใส่ปลาหมึกลงไปผัด ตามด้วยส่วนผสมไข่เค็ม ปรุงรสด้วยซีอิ๊วขาว ซอสหอยนางรม และน้ำตาลทราย ชิมรสตามชอบ      5. ใส่พริก ต้นหอม และขึ้นฉ่าย ลงผัดเร็ว ๆ ตักใส่จาน พร้อมเสิร์ฟ     + ดูวิธีทำเพิ่มเติมได้ที่ ปลาหมึกผัดไข่เค็ม เมนูปลาหมึกสุดอร่อย ท้าให้ลอง
+++++++++++++++


​​2. ปลาหมึกผัดไข่เค็ม (สูตรไมโครเวฟ)      ใครจะไปเชื่อว่าเมนูปลาหมึกผัดไข่เค็มก็ทำด้วยไมโครเวฟได้ด้วย ขอนำเสนอเมนูปลาหมึกผัดไข่เค็ม สูตรจาก เฟซบุ๊ก อาหารง่าย ๆ สไตล์ rita จับส่วนผสมทุกอย่างไปทำให้สุกด้วยไมโครเวฟ บอกเลยว่าหน้าตาดีและอร่อยด้วยส่วนผสม ปลาหมึกผัดไข่เค็ม      • ไข่เป็ดแดงเค็มสุก 3 ฟอง      • น้ำเปล่า 3 ช้อนโต๊ะ      • น้ำมันพืช 1 ช้อนโต๊ะ      • กระเทียมบุบ 2-3 กลีบ      • ปลาหมึกต้ม (แช่แข็ง) 300 กรัม      • น้ำพริกเผา (เผ็ดจัด) 1 ช้อนโต๊ะ      • น้ำมันหอย 1 ช้อนโต๊ะ      • ซีอิ๊วขาว 2 ช้อนชา      • น้ำตาลทราย 1 ช้อนชา      • พริกไทยนิดหน่อย      • ต้นหอมหั่น 1-2 ต้น      • พริกชี้ฟ้าหั่น 1 เม็ด​​วิธีทำปลาหมึกผัดไข่เค็ม (ใช้ไฟแรง 800 วัตต์)     1. ผสมน้ำเปล่ากับไข่เค็มให้เข้ากัน เตรียมไว้     2. นำกระเทียมกับน้ำมันพืชเข้าไมโครเวฟประมาณ 1-2 นาที     3. ใส่ปลาหมึกลงไปในน้ำมันกระเทียม นำเข้าไมโครเวฟต่ออีก 1.30 นาที (ปลาหมึกแช่แข็งจะมีน้ำออกมาบ้าง ไม่ต้องตกใจให้ตักน้ำทิ้ง)     หมายเหตุ : ถ้าใช้ปลาหมึกสด ให้นำปลาหมึกไปเข้าไมโครเวฟให้สุกก่อนนำไปใส่น้ำมันกระเทียม     4. เทส่วนผสมไข่แดงลงไป     5. ปรุงรสด้วยน้ำพริกเผา น้ำมันหอย ซีอิ๊วขาว น้ำตาลทราย และพริกไทย คนให้เข้ากัน ใส่ต้นหอมกับพริกชี้ฟ้าหั่น นำเข้าไมโครเวฟ 1.30 นาที เป็นอันเสร็จ     + ดูวิธีทำเพิ่มเติมได้ที่ ปลาหมึกผัดไข่เค็ม กับข้าวไมโครเวฟอร่อยง่ายชวนหิว
+++++++++++++++


3. ปลาหมึกผัดกะปิ     ใครมีกะปิเหลือ ๆ จับมาทำเมนูปลาหมึกผัดกะปิ สูตรจาก คุณมอแกนน้อย สมาชิกเว็บไซต์พันทิปดอทคอม จับปลาหมึกผัดกับกะปิ เพิ่มความหอมจากหอมแดงและใบมะกรูด เติมรสหวานจากหอมใหญ่ส่วนผสม ปลาหมึกผัดกะปิ      • ปลาหมึก      • กะปิ      • น้ำตาลทราย       • ซอสปรุงรส       • ซอสหอยนางรม       • น้ำเปล่า      • หอมแดง      • หอมใหญ่      • พริกสด      • ใบมะกรูดซอยวิธีทำปลาหมึกผัดกะปิ     1. ผสมกะปิกับน้ำตาลทราย ซอสปรุงรส และซอสหอยนางรม เติมน้ำเปล่าลงนิดหน่อยแล้วกวนให้ข้น เตรียมไว้     2. เจียวหอมแดงพอหอม ใส่พริกทุบตามลงไป ผัดจนพริกหอมแบบมีจาม ใส่น้ำกะปิ รอจนเดือดแล้วใส่หมึกลงไป ผัดพอเนื้อตึงจะไม่เหนียว ถ้ากลัวเหนียวให้ลวกหมึกผ่านน้ำร้อนก่อนผัด      3. ใส่หอมใหญ่แล้วผัดต่อจนหอมใหญ่สลบ โรยหน้าใบมะกรูดฝอย 
+++++++++++++++


​​4. ปลาหมึกผัดฉ่า     หลังจากที่ตามหามานานก็เจอแล้วกับเมนูปลาหมึกผัดฉ่า สูตรจาก คุณ tukata001 สมาชิกเว็บไซต์พันทิปดอทคอม ใส่พริกตามชอบ เพิ่มกลิ่นหอมจากกระชาย ใส่กะเพราหรือโหระพาก็ได้ ตักข้าวสวยด่วน ๆ เลยจ้าส่วนผสม ผัดฉ่าปลาหมึก      • ปลาหมึก 300 กรัม       • กระเทียม 10 กลีบ      • พริกขี้หนู 10 เม็ด      • น้ำมันพืช 1 ช้อนโต๊ะ      • น้ำตาลทราย 1 ช้อนโต๊ะ      • น้ำปลา 2 ช้อนโต๊ะ      • น้ำมันหอย 2 ช้อนโต๊ะ      • น้ำซุปไก่ 2 ช้อนโต๊ะ      • กระชายซอย 1/2 ถ้วย      • ใบมะกรูด 6 ใบ      • พริกชี้ฟ้าเหลือง 3 เม็ด      • ใบกะเพรา (หรือใบโหระพา) 1 ถ้วยวิธีทำผัดฉ่าปลาหมึก     1. นำกระเทียมและพริกขี้หนูมาตำพอหยาบ ๆ พักไว้ก่อน     2. ใส่น้ำมันพืชลงในกระทะ นำขึ้นตั้งไฟกลาง ๆ นำพริกที่ตำไว้มาผัดกับน้ำมันให้หอม     3. ใส่ปลาหมึกหั่นชิ้น ผัดพอสุก ปรุงรสด้วยน้ำตาลทราย น้ำปลา และน้ำมันหอย ผัดคลุกเคล้าให้เข้ากัน     4. เติมน้ำซุปนิดหน่อย ใส่กระชายหั่นฝอย ใบมะกรูดฉีก และพริกชี้ฟ้าเหลือง ใครมีพริกไทยสดใส่ในขั้นตอนนี้เลย ผัดให้เข้ากัน ชิมรสตามชอบ ใส่ใบโหระพา ปิดเตา ผัดให้เข้ากันอีกครั้ง ตักใส่จาน      + ดูวิธีทำเพิ่มเติมได้ที่ ผัดฉ่าปลาหมึก เมนูกับแกล้มสมุนไพรแน่นอร่อยร้อนแรง
+++++++++++++++


5. ปลาหมึกผัดกระเทียม     เคยลองยัง ? พบกับเมนูปลาหมึกผัดกระเทียม สูตรจาก คุณบูตะ กะ กิมจิ สมาชิกเว็บไซต์พันทิปดอทคอม สูตรนี้ใส่ปลาหมึกผัดกับหมูสับ สุดท้ายใส่กระเทียมเจียวเยอะ ๆ หน่อย ส่วนผสม ปลาหมึกผัดกระเทียม      • ปลาหมึก      • เนื้อหมูบด      • กระเทียม       • พริกไทย       • รากผักชี      • ต้นหอมวิธีทำปลาหมึกผัดกระเทียม     1. ล้างและหั่นปลาหมึก เตรียมไว้     2. นำกระเทียม รากผักชี และพริกไทยมาตำให้ละเอียด ๆ แล้วนำลงไปเจียวในน้ำมันให้หอม     3. ใส่หมูบดลงไปผัดแล้วตามด้วยปลาหมึก     4. ปรุงรสด้วยผงปรุงรส พริกไทย และซีอิ๊วเห็ดหอม ผัดให้เข้ากัน ปิดไฟ ตักใส่จาน      5. โรยหน้าด้วยกระเทียมเจียว และต้นหอม      + ดูวิธีทำเพิ่มเติมได้ที่ ปลาหมึกผสมหมูทอดกระเทียมพริกไทย คู่หูคู่ใหม่ที่อร่อยสุด ๆ
+++++++++++++++


​​6. ปลาหมึกแห้งผัดไข่      ปลาหมึกแห้งเอามาทำอะไรกินดี ? ลองจับมาทำเมนูปลาหมึกแห้งผัดไข่ สูตรจาก คุณฟูม่อน สมาชิกเว็บไซต์พันทิปดอทคอม จับปลาหมึกไปต้มแล้วค่อยผัดกับไข่ ปรุงรสด้วยซอสพริก น้ำปลา และน้ำตาลทรายส่วนผสม หมึกแห้งผัดไข่      • ปลาหมึกแห้ง 20 ตัว       • กระเทียมสับ 1 ช้อนโต๊ะ      • ไข่ 2 ฟอง      • น้ำปลา       • น้ำตาลทราย       • ซอสพริก       • พริกไทย      • น้ำมัน 1 ช้อนโต๊ะวิธีทำหมึกแห้งผัดไข่     1. หั่นปลาหมึกเป็นชิ้น ๆ ต้มในน้ำเดือด สักพักปลาหมึกจะม้วนเป็นวง พอน้ำเริ่มงวดให้เทน้ำทิ้งไปเพราะสีไม่สวย     2. ใส่น้ำมันพอร้อน ใส่กระเทียมผัดให้เหลือง ใส่ปลาหมึกและตอกไข่ใส่ลงไป ยีพอแตก ผัดให้ไข่สุก     3. ปรุงรสด้วยน้ำปลา น้ำตาลทราย ซอสพริก และพริกไทย ผัดให้แห้งได้ที่ตักใส่จาน พร้อมเสิร์ฟ     + ดูวิธีทำเพิ่มเติมได้ที่ ปลาหมึกแห้งผัดไข่ อาหารไทยหอมรัญจวนอร่อยลืมอ้วน
+++++++++++++++


 7. ผัดเปรี้ยวหวานปลาหมึก    
 คุณแม่ที่อยากเอาใจลูกรักด้วยเมนูปลาหมึกผัดแบบง่าย ๆ 
ขอนำเสนอเมนูผัดเปรี้ยวหวานปลาหมึก ใส่ผลไม้และผักหลากสีสันผัดกับปลาหมึก 
ปรุงรสด้วยซอสมะเขือเทศ ส่วนผสม ผัดเปรี้ยวหวานปลาหมึก      • ปลาหมึก (หั่นแว่น) 200 กรัม      • สับปะรด (หั่นชิ้นพอดีคำ) 1 ถ้วย      • แตงกวา (หั่นชิ้นพอดีคำ) 1 ถ้วย      • หอมใหญ่ (หั่นเสี้ยว) 1 หัว       • ต้นหอม (หั่นท่อนสั้น) 1 ต้น      • มะเขือเทศ 2 ลูก (หั่น 4 ส่วน)      • ซอสมะเขือเทศ 1/2 ถ้วย      • น้ำตาลทราย 1-2 ช้อนโต๊ะ      • เกลือป่นเล็กน้อย (ปรุงรส) **ถ้าต้องการความหอมให้ใส่น้ำปลาแทนได้      • น้ำเปล่า 3 ช้อนโต๊ะ      • กระเทียมไทยสับ 1 ช้อนโต๊ะ      • น้ำมันพืช (สำหรับผัด)​​วิธีทำผัดเปรี้ยวหวานปลาหมึก     1. เจียวกระเทียมสับในน้ำมันพืชจนหอม ใส่เนื้อปลาหมึกลงไปผัดจนเกือบสุก     2. ใส่สับปะรด แตงกวา หอมใหญ่ ต้นหอม และมะเขือเทศลงไปผัดจนสุกนิ่ม     3. ปรุงรสด้วยซอสมะเขือเทศ น้ำตาลทราย และเกลือป่น ใส่น้ำเปล่าลงไปเล็กน้อย ผัดให้เข้ากัน ชิมรสตามชอบ พร้อมเสิร์ฟ     + ดูวิธีทำเพิ่มเติมได้ที่ ผัดเปรี้ยวหวานทะเล เมนูกับข้าวเปี่ยมคุณค่าถึงไม่เผ็ดก็อร่อยได้
+++++++++++++++


​​8. ปลาหมึกยัดไส้ผัดเปรี้ยวหวาน     
 ปลาหมึกผัดเปรี้ยวหวานหน้าตาธรรมดาไปหน่อย 
ลองจับปลาหมึกมายัดไส้หมูสับเพิ่มความอร่อยหน่อยไหม 
ขอนำเสนอเมนูปลาหมึกยัดไส้ผัดเปรี้ยวหวาน สูตรจาก นิตยสารแม่บ้าน บอกเลยว่าปลาหมึกผัดจานนี้สีสวยและน่าลองทำที่สุดส่วนผสม ปลาหมึกยัดไส้ผัดเปรี้ยวหวาน      • ปลาหมึกกล้วย 10 ตัว      • เนื้อหมูบดละเอียด 300 กรัม      • กระเทียม พริกไทย และรากผักชี (โขลกละเอียด) 2 ช้อนโต๊ะ      • แตงกวา 50 กรัม      • มะเขือเทศราชินี 7 ผล      • หอมใหญ่ 50 กรัม      • สับปะรด 50 กรัม      • เมล็ดถั่วลันเตา 50 กรัม      • พริกหวานสีแดง 50 กรัม      • ต้นหอม (ใช้เฉพาะส่วนโคนตัดเป็นท่อน)  5 ต้น      • กระเทียมสับละเอียด 1+1/2 ช้อนโต๊ะ      • น้ำตาลทราย 1 ช้อนโต๊ะ      • ซีอิ๊วขาว 1 ช้อนโต๊ะ      • ซอสมะเขือเทศ 1/2 ถ้วยตวง      • ซอสหอยนางรม 1 ช้อนโต๊ะ      • น้ำส้มสายชู 1 ช้อนชา      • น้ำซุป 1/4 ถ้วยตวง      • น้ำมันพืชสำหรับผัดวิธีทำปลาหมึกยัดไส้ผัดเปรี้ยวหวาน     1. ผสมเนื้อหมูบด กระเทียม พริกไทย และรากผักชีที่โขลก คลุกเคล้าเข้าด้วยกัน ยัดเนื้อหมูลงในตัวปลาหมึกจนเต็มพักไว้    
 2. เอาแตงกวาล้างน้ำให้สะอาด หั่นตามความยาว 
และปอกเปลือกหอมใหญ่ล้างน้ำให้สะอาด หั่นเป็นชิ้นสี่เหลี่ยมใหญ่ 
ส่วนพริกหวานและสับปะรดหั่นเป็นชิ้นสี่เหลี่ยมใหญ่เช่นกัน     3. 
นำกระทะตั้งไฟใส่น้ำมันพืชพอร้อน ใส่กระเทียมเจียวเหลืองหอม 
ใส่ปลาหมึกยัดไส้ลงไปผัดพอเข้ากัน ใส่น้ำซุป พอเดือดใส่แตงกวา 
เมล็ดถั่วลันเตา มะเขือเทศ หอมใหญ่ สับปะรด และพริกหวาน ผัดพอสุก 
ปรุงรสด้วยซีอิ๊วขาว ซอสหอยนางรม ซอสมะเขือเทศ น้ำตาลทราย น้ำส้มสายชู 
พอเดือดชิมรสตามชอบ ใส่ต้นหอม คนให้เข้ากัน ยกลงตักเสิร์ฟขณะร้อน ๆ     + ดูวิธีทำเพิ่มเติมได้ที่ ปลาหมึก... หลากหลายเมนู อร่อยเด็ด
+++++++++++++++


9. สปาเกตตีพะแนงปลาหมึก      ลวกเส้นสปาเกตตีรอเลยเถอะ พอตอนเที่ยงจะได้จับมาทำเมนูสปาเกตตีพะแนงปลาหมึก สูตรจาก นิตยสารแม่บ้าน สูตรนี้ใช้สปาเกตตีเส้นดำผัดกับปลาหมึกและน้ำพริกแกงพะแนง ปรุงรสตามชอบ สุดท้ายใส่ใบโหระพาส่วนผสม สปาเกตตีพะแนงปลาหมึก      • น้ำมันพืช 1 ช้อนโต๊ะ      • น้ำพริกแกงพะแนง 1+1/2 ช้อนโต๊ะ      • กะทิเข้มข้นปานกลาง 1/2 ถ้วยตวง      • ปลาหมึกหั่นแว่น 150 กรัม      • เส้นสปาเกตตีสีดำต้มสุก 150 กรัม      • น้ำปลา 2+1/2 ช้อนชา      • น้ำตาลปี๊บ 1 ช้อนโต๊ะ      • พริกชี้ฟ้าสีแดง สีเหลืองหั่นแฉลบอย่างละ 1/2 เม็ด      • พริกแห้ง (ไม่ใส่ก็ได้)      • ใบโหระพา 1/3 ถ้วยตวงวิธีทำสปาเกตตีพะแนงปลาหมึก     1. ตั้งกระทะไฟปานกลางใส่น้ำมันพืชพอร้อน นำน้ำพริกแกงพะแนงลงผัดพอหอม เติมกะทิเล็กน้อยผัดพอแตกมัน     2. ใส่ปลาหมึกลงผัดพอสุก เติมกะทิที่เหลือ รอให้เดือด     3. ปรุงรสด้วยน้ำตาลปี๊บ และน้ำปลา คนให้เข้ากัน เคี่ยวต่อสักครู่พอมีลักษณะข้นเล็กน้อย     4. ใส่พริกชี้ฟ้า ใบโหระพา คนพอเข้ากัน ยกลง ตักราดลงบนเส้นสปาเกตตี จัดเสิร์ฟ     + ดูวิธีทำเพิ่มเติมได้ที่ สปาเกตตีพะแนงปลาหมึก มื้อเที่ยงทำง่ายทำเร็วสุดอร่อย​​     ขอเช็ดน้ำลายแป๊บ ก็แหม…เมนูปลาหมึกผัดน่าหม่ำที่สุด โดยเฉพาะปลาหมึกผัดกระเทียมที่ทำง่ายเว่อร์ ขอตัวไปเจียวกระเทียมก่อนนะคะ  


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






9 สูตรทำปลาหมึกผัด เสกอาหารไทยแบบง่าย ๆ เอาใจสายทะเล





อัปเดตล่าสุด 2 มีนาคม 2561 เวลา 10:23:29
 31,704 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































