




สูตรก๋วยเตี๋ยว 9 สูตรก๋วยเตี๋ยวยอดนิยม สูตรสำเร็จพร้อมทำขาย สร้างรายได้แจกฟรี ๆ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






9 สูตรก๋วยเตี๋ยวยอดนิยม สูตรสำเร็จพร้อมทำขาย สร้างรายได้แจกฟรี ๆ 




1,326,056อ่าน







0















          
          
                    แจกฟรีไปเลยกับสูตรก๋วยเตี๋ยวรสเด็ด สูตรสำเร็จพร้อมทำขาย ไม่ต้องซื้อสูตรเจ้าดัง ไม่ต้องง้อแฟรนไชส์ มีให้เลือกถึง 9 สูตร ทำง่ายขายคล่อง รสชาติถูกปาก ลูกค้าติดแน่นอน 







          ใครว่าของฟรีไม่มีในโลก สำหรับคนอยากทำก๋วยเตี๋ยว อาหารจานเดียว เมนูเส้นขายเป็นอาชีพหลัก หรืออาชีพเสริมก็เร่เข้ามาทางนี้ กระปุกดอทคอมขอแจก 9 สูตรก๋วยเตี๋ยวยอดนิยมของคนชอบกินเส้น ทำกินเองก็ได้ ทำขายก็ดี เยี่ยมยอดทุกสูตร ไม่ต้องไปเรียนหรือซื้อสูตรก๋วยเตี๋ยวราคาแพง พร้อมเคล็ดลับเด็ดการทำก๋วยเตี๋ยวให้อร่อยบอกแบบไม่กั๊ก รับรองทำขายลูกค้าติดตรึม 

1. ก๋วยเตี๋ยวเรือหมูน้ำตก (สูตรเนรัญชลา)          ก๋วยเตี๋ยวเรือเมนูสุดโปรดของใครหลายคน ไปแห่งหนตำบลไหนก็ต้องเจอและแวะกินอยู่ร่ำไป แต่ละเจ้าต่างมีสูตรเด็ดที่ไม่สามารถล้วงเคล็ดลับความอร่อยได้ สำหรับใครอยากขายก๋วยเตี๋ยวเรือหมูน้ำตก สูตรน้ำซุปหอม ตักราดลงบนเส้นแล้วไม่จืดชืด เตรียมปากกากับกระดาษมาจดเร็ว [สูตรจาก เฟซบุ๊ก กินดี อยู่ดี by เนรัญชลา] ส่วนผสม น้ำซุปก๋วยเตี๋ยวเรือ          • น้ำเปล่า 10 ลิตร (ถ้าใช้น้ำมากขึ้น สัดส่วนของเครื่องปรุงและส่วนผสมต่าง ๆ ก็ต้องคูณเพิ่มไปด้วยเช่นกัน)          • เครื่องตุ๋นหมูน้ำข้น 2 ชุด (ล้างน้ำให้สะอาดก่อนนำไปต้ม)          • ลูกกระวานไทย 5 ลูก          • ใบกระวาน 3 ใบ          • เกลือป่น 2 1/2 ช้อนโต๊ะ          • กระดูกเอียวเล้ง 1 กิโลกรัม          • กระเทียมดอง 5 หัว          • น้ำกระเทียมดอง 1/2 ถ้วยตวง          • รากขึ้นฉ่าย 5 ราก          • ข่าแก่ (ยาว 2 นิ้ว) บุบพอแตก 1 ท่อน          • ซีอิ๊วขาว (สูตร 1) 1/2 ถ้วยตวง          • ซอสปรุงรสฝาเขียว 1/2 ถ้วยตวง          • น้ำตาลมะพร้าว 150-200 กรัม          • ซีอิ๊วดำ 7-8 ช้อนโต๊ะ          • เต้าหู้ยี้โขลกละเอียด 10 ก้อน          • ใบเตย 8 ใบ          • เลือดหมูสด 2 ถ้วยตวง          • ใบตะไคร้ส่วนผสม หมูหมัก (สูตรหมักหมูนุ่มด้วยวิธีธรรมชาติ)          • เนื้อสะโพกหมูหั่นสไลซ์เป็นชิ้นบาง 1 กิโลกรัม          • ไข่แดง 2 ฟอง          • แป้งข้าวโพด 1 ช้อนโต๊ะ          • น้ำตาลทราย 1 ช้อนโต๊ะ          • ซีอิ๊วขาว 1 ช้อนโต๊ะ           • ซอสปรุงรส 1/2 ช้อนโต๊ะส่วนผสม เครื่องปรุงก๋วยเตี๋ยว          • เส้นก๋วยเตี๋ยว (ตามชอบ)          • ถั่วงอกดิบและลวกสุก          • พริกไทยป่น          • ขึ้นฉ่ายซอย          • ผักชีฝรั่งซอย          • หมูหมัก          • ลูกชิ้นหมูอย่างดี          • ตับหมูหั่นบาง ๆ          • น้ำซุป          • กากหมูเจียว หรือ แคบหมูเจียว          • กระเทียมเจียว           • ใบโหระพาวิธีทำน้ำซุปก๋วยเตี๋ยว 

          1. ใส่น้ำเปล่าลงในหม้อก๋วยเตี๋ยว นำขึ้นตั้งไฟแรง ใส่เครื่องตุ๋นหมูน้ำข้นลงไป 2 ห่อ ตามด้วยลูกกระวาน ใบกระวาน และเกลือป่น ปิดฝาต้มให้เดือด

          2. เมื่อน้ำเดือดแล้วจึงใส่กระดูกเอียวเล้งลงไป ปิดฝาหม้อต้มจนเดือดแล้วจึงหรี่ไฟให้เหลือไฟอ่อน ๆ 

          3. ใส่กระเทียมดองและน้ำกระเทียมดองลงไป ตามด้วยรากขึ้นฉ่าย ข่าแก่ และใบเตย           4. ปรุงรสด้วยซีอิ๊วขาว ซอสปรุงรส น้ำตาลมะพร้าว และซีอิ๊วดำ          5. ปิดฝาหม้อ เคี่ยวด้วยไฟอ่อนต่อไปเรื่อย ๆ ประมาณ 1 ชั่วโมง (เพราะจะทำให้ความหวานตามธรรมชาติในกระดูกนั้นละลายออกมากับน้ำซุป ยิ่งต้มนานก็ยิ่งอร่อย)

          4. เมื่อน้ำซุปเดือดได้ที่แล้ว ใส่เต้าหู้ยี้ลงไป            5. นำเลือดหมูสดมาขยำกับใบตะไคร้ในภาชนะสักครู่ ขยำเสร็จแล้วนำไปกรองด้วยกระชอนตาถี่ ๆ จากนั้นตักน้ำก๋วยเตี๋ยวขึ้นมาสักกระบวย ใส่ลงไปในภาชนะที่ใส่เลือดหมู ใช้ช้อนคนเร็ว ๆ ให้เข้ากัน           6. เร่งไฟแรงขึ้นแล้วละลายเลือดใส่ลงไปในหม้อน้ำซุป คนเล็กน้อยให้พอเข้ากัน แล้วลดไฟอ่อนลงตามเดิม 

วิธีทำหมูนุ่ม           • คลุกเคล้าเนื้อหมูกับไข่แดง แป้งข้าวโพด น้ำตาลทราย ซีอิ๊วขาว และซอสปรุงรส ให้เข้ากัน หมักทิ้งไว้ในตู้เย็นอย่างน้อย 3 ชั่วโมง (เราก็จะได้เนื้อหมูที่นุ่มและไม่เหนียว)

 วิธีทำจัดเสิร์ฟ          • 1. ลวกถั่วงอกและลวกเส้นในน้ำเดือด ๆ ใส่ไว้ในชาม (การที่จะลวกเส้นก๋วยเตี๋ยวให้อร่อย ได้เส้นไม่ดิบไม่แฉะนั้นจะต้องลวกในน้ำที่ร้อนจัด ๆ และลวกเร็ว ๆ) ก่อนใส่ลงชามก็สะบัดตะกร้อสักหน่อยเพื่อให้สะเด็ดน้ำ ตักน้ำมันกระเทียมเจียวสักเล็กน้อยนำลงไปคลุกเคล้ากับเส้น          • 2. โรยพริกไทยป่น ตามด้วยขึ้นฉ่ายซอย และผักชีฝรั่งซอย           • 3. ลวกหมูที่หมักเอาไว้ ตามด้วยตับหมูกับลูกชิ้น จากนั้นก็ตักน้ำซุปลงราด          • 4. โรยหน้าด้วยกระเทียมเจียวกับกากหมู เสิร์ฟพร้อมถั่วงอกดิบและใบโหระพา

+++++++++++++++++++
  
  
  
  
  


2. ก๋วยเตี๋ยวต้มยำ          ก๋วยเตี๋ยวต้มยำสูตรใช้น้ำมะนาวแท้ เครื่องแน่นไม่เหมือนเจ้าไหน ใส่ทั้งหมูแดงและขาหมูต้ม (แบบก๋วยเตี๋ยวที่เวียดนาม) รสเข้มข้นถึงใจ มาพร้อมไข่ต้มยางมะตูม สูตรน้ำซุปข้น (แบบญี่ปุ่น) หอมน้ำซุปกระดูกหมู ทำขายง่ายมาก ๆ [สูตรจาก คุณ swin สมาชิกเว็บไซต์พันทิปดอทคอม]ส่วนผสม น้ำซุปกระดูกหมู          • กระดูกหมู 1 กิโลกรัม          • พริกไทย 1 ช้อนโต๊ะ          • รากผักชี          • กระเทียมส่วนผสม หมูแดง          • สันคอหมู           • น้ำผึ้ง          • ผงพะโล้          • เกลือ          • สีผสมอาหารสีแดงส่วนผสม ขาหมูต้ม          • ขาหมู          • น้ำสำหรับต้มส่วนผสม เครื่องปรุงก๋วยเตี๋ยว          • เส้นก๋วยเตี๋ยว (ตามชอบ)          • ถั่วงอก          • ถั่วคั่วบดหยาบ          • ต้นหอมซอย          • พริกป่น          • กุ้งแห้ง          • หมูแดง          • ขาหมูต้ม          • ไข่ต้มยางมะตูม          • มะนาว


วิธีทำ

วิธีทำน้ำซุปกระดูกหมู          1. ลวกกระดูกหมูในน้ำเดือด 2 นาที เพื่อล้างเลือด จากนั้นนำไปล้างน้ำอีกครั้งให้สะอาด          2. ใส่กระดูกลงในหม้อความดัน ตามด้วยพริกไทย รากผักชี และกระเทียม ใช้เวลาต้ม 1ชั่วโมง 30 นาที จะได้น้ำซุปที่ข้นจากไขกระดูก เตรียมไว้







วิธีทำหมูแดง          • หมักสันคอหมูกับน้ำผึ้ง ผงพะโล้ เกลือ และสีผสมอาหารสีแดง หมักไว้ 1 ชั่วโมง แล้วนำมาทอดจนสุก หั่นเป็นชิ้น ๆ เตรียมไว้





วิธีทำขาหมูต้ม          • นำเนื้อขาหมูไปต้มด้วยไฟอ่อนจนเปื่อย ประมาณ 45 นาที หั่นเป็นชิ้น ๆ เตรียมไว้วิธีจัดเสิร์ฟ          • ลวกเส้นก๋วยเตี๋ยวและถั่วงอกให้สุก ตักใส่ชาม ตามด้วยเครื่องทั้งหมดที่เตรียมไว้ ตักน้ำซุปใส่ลงไป บีบมะนาว พร้อมเสิร์ฟ

+++++++++++++++++++
    
    
    
    
    


3. ก๋วยเตี๋ยวไก่ตุ๋นมะระ (สูตรเนรัญชลา)          เคยไหม ? เวลาทำก๋วยเตี๋ยวไก่ตุ๋นมะระแล้วไก่ไม่นิ่มกินยาก มะระขม น้ำซุปไม่เข้มข้นสุดจืดชืด ไม่ว่าจะลองทำสูตรไหนก็ไม่สำเร็จ อย่าเพิ่งละความพยายามและท้อใจนะคะ เรามีวิธีการทำก๋วยเตี๋ยวไก่ตุ๋นมะระ สูตรพร้อมทำขาย สร้างรายได้งาม ไม่ต้องลองผิดลองถูกอีกต่อไป เตรียมเข้าครัวไปทำขายได้เลยค่ะ [สูตรจาก เฟซบุ๊ก กินดี อยู่ดี by เนรัญชลา]

ส่วนผสม มะระต้ม          • มะระจีน 1 ลูก          • น้ำสำหรับต้ม          • เกลือป่น 1 ช้อนโต๊ะส่วนผสม ไก่ตุ๋น          • รากผักชี 5 รากใหญ่          • พริกไทยเม็ด 1 ช้อนชา          • กระเทียมไทย 2 หัว (แกะเป็นกลีบ)          • น้ำมันพืช 1 ช้อนโต๊ะ          • โป๊ยกั๊ก 4 ดอก          • อบเชย (ขนาดยาว 4 นิ้ว) 4 แท่ง          • ใบกระวาน 2 ใบ          • ข่า (หั่นแว่น) 4 แว่น          • น่องไก่ 8 น่อง          • เหล้าจีน 2 ช้อนโต๊ะ (หากไม่มีก็ใช้เหล้าแม่โขงแทน)          • น้ำเปล่า 1 ลิตร          • เครื่องเทศสำหรับตุ๋น 1 ชุด          • เห็ดหอมแห้งแช่น้ำ 15 ดอก          • น้ำมันงา 1 ช้อนโต๊ะ          • น้ำตาลมะพร้าว 100 กรัม          • ซีอิ๊วขาว (สูตร 5) 4 ช้อนโต๊ะ          • ซอสปรุงรสแม็กกี้ 3 ช้อนโต๊ะ          • ซีอิ๊วดำ 1 ช้อนโต๊ะส่วนผสม น้ำซุป
           • น้ำเปล่า 8 ลิตร
  
  
  
  
  
           • น้ำที่เหลือจากการตุ๋นไก่
  
  
  
  
  
           • หอมใหญ่ปอกเปลือก 2 หัว
  
  
  
  
  
           • รากผักชี 5 รากใหญ่
  
  
  
  
  
           • น้ำกระเทียมดอง 1/2 ถ้วยตวง
  
  
  
  
  
           • กระเทียมดอง 3 หัว
  
  
  
  
  
           • เครื่องเทศสำหรับตุ๋น 1 ชุด
  
  
  
  
  
           • น้ำตาลมะพร้าว 70 กรัม
  
  
  
  
  
           • เกลือป่น 1 ช้อนโต๊ะ
  
  
  
  
  
           • ซีอิ๊วขาว (สูตร 5) 12 ช้อนโต๊ะ
  
  
  
  
  
           • ซอสปรุงรสแม็กกี้ 12 ช้อนโต๊ะ
  
  
  
  
  
           • ซีอิ๊วดำ 1 ช้อนโต๊ะ
  
  
  
  
  
           • โครงไก่ 2 โครง
  
  
  
  
  
           • มะระต้ม
  
  
  
  
  ส่วนผสม เครื่องปรุงก๋วยเตี๋ยว 
           • ผักกาดหอม
  
  
  
  
  
           • ถั่วงอกลวก
  
  
  
  
  
           • เส้นก๋วยเตี๋ยว (ตามชอบ)
  
  
  
  
  
           • น่องไก่ตุ๋น 
  
  
  
  
  
           • มะระต้ม
  
  
  
  
  
           • น้ำซุป
  
  
  
  
  
           • เห็ดหอม
  
  
  
  
  
           • ต้นหอมซอย
  
  
  
  
  
           • ผักชีซอย
  
  
  
  
  
           • กระเทียมเจียว
  
  
  
  
  
           • พริกไทยป่น
  
  
  
  
  



วิธีทำมะระต้ม

          1. นำมะระมาผ่าครึ่งตามยาว นำไส้ออกให้หมด จากนั้นนำแต่ละซีกมาผ่าครึ่งตามยาวอีกครั้ง จากนั้นหั่นขวางให้เป็นชิ้นสี่เหลี่ยม นำไปล้างให้สะอาด          2. นำน้ำใส่หม้อ นำขึ้นตั้งไฟให้เดือด เติมเกลือป่นลงไป พอน้ำเดือดจึงนำมะระลงต้มด้วยไฟกลาง ๆ แค่พอมะระสุก          3. ช้อนมะระขึ้นจากหม้อ นำลงไปล้างในน้ำเย็นเพื่อลดอุณหภูมิ สะเด็ดน้ำ พักไว้วิธีทำไก่ตุ๋น

          1. โขลกรากผักชีรวมกับพริกไทยเม็ดและกระเทียมให้ละเอียด จากนั้นนำไปผัดกับน้ำมันพืชด้วยไฟอ่อน ใส่โป๊ยกั๊ก อบเชย ใบกระวาน และข่าลงไปคั่วเข้าด้วยกันจนหอม



          2. ใส่น่องไก่ลงไปผัดเข้าด้วยกัน ใส่เหล้าจีนลงไปผัดคลุกเคล้าแค่พอหนังไก่ตึง ๆ

          3. เติมน้ำเปล่าลงไป ใส่เครื่องเทศสำหรับตุ๋นลงไป ตามด้วยเห็ดหอมและน้ำมันงา ปรุงรสด้วยน้ำตาลมะพร้าว ซีอิ๊วขาว ซอสแม็กกี้ และเติมสีสันด้วยซีอิ๊วดำ          4. ต้มด้วยไฟแรง พอเดือดแล้วหรี่ไฟลงให้เหลือไฟอ่อน ปิดฝาตุ๋นจนเนื้อไก่เปื่อยนุ่มตามต้องการ ยกลงจากเตาแล้วตักเอาแต่เฉพาะน่องไก่แยกพักไว้ ส่วนที่เหลือเราก็จะนำไปต้มผสมกับน้ำซุปวิธีทำน้ำซุป

          1. เทน้ำเปล่าลงในหม้อใบใหญ่ จากนั้นจึงนำส่วนผสมน้ำที่เหลือจากการตุ๋นน่องไก่เมื่อครู่เทใส่ลงไป นำขึ้นตั้งไฟแรง          2. ใส่หอมใหญ่ รากผักชี น้ำกระเทียมดอง กระเทียมดอง เครื่องเทศสำหรับตุ๋น ปรุงรสด้วยน้ำตาลมะพร้าว เกลือป่น ซีอิ๊วขาว ซอสแม็กกี้ และซีอิ๊วดำ ปิดฝาหม้อต้มให้เดือด          3. พอเดือดแล้วจึงใส่โครงไก่ลงไป (โครงไก่ควรถลกหนังและตัดตูดออก) จากนั้นลดไฟลงให้เหลือไฟอ่อน ปิดฝาต้มจนกระทั่งน้ำซุปรสชาติกลมกล่อม          4. ใส่มะระที่ต้มเตรียมไว้ลงไป ต้มจนมะระลอยขึ้นก็ช้อนมะระแยกไว้ (มะระจะได้ไม่เละจนเกินไป) หากมีน้ำมันไก่หรือฟองลอยบนน้ำซุปก็ให้พยายามช้อนออกเท่าที่จะทำได้ น้ำซุปจะได้ใส และไม่มันเลี่ยน



วิธีจัดเสิร์ฟ

          • รองก้นชามด้วยผักกาดหอม ถั่วงอกลวก ใส่เส้นก๋วยเตี๋ยวลวก ตามด้วยน่องไก่ตุ๋น มะระต้ม จากนั้นจึงตักน้ำซุปและเห็ดหอมใส่ลงไป โรยหน้าด้วยต้นหอม ผักชี กระเทียมเจียว และพริกไทย



+++++++++++++++





4. เย็นตาโฟเกี๊ยวกรอบ          เย็นตาโฟเกี๊ยวกรอบ สูตรเย็นตาโฟไม่ใส่เส้น ไม่ใช่เกาเหลาด้วยนะเออ แค่จับเกี๊ยวกรอบมาเป็นพระเอกในชามเย็นตาโฟ เพียงเท่านี้ก็ได้เมนูก๋วยเตี๋ยวเพิ่มอีกสูตรทำขายกันแล้วค่ะ เย็นตาโฟเกี๊ยวกรอบต้มยำ รสแซ่บ มีความกรุบกรอบของแผ่นเกี๊ยวทอด ผสานกับเครื่องเย็นตาโฟ รสชาติเยี่ยมจนลูกค้าต้องยกนิ้วให้เลยค่ะ  [สูตรจาก นิตยสารแม่บ้าน]ส่วนผสม
           • แผ่นเกี๊ยว หั่นเป็นเส้น 70 กรัม
  
  
  
  
  
           • น้ำมันพืช (สำหรับทอดแผ่นเกี๊ยว)
  
  
  
  
  
           • น้ำเปล่า (สำหรับลวก)
  
  
  
  
  
           • ลูกชิ้นรักบี้ 50 กรัม
  
  
  
  
  
           • ปลาเส้น 50 กรัม
  
  
  
  
  
           • กุ้งสด 2 ตัว (ปอกเปลือกผ่าหลังดึงเส้นดำออก)
  
  
  
  
  
           • ปลาหมึกกรอบ 50 กรัม
  
  
  
  
  
           • เลือดหมู 50 กรัม
  
  
  
  
  
           • ผักบุ้ง 50 กรัม
  
  
  
  
  
           • น้ำปลา 1 1/2 ช้อนโต๊ะ
  
  
  
  
  
           • น้ำตาลทราย 1 1/2 ช้อนชำ
  
  
  
  
  
           • พริกป่น 1 ช้อนโต๊ะ
  
  
  
  
  
           • น้ำมะนาว 2 ช้อนโต๊ะ
  
  
  
  
  
           • ซอสเย็นตาโฟ 2 ช้อนโต๊ะ
  
  
  
  
  
           • น้ำพริกเผา 2 ช้อนชา
  
  
  
  
  
           • ถั่วลิสงคั่วบดหยาบ 2 ช้อนโต๊ะ
  
  
  
  
  
           • เต้าหู้ทอด 20 กรัม
  
  
  
  
  วิธีทำ          • 1. ตั้งกระทะใส่น้ำมันพืชพอร้อน นำแผ่นเกี๊ยวลงทอดพอเหลืองกรอบ ตักขึ้นสะเด็ดน้ำมัน พักไว้          • 2. ต้มน้ำเปล่าพอเดือด นำลูกชิ้นรักบี้ ปลาเส้น กุ้ง ปลาหมึกกรอบ เลือดหมู และ ผักบุ้งลงไปลวกพอสุก ตักขึ้นพักไว้          • 3. ผสมน้ำปลา น้ำตาลทราย พริกป่น น้ำมะนาว ซอสเย็นตาโฟ และน้ำพริกเผา คนให้เข้ากัน          • 4. จัดแผ่นเกี๊ยวกรอบ ผักบุ้ง กุ้ง ปลาหมึกกรอบ เลือดหมู ปลาเส้น ลูกชิ้นรักบี้ใส่ชาม ราดด้วยน้ำยำในข้อที่ 3 โรยถั่วลิสงและเต้าหู้ทอด จัดเสิร์ฟ



+++++++++++++++++++





5. ก๋วยเตี๋ยวเป็ด          ก๋วยเตี๋ยวเป็ดหาอร่อยลิ้นยากเหมือนกันนะคะ ยิ่งถ้าจะหาสูตรวิธีทำก๋วยเตี๋ยวเป็ดก็คงไม่มีใครบอกหรอกค่ะ แต่เราใจดีอยากให้คุณได้สูตรไว้ทำมาค้าขาย มาพบกับการเผยเคล็ดลับวิธีทำเป็ดไม่คาว เนื้อนุ่ม พร้อมสูตรน้ำซุปหอมกลิ่นเครื่องพะโล้ รสชาติเค็มหวานกำลังดี ยิ่งกินยิ่งอร่อย ยิ่งขายยิ่งได้กำไรกันดีกว่าค่ะ  [สูตรจาก เฟซบุ๊ก rin silpachai]ส่วนผสม
           • เป็ดสด 1 ตัว
  
  
  
  
  
           • ผักชีสับหยาบ 1 ถ้วย
  
  
  
  
  
           • กระเทียม บุบพอแตก 1/2 ถ้วย
  
  
  
  
  
           • พริกไทยดำเม็ด บุบพอแตก 2 ช้อนโต๊ะ
  
  
  
  
  
           • น้ำตาลปี๊บ (หรือน้ำตาลทราย) 1 ถ้วย
  
  
  
  
  
           • อบเชยแท่ง 9 แท่ง
  
  
  
  
  
           • โป๊ยกั๊ก 25 ดอก
  
  
  
  
  
           • ฮ่วยซัว 8 ชิ้น
  
  
  
  
  
           • ข่าแห้ง หรือข่าสด 1/3 ถ้วย
  
  
  
  
  
           • ผงพะโล้ 3 ช้อนโต๊ะ
  
  
  
  
  
           • น้ำเปล่า
  
  
  
  
  
           • ซอสปรุงรส 1 ถ้วย
  
  
  
  
  
           • ซีอิ๊วขาว 1 ถ้วย
  
  
  
  
  
           • เกลือป่น 3 ช้อนโต๊ะ
  
  
  
  
  
           • ซีอิ๊วดำหวาน 1/2 ถ้วย
  
  
  
  
  
           • เส้นก๋วยเตี๋ยว (ตามชอบ)
  
  
  
  
  
           • ถั่วงอก
  
  
  
  
  
           • ขึ้นฉ่ายซอย
  
  
  
  
  
           • กระเทียมเจียว
  
  
  
  
  
           • ผักชีซอย
  
  
  
  
  
           • น้ำมันพริกเผา
  
  
  
  
  ส่วนผสม น้ำจิ้มก๋วยเตี๋ยวเป็ด          • พริกขี้หนู 1/4 ถ้วย          • กระเทียม 1/4 ถ้วย          • ข่าแห้ง 1 ช้อนโต๊ะ          • เกลือป่น 1 ช้อนชา          • น้ำส้มสายชู 3/4 ถ้วยวิธีทำ          1. ล้างทำความสะอาดเป็ดทั้งภายในและภายนอก ดึงขนเป็ดออกให้หมด จากนั้นเช็ดให้แห้ง เตรียมไว้          2. ใส่ผักชี กระเทียมบุบ พริกไทยดำบุบ น้ำตาลปี๊บ อบเชยแท่ง โป๊ยกั๊ก ฮ่วยซัว ข่าแห้ง และผงพะโล้ ลงบนผ้าขาวบาง มัดผ้าให้แน่น          3. ใส่น้ำลงในหม้อ นำขึ้นตั้งไฟแรงจนน้ำเดือด ใส่ห่อผ้าเครื่องเทศลงไปต้ม ตามด้วยซอสปรุงรส ซีอิ๊วขาว เกลือป่น และซีอิ๊วดำหวาน ตามด้วยเป็ด ถ้าน้ำลดลงให้เติมน้ำให้ท่วมตัวเป็ด เบาไฟอ่อนสุด ต้มทิ้งไว้นานประมาณ 1.45 นาทีถึง 2 ชั่วโมง พอเป็ดสุก นำขึ้นจากหม้อ หั่นเนื้อเป็ดออกเป็นชิ้น ๆ ตามชอบ เตรียมไว้          4. ลวกเส้นก๋วยเตี๋ยวและถั่วงอกในน้ำเดือด ใส่ลงในชาม วางเนื้อเป็ดบนเส้นก๋วยเตี๋ยว ใส่น้ำพะโล้ โรยขึ้นฉ่าย กระเทียมเจียว ผักชี และน้ำมันพริกเผา ตามชอบ เสิร์ฟคู่กับน้ำจิ้มก๋วยเตี๋ยวเป็ดวิธีทำน้ำจิ้มก๋วยเตี๋ยวเป็ด          • ใส่ส่วนผสมทุกอย่างลงไปปั่นจนละเอียด เตรียมไว้กินคู่กับก๋วยเตี๋ยว



++++++++++++++++






6. ก๋วยเตี๋ยวสุโขทัยเครื่องทรง         
 ก๋วยเตี๋ยวสุโขทัย เอกลักษณ์คือ ใส่ถั่วฝักยาว แถมมีเครื่องเคราเยอะแยะ 
นับวันยิ่งหาทานยากเลยอยากทำขายเสียเลย เชื่อว่าต้องมีลูกค้าแน่นร้านแน่นอน
 กินชามเดียวอิ่มไปทั้งวัน 
ใครสนใจทำขายเราขอแนะนำวิธีทำก๋วยเตี๋ยวสุโขทัยเครื่องทรง 
เลือกรับประทานแบบแห้ง น้ำ ต้มยำน้ำ หรือต้มยำแห้งก็ได้ตามชอบ [สูตรจาก เว็บไซต์ ching can cook]  


ส่วนผสม

ส่วนผสม น้ำซุป          • รากผักชี          • กระเทียม          • พริกไทยเม็ดทุบพอแตก          • กระดูกหมู          • หัวไชเท้า          • กระเทียมดอง          • น้ำกระเทียมดองส่วนผสม เครื่องปรุงก๋วยเตี๋ยว           • เส้นก๋วยเตี๋ยวลวก (ตามชอบ) คลุกด้วยน้ำมันกระเทียมเจียวผสมกากหมู           • พริกป่น            • น้ำตาลทราย            • น้ำปลา           • น้ำตาลปี๊บ
           • มะนาว
  
  
  
  
  
           • ลูกชิ้นปลาลวก
  
  
  
  
  
           • ฮือก้วยลวก
  
  
  
  
  
           • ไข่เป็ดต้มยางมะตูม
  
  
  
  
  
           • ถั่วฝักยาวหั่นเฉียงลวก
  
  
  
  
  
           • ผักชีฝรั่งซอย
  
  
  
  
  
           • ใบมะกรูดซอย
  
  
  
  
  
           • หมูบดลวก (ต้มน้ำซุปเสร็จก็ให้นำเนื้อหมูบดลงไปลวกในน้ำซุปเลย)
  
  
  
  
  
           • แผ่นเกี๊ยวหั่นเส้น ทอดกรอบ 
  
  
  
  
  
           • กากหมูเจียว
  
  
  
  
  
           • ถั่วลิสง
  
  
  
  
  
           • กุ้งแห้งคั่ว
  
  
  
  
  


 วิธีทำน้ำซุป 

          •  ต้มน้ำให้เดือดจัด ใส่รากผักชี กระเทียม พริกไทยเม็ดทุบพอแตก กระดูกหมู หัวไชเท้ากระเทียมดอง และน้ำกระเทียมดองลงไปต้มจนเดือดแล้วลดไฟ ต้มนานประมาณ 1 ชั่วโมง 30 นาที ถึง 2 ชั่วโมงวิธีจัดเสิร์ฟ 
         • ผสมพริกป่น น้ำตาลทราย และน้ำปลา แล้วตักน้ำซุปลงไป 
เติมน้ำตาลปี๊บ บีบมะนาว ชิมจนได้รสต้มยำ ราดลงบนเส้นก๋วยเตี๋ยว ใส่ลูกชิ้น
 ฮือก้วย ไข่ต้ม ถั่วฝักยาว ผักชีฝรั่ง ใบมะกรูด หมูสับ แผ่นเกี๊ยวทอด 
แคบหมู ถั่วลิสง และกุ้งแห้งคั่ว



++++++++++++++++







7. ก๋วยเตี๋ยวหมูสับต้มยำ         
 เมนูคลาสสิก ก๋วยเตี๋ยวหมูสับต้มยำ ก๋วยเตี๋ยวยอดฮิตที่หากินง่าย 
รสชาติแซ่บถูกปากคนไทย ใส่ถั่วเพิ่มความหอม 
แต่ครั้นจะไปหาที่อร่อยครบเครื่องนั้นยาก 
หากอยากทำขายยิ่งต้องมีเคล็ดวิชาจะได้สู้กับเจ้าอื่นได้ 
หากคุณอยากทำก๋วยเตี๋ยวหมูสับต้มยำให้อร่อยไม่ยากเลยค่ะ 
แค่ทำตามสูตรที่เราจัดให้ก็พอ  ส่วนผสม น้ำซุป          • กระดูกหมู 500 กรัม          • หัวไชเท้าหั่นเป็นชิ้นหนา 1 หัว          • น้ำเปล่า          • รากผักชีทุบ 2 ต้น          • น้ำตาลกรวด 2 ช้อนโต๊ะ          • เกลือป่น สำหรับปรุงรสส่วนผสม เครื่องปรุงก๋วยเตี๋ยว
           • น้ำเปล่า
  
  

           • หมูสับ 300 กรัม
  
  

           • ตับหมู 200 กรัม
  
  

           • เต้าหู้ทอด
  
  

           • เส้นก๋วยเตี๋ยว (ตามชอบ) 
  
  

           • ถั่วงอกเด็ดหาง
  
  

           • น้ำมันกระเทียมเจียว
  
  

           • กระเทียมเจียว
  
  

           • ตังฉ่าย
  
  

           • ถั่วลิสงคั่วบด
  
  

           • น้ำมะนาว
  
  

           • น้ำปลา
  
  

           • น้ำตาลทราย
  
  

           • พริกป่น
  
  

           • น้ำซุปกระดูกหมู
  
  

           • ต้นหอมซอย
  
  

           • ผักชีซอย
  
  
วิธีทำน้ำซุป 
         • ใส่กระดูกหมูและหัวไชเท้าลงในหม้อ เติมน้ำเปล่าลงไปจนท่วม 
ยกขึ้นตั้งไฟปานกลางต้มจนเดือด (หมั่นช้อนฟองอากาศออก) 
เมื่อน้ำซุปเริ่มใสใส่รากผักชี น้ำตาลกรวด และเกลือป่น คนผสมให้เข้ากัน 
ลดไฟอ่อนลงต้มจนเดือด นานประมาณ 1 ชั่วโมง เตรียมไว้วิธีจัดเสิร์ฟ          1. ใส่น้ำเปล่าลงในหม้อ นำขึ้นตั้งไฟปานกลางจนเดือด ใส่หมูสับและตับหมูลงลวกจนสุก ตักขึ้นสะเด็ดน้ำ เตรียมไว้ 
         2. ลวกเส้นและถั่วงอกในน้ำเดือดจนสุก นำใส่ชาม 
ใส่น้ำมันกระเทียมเจียวลงเคล้าให้ทั่วเส้น จากนั้นใส่เต้าหู้ทอด 
และตับหมูลวกที่เตรียมไว้ ตามด้วยกระเทียมเจียว ตังฉ่าย และถั่วลิสงคั่วบด  
         3. ใส่หมูสับ น้ำมะนาว น้ำปลา น้ำตาลทราย และพริกป่นลงในอ่างผสม 
ตามด้วยน้ำซุปกระดูกหมู คนผสมให้เข้ากัน ชิมรสตามชอบ 
ตักใส่ลงในชามเส้นก๋วยเตี๋ยวที่เตรียมไว้ โรยหน้าด้วยต้นหอมซอย และผักชีซอย
 พร้อมรับประทาน

+++++++++++++++++
    
    
  
  
  




8. บะหมี่เกี๊ยวหมูแดง         
 บะหมี่เกี๊ยวหมูแดง บะหมี่เส้นลื่นนุ่มกินพร้อมเกี๊ยวหมูสับเม็ดใหญ่ 
และมีเนื้อหมูแดงย่างนุ่ม ๆ กลิ่นหอมตามเข้าไปตบท้าย 
มันช่างยั่วยวนให้อยากสั่งเบิลอีกชาม สำหรับคนอยากเปิดร้านขาย 
ไม่ต้องไปซื้อแฟรนไชส์ให้เปลืองเงิน 
แค่มีสูตรการหมักหมูกับวิธีทำหมูแดงอบน้ำผึ้ง 
เพียงเท่านี้ก็เปิดร้านได้แล้วค่ะ ลองไปดูสูตรและวิธีทำกันเลยดีกว่าส่วนผสม หมูแดง
            • หมูสันใน (น้ำหนักประมาณ 500 กรัม) 1 ชิ้น (ใช้ส้อมจิ้มให้ทั่วชิ้น)
  
  

            • อบเชย 2 แท่ง
  
  

            • โป๊ยกั๊ก 2 ดอก
  
  

            • กระเทียมสับละเอียด 1 ช้อนโต๊ะ
  
  

            • พริกไทยป่น 1 ช้อนชา
  
  

            • น้ำตาลทราย 2 ช้อนโต๊ะ
  
  

            • น้ำผึ้ง 2 ช้อนโต๊ะ
  
  

            • ซอสมะเขือเทศ 3 ช้อนโต๊ะ
  
  

            • ซอสหอยนางรม 2 ช้อนโต๊ะ
  
  

            • ซีอิ๊วขาว 2 ช้อนโต๊ะ
  
  

            • เกลือป่น 1/2 ช้อนโต๊ะ
  
  

            • สีผสมอาหารสีส้ม ปริมาณเล็กน้อย
  
  

            • น้ำเปล่า
  
  
ส่วนผสม เครื่องปรุงก๋วยเตี๋ยว
           • รากผักชี 2 ชิ้น
  
  

           • กระเทียม 1 ช้อนโต๊ะ
  
  

           • พริกไทยเม็ด 1 ช้อนชา
  
  

           • เนื้อหมูสับ 200 กรัม
  
  

           • เนื้อกุ้งสับ 100 กรัม
  
  

           • แป้งข้าวโพด 1 ช้อนชา
  
  

           • ซีอิ๊วขาว 1 ช้อนโต๊ะ
  
  

           • แผ่นเกี๊ยว 1 ห่อ
  
  

           • น้ำเปล่า
  
  

           • บะหมี่ไข่ 1 ห่อ
  
  

           • ผักกวางตุ้ง หั่นท่อนสั้น 100 กรัม
  
  

           • หมูแดงหั่นเป็นชิ้น
  
  

           • กระเทียมเจียว
  
  

           • ต้นหอมซอย
  
  

           • น้ำซุปหมู (ใส่น้ำเปล่าลงในหม้อ นำขึ้นตั้งไฟ ใส่กระดูกหมูลงไปต้มจนเดือด เคี่ยวด้วยไฟอ่อน ประมาณ 1 ชั่วโมง)
  
  

           • พริกไทยป่น
  
  
วิธีทำหมูแดง
           • 1. คั่วอบเชย และดอกโป๊ยกั๊กในกระทะจนหอม เตรียมไว้
  
  

           • 2.  ผสมอบเชย โป๊ยกั๊ก กระเทียม พริกไทยป่น น้ำตาลทราย
 น้ำผึ้ง ซอสมะเขือเทศ ซอสหอยนางรม ซีอิ๊วขาว เกลือป่น สีผสมอาหารสีส้ม 
และน้ำเปล่า เข้าด้วยกัน คนผสมจนทั้งหมดละลายเข้ากันดี 
  
  

           • 3. ใส่เนื้อหมูลงคลุกผสมจนทั่วทั้งชิ้น หมักทิ้งไว้ในตู้เย็นประมาณ 3-4 ชั่วโมง
  
  

           • 4. นำหมูที่หมักไว้ใส่ลงในหม้อ เติมน้ำให้ท่วมชิ้นหมู 
นำขึ้นตั้งไฟปานกลางเคี่ยวจนเดือด ลดไฟอ่อนลง เคี่ยวต่อ 
(คอยพลิกเนื้อหมูไปมาจนสุกทั่วทั้งชิ้น) ตักขึ้นใส่ถาดสำหรับอบ
  
  

           • 5. นำเข้าเตาอบ อบด้วยไฟแรงนานประมาณ 10-15 นาที จนผิวหมูเริ่มแห้ง นำออกจากเตา เตรียมไว้รับประทานคู่กับบะหมี่เกี๊ยว
  
  
 วิธีทำก๋วยเตี๋ยว 
         1. โขลกรากผักชี กระเทียม และพริกไทยเข้าด้วยกันจนละเอียด 
จากนั้นใส่เนื้อหมูสับ กุ้งสับ และแป้งข้าวโพด ปรุงรสด้วยซีอิ๊วขาว 
โขลกผสมให้เข้ากัน ตักส่วนผสมหมูสับวางลงในแผ่นเกี๊ยว 
จับจีบเป็นทรงให้สวยงามตามชอบ เตรียมไว้          2. 
ใส่น้ำเปล่าลงในหม้อ นำขึ้นตั้งไฟต้มจนเดือด ใส่บะหมี่ไข่ 
และผักกวางตุ้งลงลวกจนสุก 
จากนั้นใส่เกี๊ยวที่ห่อเตรียมไว้ลงต้มจนสุกและลอยขึ้น ตักใส่ชาม 
ตามด้วยหมูแดงที่หั่นเตรียมไว้ โรยกระเทียมเจียว ต้นหอมซอย ตักน้ำซุปใส่ 
โรยหน้าด้วยพริกไทยป่น พร้อมรับประทาน

++++++++++++++++
    
    
  
  
  




9. ก๋วยเตี๋ยวปากหม้อ         
 หลายคนอาจสงสัยว่าก๋วยเตี๋ยวปากหม้อเป็นอย่างไร 
หน้าตาและวิธีทำเหมือนกับข้าวเกรียบปากหม้อที่เราคุ้นเคยนั่นแหละค่ะ 
แตกต่างตรงที่ไส้และวิธีกินเท่านั้น เพราะมันเป็นไส้เค็ม 
พอแม่ค้าทำเสร็จก็จะหย่อนลงในชามซุปของเราเลย 
ส่วนน้ำซุปที่ใช้ก็มีน้ำซุปกระดูกหมู หรือน้ำซุปขาไก่ ซึ่งน้ำซุปจะออกจืด ๆ
 เราสามารถปรุงรสตามใจชอบนะคะ ส่วนใครอยากทำขายเราก็มีวิธีทำมานำเสนอ 
รับรองว่าต้องถูกปากลูกค้าแน่นอน [สูตรจาก คุณเนินน้ำ สมาชิกเว็บไซต์พันทิปดอทคอม]ส่วนผสม น้ำซุป
           • น้ำเปล่า
  
  

           • ซี่โครงหมู
  
  

           • ปลาหมึกแห้งปิ้งแล้วตัดเป็นชิ้นเล็ก
  
  

           • หัวไชเท้าหั่นเป็นท่อน
  
  

           • รากผักชี
  
  

           • กระเทียม
  
  

           • พริกไทยเม็ดบุบพอแตก
  
  

           • น้ำตาลกรวด หรือน้ำตาลทราย
  
  

           • เกลือ
  
  
ส่วนผสม ไส้หน่อไม้
           • กระเทียมสับ
  
  

           • หมูสับ
  
  

           • กุ้งแห้งแช่น้ำให้นิ่มและนำขึ้นสะเด็ดน้ำ
  
  

           • ไข่ไก่
  
  

           • หน่อไม้ต้ม หั่นเป็นชิ้นเล็ก ๆ
  
  

           • น้ำตาลทราย
  
  

           • เกลือ
  
  

           • ซีอิ๊วขาว
  
  

           • พริกไทย
  
  
ส่วนผสม ไส้ไชเท้า
           • กระเทียมสับ
  
  

           • หัวไชเท้าขูดฝอย บีบน้ำออก
  
  

           • กุ้งแห้งแช่น้ำให้นิ่มและนำขึ้นสะเด็ดน้ำ
  
  

           • ซีอิ๊วขาว
  
  

           • เกลือ
  
  

           • น้ำตาลทราย
  
  

           • พริกไทย
  
  
ส่วนผสม ไส้กุยช่าย          • กระเทียมสับ          • ใบกุยช่ายซอยหยาบ          • เบกกิ้งโซดา          • ซีอิ๊วขาว           • เกลือ          • น้ำตาลทรายส่วนผสม แป้งปากหม้อ          • แป้งข้าวเจ้า 1 ถ้วย          • แป้งมันสำปะหลัง 1 ถ้วย+1 ช้อนโต๊ะ           • น้ำเปล่า 1 1/4 ถ้วยส่วนผสม เครื่องปรุงก๋วยเตี๋ยว          • น้ำซุป          • ตังฉ่าย          • กระเทียมเจียว          • พริกไทย          • ต้นหอมและผักชีซอย          • ก๋วยเตี๋ยวปากหม้อ          • น้ำปลา น้ำตาล น้ำส้ม และพริกป่น สำหรับปรุงรสวิธีทำน้ำซุป

          1. ต้มน้ำให้เดือด ใส่ซี่โครงหมูลงต้มจนหมดเลือดแล้วตักขึ้นพักไว้ เทน้ำทิ้งเพื่อให้ได้น้ำซุปใส 
         2. ตั้งหม้อน้ำให้เดือด ใส่ซี่โครงหมูลงเคี่ยวให้เปื่อย 
ใส่ปลาหมึกและหัวไชเท้า พอเดือดลดไฟอ่อนลง ใส่รากผักชี กระเทียม 
และพริกไทยเม็ด ปรุงรสด้วยน้ำตาลกรวด และเกลือวิธีทำไส้หน่อไม้ 
         • นำกระเทียมลงไปเจียวให้เหลือง 
ใส่หมูสับและกุ้งแห้งลงไปผัดให้สุก ตอกไข่ใส่และยีให้ละเอียด 
ใส่หน่อไม้ลงไปผัดให้เข้ากัน ปรุงรสด้วยน้ำตาลทราย เกลือ ซีอิ๊วขาว 
และพริกไทย ตักขึ้น เตรียมไว้วิธีทำไส้ไชเท้า  
         • นำกระเทียมลงไปเจียวให้เหลือง ใส่หัวไชเท้าขูดฝอยลงไปผัดให้สุก 
ตามด้วยกุ้งแห้ง ปรุงรสด้วยซีอิ๊วขาว เกลือ น้ำตาลทราย และพริกไทย ตักขึ้น 
เตรียมไว้วิธีทำไส้กุยช่าย          •  นำกระเทียมลงไปเจียวให้เหลือง ใส่ใบกุยช่าย เบกกิ้งโซดา ซีอิ๊วขาว เกลือ และน้ำตาลทรายลงไปผัดพอสุก ตักขึ้น เตรียมไว้วิธีทำแป้งปากหม้อ          • ผสมแป้งทั้ง 2 ชนิดและน้ำเข้าด้วยกัน เตรียมไว้วิธีจัดเสิร์ฟ

          • ตั้งน้ำให้เดือด ใช้หม้อคอคอด ขึงผ้าให้ตึง ตักแป้งละเลงบนผ้า ปิดฝาพักไว้ประมาณ 5 วินาที ตักไส้ใส่แล้วใช้พายปาดห่อไส้

          •  ตักซุปใส่ถ้วย ใส่ตังฉ่าย กระเทียมเจียว พริกไทย ต้นหอม และผักชี เตรียมไว้ ปรุงรสตามชอบ พร้อมเสิร์ฟ
         
 สูตรก๋วยเตี๋ยว 9 สูตร สำหรับคนอยากนำไปประกอบอาชีพ สูตรพร้อมขาย 
สร้างรายได้กับครอบครัว 
สามารถเลือกเมนูที่เราถนัดหรือสนใจมาเป็นเมนูเด่นประจำร้าน 
และดัดแปลงส่วนผสมได้ตามชอบ เพื่อสร้างยอดขายกำไรงาม 
ขอให้ทุกท่านค้าขายก๋วยเตี๋ยวร่ำรวย ๆ กันนะคะ



สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing คลิกเลย




 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






9 สูตรก๋วยเตี๋ยวยอดนิยม สูตรสำเร็จพร้อมทำขาย สร้างรายได้แจกฟรี ๆ 





อัปเดตล่าสุด 18 มิถุนายน 2563 เวลา 13:03:19
 1,326,056 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































