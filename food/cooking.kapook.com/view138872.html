




​​10 สูตรเมนูอาหารตามสั่ง เลิกเอาแต่สั่งแล้วทำกินเองง่าย ๆ








































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking







​​10 สูตรเมนูอาหารตามสั่ง เลิกเอาแต่สั่งแล้วทำกินเองง่าย ๆ




142,154อ่าน







0















 10 สูตรเมนูอาหารตามสั่ง เลิกเอาแต่สั่งแล้วทำกินเองง่าย ๆ           ยกโขยง ​​10 สูตรเมนูอาหารตามสั่ง อาหารจานเดียวแบบโฮมเมดทำเองกินเองไม่ต้องเสียเวลาสั่ง เมนูอาหารสะอาดปลอดภัยไม่ทำลายสุขภาพ อิ่มอร่อยด้วยสองมือเราเลือกเอง          พูดถึงเมนูอาหารตามสั่งที่ถึงแม้จะมีรายการมากมายให้เลือกเป็นร้อยเมนู แต่อย่างไรเสียประโยคที่ว่า "กินไรดี ?" ก็มักจะวิ่งวนอยู่ในหัวทุกทีไป ถ้าใครอยากรู้ว่า อาหารตามสั่งมีอะไรบ้างที่น่ากิน ทำง่าย ๆ ใช้เวลาไม่มาก วันนี้กระปุกดอทคอมคัดสรร​สูตรอาหารตามสั่งมาฝากถึง 10 สูตรด้วยกัน เน้นเลือกแต่จานเด็ดที่ทำแล้วต้องอร่อย ไม่ต้องง้อป้า ๆ เจ้ ๆ อารมณ์บูดหน้าหงิกให้เสียเวลา แถมทุกจานยังการันตีได้ด้วยว่า สะอาด ปลอดภัย เพราะเลือกวัตถุดิบด้วยตัวเอง ภาพจาก คุณ jin leng สมาชิกเว็บไซต์พันทิปดอทคอม1. ผัดกะเพรา           เมื่อปีที่แล้ว ข่าวผัดกะเพราราคามหาโหดจานละ 150 บาทดังกระหึ่มโลกโซเซียลมีเดีย เจอแบบนี้เข้าไปมนุษย์เงินเดือนอย่างเราก็กระเป๋าฟีบกันพอดี ไหนจะต้องเจอกับผัดกะเพราที่รสชาติไม่ถูกใจ ใส่ถั่วฝักยาว ใส่ข้าวโพดอ่อนให้ต้องมาเขี่ยทิ้งอีก ก็ทำเองสิคะรออะไร ต้นทุนต่ำนิดเดียว จะมัวไปเสียเงินให้ร้านอาหารตามสั่งอยู่ทำไมเล่า           - ผัดกะเพราวุ้นเส้น จากเมนูสิ้นคิดกลายเป็นเมนูง่าย ๆ แบบไม่น่าเบื่อ          - ผัดกะเพราไข่ อาหารจานเก่านำมาทำใหม่อร่อยกว่าเดิม          - ผัดกะเพราหมูย่าง เติมความอร่อยให้จานโปรด          - ผัดกะเพราเครื่องในไก่ ไข่ดาว พริกน้ำปลา จานเดียวแบบจัดเต็ม          - ข้าวกะเพรากุนเชียง หวานนิดเผ็ดหน่อย อร่อยง่าย ๆ ภาพจาก คุณบูตะ กะ กิมจิ สมาชิกเว็บไซต์พันทิปดอทคอม2. ข้าวผัด          คิดอะไรไม่ออกบอกข้าวผัด ! เมนูอาหารตามสั่งที่กินกันมาตั้งแต่เล็กจนโต แต่เวลาสั่งมากินเป็นเหมือนกันไหมคะ รู้สึกไม่ค่อยโอเคกับข้าวที่แฉะบ้าง แข็งบ้าง กินแล้วไม่ฟินเลย ลองทำเองเลยจ้า ป้ามีสูตรมาบอก !           - ข้าวผัดกรรเชียงปู อาหารจานเดียวทำง่าย ๆ เนื้อปูก้อนโตเต็มคำ           - ข้าวผัดทะเล แน่นเครื่องอร่อยพร้อมเสิร์ฟ          - ข้าวผัดมันกุ้ง อาหารจานเดียวจานเด็ดหอมอร่อย พลาดไม่ได้           - ข้าวผัดต้มยำกุ้ง ซี้ดซ้าด...น่ากิน          - ข้าวผัดแหนม เติมรสชาติข้าวผัดธรรมดาให้อร่อยยิ่งขึ้น          - ข้าวผัดคะน้าปลาเค็ม ครบรสความอร่อยกลิ่นหอมชวนหิว  ภาพจาก คุณบุญสอน สมาชิกเว็บไซต์พันทิปดอทคอม 3. เมนูยำแซ่บ            เมนูยำ อาหารตามสั่งที่ต้องยกให้เป็นที่หนึ่งในใจของสาว ๆ เขาล่ะ นอกจากจะรสชาติเด็ดเผ็ดแซ่บครบรสในจานเดียวแล้ว ยังมีให้เลือกเยอะ ไม่น่าเบื่อ ที่สำคัญคือ แคลอรีต่ำกินได้บ่อยไม่ต้องกลัวอ้วน แต่ถ้าทำกินเอง เลือกเครื่องเองรับรองว่า ฟินกว่าเยอะ !           - ยำวุ้นเส้น ฉบับคนอยู่หอ เมนูสุดแซ่บแบบครบเครื่อง ทำง่าย ๆ          - ยำขนมจีน เมนูยำแซ่บที่ต้องลอง          - มาม่ายำปลากระป๋อง เมนูประหยัดสุดแซ่บแน่นเครื่อง          - 3 สูตรยำขนมจีน เมนูสุดแซ่บแบบไหนก็โดน ภาพจาก คุณ gismonoy สมาชิกเว็บไซต์พันทิปดอทคอม4. สุกี้           สุกี้ อาหารจานเดียวกลิ่นหอมฟุ้งยามที่เคาะกระทะ ความอร่อยที่ติดอกติดใจใครหลายคน แถมกินเป็นอาหารเย็นได้ดี เพราะอ้วนน้อยกว่าอาหารตามสั่งเมนูอื่น ๆ แต่ทีเด็ดความอร่อยก็อยู่ที่น้ำจิ้มสุกี้ เลือกให้ดีเลือกให้โดนครั้งเดียว ต่อไปการทำสุกี้กินเอง ไม่ว่าจะเป็นสุกี้แห้งหรือสุกี้น้ำจะกลายเป็นเรื่องง่าย ๆ แล้ว เรามีวิธีทำน้ำจิ้มสุกี้มาฝากด้วยนะเออ           - วิธีทำสุกี้แห้ง สูตรทำง่าย ๆ พร้อมเคล็ดลับเด็ด          - วิธีทำน้ำจิ้มสุกี้ อร่อยง่าย สบายกระเป๋า ภาพจาก คุณน้องซาแมนต้า สมาชิกเว็บไซต์พันทิปดอทคอม 5. ข้าวหมูกระเทียม-เนื้อกระเทียม           สำหรับคนที่ไม่ถูกโฉลกกับอาหารตามสั่งเผ็ด ๆ เท่าไร อยากจะขอมอบสูตรการทำข้าวหมูกระเทียมและข้าวเนื้อกระเทียมไว้เป็นหนึ่งสูตรในอ้อมอกอ้อมใจ หรือใครที่ไม่ชอบกินผัก ขอแต่เนื้อสัตว์เน้น ๆ ก็ต้องทำกินเองเลยค่ะ จบปัญหาข้าวเท่ากะละมังแต่มีเนื้อหมู เนื้อวัวอยู่แค่หยิบมือ สะเทือนใจ !          - หมูทอดกระเทียมพริกไทยดำ ราดข้าวร้อน ๆ เจอแบบนี้จี๊ดเลย          - หมูทอดกระเทียม อาหารง่าย ๆ แค่ได้กลิ่นก็หลงเลย           - เนื้อทอดกระเทียมพริกไทย อาหารไทยหอมกรอบ เอาใจคนชอบกินเนื้อ ภาพจาก คุณบูตะ กะ กิมจิ สมาชิกเว็บไซต์พันทิปดอทอม6. หมี่ผัดกระเฉด           เส้นหมี่ผัดผักกระเฉด รสชาติคล้ายคลึงกับผัดกะเพรา แต่ใส่เส้นหมี่นุ่ม ๆ ลงไปเคล้าผสม เพิ่มออปชั่นความอร่อยยิ่งขึ้นไปอีก ใส่กุ้งตัวโต ๆ เด้ง ๆ แถมได้เคี้ยวเพลินไปกับผักกระเฉดกรอบ ๆ แหม ๆ แค่มโนตามก็หิวเลย ส่วนสาว ๆ คนไหนที่อยากจะลดปริมาณแคลอรีลง ก็เลือกที่จะใส่วุ้นเส้นลงไปแทนเส้นหมี่ได้ รสชาติความอร่อยเท่าเดิม เพิ่มเติมคือ ความผอม !          - หมี่ผัดผักกระเฉด จานเดียวจานเด็ด รสแซ่บเกินห้ามใจ          - วุ้นเส้นผัดผักกระเฉด จานเด็ดรสแซ่บ          - ผัดวุ้นเส้นยอดชะอม โปะไข่เจียว จานเดียวจานอิ่มรสแจ่ม ​​10 สูตรเมนูอาหารตามสั่ง เลิกเอาแต่สั่งแล้วทำกินเองง่าย ๆ 7. ต้มยำ           เมนูต้มยำสุดแซ่บ ถึงแม้จะไม่ใช่อาหารจานเดียวเหมือนเมนูอื่น แต่ต้องยกให้เป็นสุดยอดอาหารตามสั่งอีกหนึ่งอย่างที่ต้องสั่งมาซดร้อน ๆ พ่นไฟกันสักหน่อย ส่วนมากก็มักจะแชร์กันกินกับเพื่อน ๆ ทำให้บางทีกินกุ้งไม่เคยจะทัน ตัดปัญหาเลยค่ะ มาทำต้มยำกินเองที่บ้าน ไม่ต้องกลัวใครแย่ง อยากจะใส่เครื่องให้แน่นชามแค่ไหนก็เชิญ อิ่มคนเดียวไม่ต้องแบ่งใคร น้ำข้นน้ำใสก็เลือกเลย          - ต้มยำน้ำพริกเผาไข่เจียวโป๊ะแตก          - ต้มยำปลากระป๋อง เมนูคืนความสุขยามสิ้นเดือน          - ต้มยำเห็ดสมุนไพร ซดร้อน ๆ แซ่บถึงใจ ไล่หวัดได้ ​​10 สูตรเมนูอาหารตามสั่ง เลิกเอาแต่สั่งแล้วทำกินเองง่าย ๆ 8. ผัดพริกแกง           ข้าวราดผัดพริกแกง เมนูอร่อยเอาใจคนชอบพ่นไฟ เสน่ห์ก็อยู่ที่กลิ่นฉุน ๆ ยามที่แม่ค้ากำลังผัดน้ำพริกแกงในกระทะ จะเกิดเสียงจามดังสนั่นกันทั้งร้าน ยิ่งถ้าเป็นเนื้อหมูติดมันเหนียว ๆ หน่อย ผัดกับน้ำพริกแกงหอม ๆ ใส่ถั่วฝักยาวให้ได้พอกรุบกรอบ ราดข้าวร้อน ๆ ก็ไม่น่าแปลกใจที่ใคร ๆ ก็ยกให้ติดอันดับอาหารตามสั่งยอดฮิต ส่วนใครไม่อยากไปนั่งกินที่ร้านให้ตัวเหม็นก็ลองทำเองเลยจ้า ไม่ยากเลยจริง ๆ            - ผัดพริกแกงหมู รสเด็ดเผ็ดหวานกลมกล่อม          - ทูน่าผัดพริกแกง อาหารไทยสูตรดัดแปลงแฝงความอร่อย          - แคบหมูผัดพริกแกง เมนูอร่อยเอาใจคนเมืองที่ไม่กลัวอ้วน  ภาพจาก นิตยาสารแม่บ้าน9. ข้าวไข่เจียว           ข้าวไข่เจียว เมนูสุดเบสิกที่หลายคนยอมใจ ถึงจะดูเป็นเมนูง่าย ๆ ที่สามารถทำกินได้ที่บ้าน แต่ทุกคนเป็นเหมือนกันไหมคะ ทำไมเราถึงทำข้าวไข่เจียวไม่อร่อยเหมือนป้าร้านตามสั่ง ป้าทอดไข่เจียวได้ฟูกรอบอร่อยจนต้องยอมเสียเงินให้ แต่ แต่ แต่ ลองมาดูสูตรข้าวไข่เจียวที่เรานำมาฝากก่อนแล้วจะเดินไปบอกเลิกป้าตอนนี้ก็ยังได้            - วิธีการทอดไข่เจียวให้กรอบอร่อย โดยไม่ต้องใช้หม้อ          - ไข่เจียวกะเพรา เมนูไข่เพิ่มโปรตีนจากหมูสับ หอมกลิ่นกะเพราเน้น ๆ          - วิธีทำไข่เจียวลาบไก่สับ เมนูไข่ซี้ดซ้าดฟูนุ่มสไตล์เด็กหอ          - ไข่เจียวเห็ดหูหนู เคียงคู่น้ำจิ้มแจ่ว เมนูไข่กรุบกรอบน่าลอง ​​10 สูตรเมนูอาหารตามสั่ง เลิกเอาแต่สั่งแล้วทำกินเองง่าย ๆ 10. แกงจืด           ยามไม่สบายป่วยไข้ก็ต้องสั่งแกงจืดร้อน ๆ มาซดให้คล่องคอ แต่เชื่อเถอะว่า ร้านอาหารตามสั่งบางร้านก็จืดชืดได้โล่สมชื่อแกงจริง ๆ ไม่ก็มีแต่ผักกาดขาวกับวิญญาณหมู ยิ่งเห็นยิ่งท้อใจ มามะ เรามาทำแกงจืดกินเองเถอะค่ะ มีหลายแบบให้เลือกด้วย           - แกงจืดเต้าหู้หมูสับไมโครเวฟ เมนูอร่อยพื้นฐานที่ใคร ๆ ก็ทำได้          - แกงจืดเต้าหู้สอดไส้เนื้อปลา เมนูสุขภาพย่อยง่าย ๆ ไม่จืดชืด          - แกงจืดฟังทองหมูสับ เมนูง่าย ๆ สำหรับคนท้อง          - แกงจืดไข่ม้วนหมูสับวุ้นเส้น เมนูไข่ไม่ธรรมดา           เอาล่ะสิ ! ลองได้สูตรอาหารตามสั่งแบบนี้เก็บไว้ในมือ สงสัยว่าป้าร้านอาหารตามสั่งต้องคิดว่าเรางอนแน่ ๆ เลย ก็แหม... ทำกินเองดีกว่าเนอะ ได้เยอะ ปลอดภัย สบายใจ แถมอร่อยในแบบของเราเองด้วย 









ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






​​10 สูตรเมนูอาหารตามสั่ง เลิกเอาแต่สั่งแล้วทำกินเองง่าย ๆ





อัปเดตล่าสุด 22 มกราคม 2559 เวลา 23:58:11
 142,154 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































