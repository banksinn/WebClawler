




เมนูอาหารปีใหม่ยอดนิยม หลากความอร่อยรับเทศกาล


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เมนูอาหารอื่นๆ












19 เมนูอาหารปีใหม่ยอดนิยม เสิร์ฟความอร่อยรับปาร์ตี้วันหยุดยาว





20,949อ่าน














0












          แจกฟรี ! เมนูอาหารปีใหม่ยอดนิยม ทั้งอาหารไทยง่าย ๆ อาหารว่าง และของกินเล่น รับรองอร่อยยาวข้ามปีกันเลย
 




              ใกล้เทศกาลปีใหม่ ใครกำลังมองหาอาหาร หรือขนมสำหรับจัดปาร์ตี้ ลองไปหาซื้อวัตถุดิบแล้วมาทำกินเองกัน กระปุกดอทคอมขอนำเสนอวิธีทำอาหารปีใหม่ยอดนิยม เช่น จิ้มจุ่ม หมูกระทะ กุ้งเผา ลูกชิ้นทอด เฟรนช์ฟรายส์ เป็นต้น ลองลิสต์เมนูที่อยากทำแล้วไปซื้อวัตถุดิบกันเลย
สูตรอาหาร

1. ชาบู





            เอ่ยถึงเมนูอาหารปีใหม่ที่เหมาะฉลองกับครอบครัวหรือเพื่อนฝูงอันดับต้น ๆ นั่นคือชาบู มาพร้อมวิธีทำน้ำซุป ซอสสำหรับจิ้ม และส่วนผสมเครื่องเคราแน่น ๆ


น้ำซุปสุกียากี้

          น้ำซุปสุกียากี้สีดำ ใส่สาหร่ายกับปลาโอแห้ง เพิ่มรสเค็มจากซอสถั่วเหลืองญี่ปุ่น และรสหวานจากน้ำตาลทราย 

ส่วนผสม น้ำซุปสุกียากี้


ปลาโอแห้ง (ปลาคัตสึโอะ katsuo bushi)
สาหร่ายคอมบุ หรือเห็ดหอมแห้ง
เหล้าสาเก
เหล้ามิริน
น้ำตาลทรายแดงป่น
ซอสถั่วเหลืองญี่ปุ่น (คิคโคแมน)
น้ำเปล่า


วิธีทำน้ำซุปสุกียากี้

     1. ใส่น้ำเปล่าลงในหม้อ (ปริมาณขึ้นอยู่กับความเข้มข้นที่ชอบ) นำขึ้นตั้งไฟต้มจนเดือด
     2. ใส่เนื้อปลาโอแห้งลงไป ต้มต่อ 2 นาที จนเริ่มเดือดแล้วตักเนื้อปลาออก
     3. ปรุงรสด้วยซอสถั่วเหลืองญี่ปุ่นและน้ำตาลทรายแดงป่น คนให้เข้ากัน จากนั้นเติมเหล้าสาเกและมิรินลงไป คนให้เข้ากันอีกครั้ง ชิมรสให้ออกหวานและเค็มตามชอบ เตรียมไว้

น้ำซุปสาหร่ายคอมบุ

          สูตรนี้ใช้แค่สาหร่ายคอมบุทำน้ำซุปเท่านั้น อาจเพิ่มซอสถั่วเหลืองญี่ปุ่นลงไปด้วย รสชาติหอมหวาน และทำง่ายมากเลย

ส่วนผสม น้ำซุปสาหร่ายคอมบุ


สาหร่ายคอมบุ ขนาดประมาณ 3x3 นิ้ว 4 แผ่น
น้ำเปล่า


วิธีทำน้ำซุปสาหร่ายคอมบุ

     1. ใส่น้ำเปล่าลงในหม้อ ใส่สาหร่ายคอมบุลงไปแช่ไว้ประมาณ 30 นาที
     2. เปิดเตาต้มน้ำซุปประมาณ 10 นาที พอน้ำเริ่มเดือดก็เอาสาหร่ายคอมบุออก เตรียมไว้

ซอสงา (sesame sauce)

          สูตรซอสนี้ส่วนผสมเยอะหน่อย ใส่ทั้งงาขาวบด มิโสะ และซอสพอนซึ เพิ่มความหอมจากกระเทียมและน้ำมันงา 

ส่วนผสม ซอสงา


สาเก 3 ช้อนโต๊ะ
งาขาวบด 2 ช้อนโต๊ะ
ซอสพอนซึ 1 ช้อนโต๊ะ
มิโสะ 1 ช้อนโต๊ะ
น้ำมันพืช 1/2 ช้อนโต๊ะ
น้ำมันงา 1/2 ช้อนโต๊ะ
น้ำตาลทราย 1 ช้อนชา
มิริน 1 ช้อนชา
น้ำส้มสายชูหมักจากข้าว 1 ช้อนชา
กระเทียมสับ


วิธีทำซอสงา


นำส่วนผสมทุกอย่างมาผสมเข้าด้วยกัน ตักใส่ถ้วย เตรียมไว้


น้ำจิ้มพอนซึ (ponzu sauce)

          อีกหนึ่งสูตรน้ำจิ้มสำหรับชาบู มีรสชาติเปรี้ยวนำ ตามด้วยหวานและเค็มนิด ๆ ถ้าใครชอบลองมาทำกัน 

ส่วนผสม น้ำจิ้มพอนซึ


ซอสถั่วเหลือง 2 ช้อนโต๊ะ
น้ำซุปดาชิ 1+1/2 ช้อนโต๊ะ
น้ำเลมอน 1 ช้อนโต๊ะ
น้ำส้มสายชูหมักจากข้าว 1/2 ช้อนโต๊ะ
เหล้ามิริน 1 ช้อนชา


วิธีทำน้ำจิ้มพอนซึ


นำส่วนผสมทุกอย่างมาผสมเข้าด้วยกัน ตักใส่ถ้วย เตรียมไว้
หลังจากเตรียมน้ำซุปสุกี้ และน้ำจิ้ม 2 สูตร คือ ซอสงากับน้ำจิ้มพอนซึ เสร็จเรียบร้อยแล้วอย่าลืมเครื่องเคราชาบูกัน ถ้าหากเพื่อน ๆ อยากตัดทอนหรือเพิ่มอะไรลงไปอีกก็เอาที่สบายใจเลยค่ะ
	 


ดูวิธีทำ ชาบู เพิ่มเติมคลิก

2. จิ้มจุ่ม





          ช่วงปีใหม่เตรียมเครื่องเคราทำจิ้มจุ่มกับครอบครัวกันดีไหม แค่เตรียมวัตถุดิบอย่างหมูหมักหรือไก่หมัก และน้ำซุปรสแซ่บ ทีเด็ดคือน้ำจิ้มแจ่วมะขามเปียก



ส่วนผสม น้ำซุปจิ้มจุ่ม


น้ำเปล่า หรือน้ำซุปไก่ 1 ลิตร
ข่าแก่​ (​หั่นแว่น​) 1 แง่ง
ตะไคร้​ (​หั่นท่อน​) ​2 ต้น
ผงปรุงรส 1 ก้อน (ใส่หรือไม่ใส่ก็ได้)
น้ำปลา 2-4 ช้อนโต๊ะ
น้ำตาลทราย 2 ช้อนโต๊ะ
น้ำมะขามเปียก 1-2 ช้อนโต๊ะ
เกลือ​ ​ปลายช้อน
ใบมะกรูดฉีก ​5 ใบ
พริกขี้หนูบุบ 5-10 เม็ด​ หรือปริมาณตามชอบ​
ใบโหระพา​ 1 ต้น​
ผักชีฝรั่ง​ (​หั่นท่อน​) 2 ต้น


ส่วนผสม หมูหมัก​ ไก่หมัก​


เนื้อหมู​ (​หั่​น​บาง ๆ)​​ หรือเนื้อไก่
ตับหมู (หั่นบาง)
น้ำมันหอย 4 ช้อนโต๊ะ
น้ำตาลทราย 2 ช้อนโต๊ะ
ซีอิ๊วขาว 2 ช้อนโต๊ะ
ผงปรุงรส 1-2 ช้อนโต๊ะ (ใส่หรือไม่ใส่ก็ได้)
พริกไทยป่น 1 ช้อนชา
แป้งมันสำปะหลัง 2-4 ช้อนโต๊ะ


ส่วนผสม น้ำจิ้มแจ่วมะขามเปียก


พริกป่น
น้ำตาลทราย
น้ำมะนาว
น้ำมะขามเปียก
น้ำปลา
งาขาวคั่วบุบ
ข้าวคั่ว
ผักชีฝรั่ง


วิธีทำน้ำซุปจิ้มจุ่ม

     1. ต้มน้ำเปล่าในหม้อ ใส่ข่ากับตะไคร้ลงไป ​ต้มจนเดือด ปรุงรสตามชอบ ​
     2. ​ใส่ใบมะกรูด พริก​ทุบ​ ใบโหระพา และผักชีฝรั่ง รอเดือดสักครู่ ปิดไฟ​ เตรียมไว้​

วิธีทำหมูหมัก​ ไก่หมัก

     1. ​ใส่หมู​ลง​อ่างผสม ​ตามด้วยเ​ครื่องปรุง​ทั้งหมด คลุกเคล้าจนเข้ากัน
​     2. ​นำไปแช่เย็นประมาณ 30 นาที​ เตรียมไว้

วิธีทำน้ำจิ้มแจ่ว

     1. ​ผสมพริกป่น น้ำตาลทราย น้ำมะนาว น้ำมะขามเปียก และน้ำปลา คนให้ละลายเข้าด้วยกัน ชิมรสชาติให้ได้ตามต้องการ
     2. ​ใส่ข้าวคั่ว ผักชีฝรั่ง และงาขาวคั่ว พร้อมเสิร์ฟ​
 

ดูวิธีทำ จิ้มจุ่ม เพิ่มเติมคลิก

3. หมูกระทะ













ภาพจาก คุณ sujitrar สมาชิกเว็บไซต์พันทิปดอทคอม

             ถ้าชาบูกับจิ้มจุ่มไม่ใช่สไตล์ ลองมาทำหมูกระทะ สูตรจาก คุณ sujitrar สมาชิกเว็บไซต์พันทิปดอทคอม มาพร้อมวิธีหมักหมูนุ่มและน้ำจิ้มหมูกระทะรสเด็ด ถ้าชอบลองมาทำกันเลยจ้า
ส่วนผสม น้ำจิ้มหมูกระทะ


กระเทียมสับ 2 ช้อนโต๊ะ
พริกแดงจินดาสับ 2 ช้อนโต๊ะ 
ผักชี 2 ต้น
น้ำเปล่า 550 มิลลิลิตร
ซอสพริก 400 กรัม 
ซอสมะเขือเทศ 250 กรัม 
น้ำตาลทราย 6 ช้อนโต๊ะ 
เกลือ 1 ช้อนโต๊ะ 
น้ำส้มสายชู 1+1/2 ช้อนโต๊ะ 
น้ำกระเทียมดอง 2 ช้อนโต๊ะ 
แป้งกวนไส้ หรือแป้งมัน หรือแป้งข้าวโพด 2 ช้อนโต๊ะ 
น้ำเปล่า 2 ช้อนโต๊ะ (สำหรับผสมแป้ง)
งาขาวคั่ว 4 ช้อนโต๊ะ 
น้ำมันงา 2 ช้อนโต๊ะ 
ผักชีสับ


ส่วนผสม หมักหมูนุ่ม


สะโพกหมู 1+1/2 กิโลกรัม 
ซีอิ๊วขาว 3 ช้อนโต๊ะ 
ซอสหอยนางรม 3 ช้อนโต๊ะ 
น้ำตาลทราย 2 ช้อนโต๊ะ 
ไข่ไก่ 2 ฟอง 
น้ำมันพืช 3 ช้อนโต๊ะ 
น้ำมันงา 2 ช้อนโต๊ะ 
ผงปรุงรส 2 ช้อนโต๊ะ 
แป้งมัน 2 ช้อนโต๊ะ 
งาขาวคั่ว 2 ช้อนโต๊ะ


วิธีทำน้ำจิ้มหมูกระทะ

     1. นำกระเทียมมาปอกเปลือก ล้างให้สะอาด และนำไปสับพอหยาบใส่ถ้วย นำพริกเด็ดขั้วล้างน้ำให้สะอาด และสับเตรียมไว้ นำผักชีล้างน้ำให้สะอาด ตัดส่วนรากมาสับให้ละเอียด ส่วนใบและก้านซอยเตรียมไว้
     2. นำน้ำเปล่า ซอสพริก ซอสมะเขือเทศ น้ำตาลทราย เกลือ น้ำกระเทียมดอง และน้ำส้มสายชู ใส่ลงในหม้อ คนผสมให้เข้ากัน และชิมรสตามความชอบ หลังจากนั้นใส่กระเทียมสับ
     3. ใส่พริกสับ คนให้เข้ากัน ใส่แป้งกวนไส้หรือแป้งข้าวโพดที่ผสมน้ำไว้ลงไป คนให้เข้ากัน ใส่งาขาวคั่วตามชอบ
     4. ใส่น้ำมันงา คนให้เข้ากัน นำขึ้นตั้งไฟปานกลาง คนจนส่วนผสมเดือดและข้น หลังจากนั้นปิดไฟ โรยผักชี 

วิธีหมักหมู

     1. นำหมูส่วนสะโพกสไลซ์แผ่นบางไปล้างน้ำให้สะอาด แล้วใส่ลงในกะละมัง ใส่ซีอิ๊วขาว น้ำตาลทราย ซอสหอยนางรม ไข่ไก่ น้ำมันพืช น้ำมันงา ผงปรุงรส แป้งมัน 
     2. โรยด้วยงาขาวคั่ว แล้วคลุกเคล้านวดให้เข้ากันจนน้ำแห้ง หลังจากนั้นนำเข้าตู้เย็น แช่ไว้ประมาณ 4 ชั่วโมง หรือข้ามคืน 
 

ดูวิธีทำ หมูกระทะ เพิ่มเติมคลิก

4. ปลาหมึกย่าง





           ใครชอบเมนูปิ้งย่างต้องมาลองทำปลาหมึกย่าง สูตรนี้หมักด้วยผงขมิ้นและซีอิ๊วดำหวาน มาพร้อมวิธีทำน้ำจิ้มซีฟู้ดรสแซ่บ


ส่วนผสม หมักปลาหมึกย่าง


ปลาหมึกสด, ปลาหมึกไข่
ผงขมิ้น
น้ำเปล่า
ซีอิ๊วดำหวาน


ส่วนผสม น้ำจิ้มซีฟู้ด


น้ำตาลปี๊บ 500 กรัม
เกลือ 2 ช้อนโต๊ะ
น้ำร้อน 3+1/2 ถ้วย
น้ำมะนาว 4 ถ้วย
พริกขี้หนู 200 กรัม
กระเทียมไทย 200 กรัม
ผักชี 200 กรัม


วิธีทำน้ำจิ้มซีฟู้ด

     1. ใส่น้ำตาลปี๊บลงในอ่างผสม ตามด้วยเกลือและน้ำร้อน คนให้เข้ากันจนน้ำตาลปี๊บละลายเป็นน้ำ จากนั้นเติมน้ำมะนาวลงไป คนให้เข้ากัน
     2. เทส่วนผสมน้ำที่ผสมไว้ลงในเครื่องปั่น ตามด้วยพริกขี้หนู กระเทียม และผักชี ปั่นให้เข้ากันตามความละเอียดที่ต้องการ ตักใส่ขวดโหลแก้วหรือภาชนะที่มีฝาปิดมิดชิด

วิธีทำปลาหมึกย่าง

     1. ล้างปลาหมึก ควักไส้ ดึงหมึก และลอกหนังดำ ๆ ออกให้สะอาด บั้งตัวปลาหมึกให้สวยงาม หรือหั่นเป็นชิ้นแล้วเสียบไม้ เตรียมไว้
     2. ทำน้ำหมักปลาหมึก โดยผสมผงขมิ้น น้ำเปล่า และซีอิ๊วดำหวาน เข้าด้วยกัน
     3. ใส่ปลาหมึกลงไปหมักจนได้สีที่ต้องการ หรือหมักข้ามคืน โดยนำปลาหมึกใส่ถุงพลาสติกแล้วมัดปากถุงแช่ในถังน้ำแข็ง แล้วเอาน้ำแข็งโปะทับไว้ข้างบนให้ท่วม เก็บได้นาน 3 วัน
     4. นำปลาหมึกไปย่างจนสุก เสิร์ฟพร้อมน้ำจิ้มซีฟู้ด

วิธีล้างหมึกไม่ให้คาว

      ​​◆ วิธีที่ 1 : เตรียมน้ำเปล่า บีบน้ำมะนาวลงไป ใส่ปลาหมึกลงไปล้าง แค่นี้ก็จะช่วยลดกลิ่นเหม็นคาว แถมยังทำให้ปลาหมึกมีเนื้อที่ขาวขึ้นด้วย
      ​​◆ วิธีที่ 2 : เตรียมน้ำเปล่า เทน้ำส้มสายชู ประมาณ 2 ช้อนชา ใส่ปลาหมึกลงไปแล้วแช่ทิ้งไว้ประมาณ 10 นาที จากนั้นล้างน้ำสะอาดอีกครั้ง เพียงเท่านี้กลิ่นเหม็นคาวก็จะหายไปในทันที
      ​​◆ วิธีที่ 3 : เตรียมน้ำเปล่าใส่เกลือลงไป ใส่ปลาหมึกลงไปล้างประมาณ 2-3 ครั้ง เสร็จแล้วนำสารส้มมาบดผสมกับน้ำเปล่าเพื่อใช้ล้างหมึกอีกครั้ง รับรองกลิ่นคาวหายไปแน่นอน
      ​​◆ วิธีที่ 4 : นำปลาหมึกมาแช่น้ำปูนขาว (น้ำ 1 ลิตร : ปูนขาว 1 ช้อนโต๊ะ) แช่ไว้ประมาณ 10 นาที แล้วล้างด้วยน้ำสะอาดอีกครั้ง ขั้นตอนนี้ช่วยให้เนื้อปลาหมึกหายคาวและช่วยให้กรอบอร่อยด้วย
 

ดูวิธีทำ ปลาหมึกย่าง เพิ่มเติมคลิก

5. กุ้งเผา



ภาพจาก คุณ isweet สมาชิกเว็บไซต์พันทิปดอทคอม

           ถ้าซื้อกินแพงไป ลองมาทำกินเองกันกับกุ้งเผา สูตรจาก คุณ isweet สมาชิกเว็บไซต์พันทิปดอทคอม มาพร้อมวิธีผ่ากุ้งให้สวย เสิร์ฟพร้อมน้ำจิ้มซีฟู้ด


สิ่งที่ต้องเตรียม


กุ้งก้ามกราม
กรรไกร


ส่วนผสม น้ำจิ้มซีฟู้ด


น้ำตาลทราย 1 ช้อนโต๊ะ
น้ำเปล่า 1/3 ถ้วย
กระเทียมสับ 1/3 ถ้วย
รากผักชีสับ 1/4 ถ้วย
พริกขี้หนูเขียวแดง 3 ช้อนโต๊ะ (หรือตามชอบ)
โหระพาซอย 1/4 ถ้วย
น้ำปลา 3 ช้อนโต๊ะ
น้ำมะนาว 3 ช้อนโต๊ะ


วิธีทำกุ้งเผา

     1. ล้างกุ้งก้ามกรามให้สะอาด ตัดหนวดให้สวยงาม
     2. ผ่ากุ้ง โดยใช้กรรไกรตัดเปลือกกุ้ง เริ่มจากตัวกุ้ง โดยจับหัวกุ้งหันเข้าหาตัว ใช้กรรไกรตัดเลาะเฉพาะเปลือกกุ้งตั้งแต่บริเวณกลางลำตัว เลาะเป็นแนวตรงไปจนถึงส่วนหางของกุ้ง
     3. พอมาถึงส่วนหัวให้หันส่วนหางกุ้งเข้าหาตัว จากนั้นใช้กรรไกรตัดเลาะเปลือกส่วนหัวของกุ้งบริเวณกึ่งกลาง ตัดเลาะยาวเป็นแนวตรงไปจนสุดหัวของกุ้ง
     4. ใช้มีดคม ๆ ผ่าเนื้อกุ้งตามแนวกรรไกรที่เราตัดเปลือกกุ้งเอาไว้ แล้วดึงเส้นดำกลางลำตัวออก
     5. ในส่วนหัวกุ้ง เมื่อใช้กรรไกรตัดเปลือกแล้วให้แงะดูจะเห็นเยื่อหุ้มมันกุ้งและขี้กุ้ง ให้ใช้กรรไกรตัดเยื่อหุ้มนั้นออก เพื่อให้เห็นขี้กุ้งชัดเจน และดึงส่วนขี้กุ้งออก (ลักษณะขี้กุ้งจะเป็นถุงดำ ๆ หรือน้ำตาลเข้ม จับดูจะสาก ๆ) ให้ดึงออกมาทิ้ง ในกรณีที่ดึงขี้กุ้งออกมาแล้วเกิดถุงแตก ไม่ต้องตกใจ ให้เอาขี้กุ้งส่วนใหญ่ทิ้งไปก่อน จากนั้นที่เหลือติดกับมันกุ้งให้นำไปเปิดน้ำไหลผ่านส่วนนั้นเบา ๆ ให้ขี้กุ้งหลุดออกไป โดยมันกุ้งจะไม่เสียหายเลย
     6. นำกุ้งไปเผาพอสุก เสิร์ฟกับน้ำจิ้มซีฟู้ด

วิธีทำน้ำจิ้มซีฟู้ด

     1. ทำน้ำเชื่อม โดยใส่น้ำและน้ำตาลทรายลงในหม้อ ตั้งไฟคนให้ละลายจนเหนียวนิด ๆ
     2. นำกระเทียม รากผักชี พริกขี้หนู โหระพา และน้ำเชื่อม ใส่เครื่องปั่น ปั่นให้ละเอียด ใส่ถ้วย เติมน้ำปลาและน้ำมะนาว พร้อมเสิร์ฟ
 

ดูวิธีทำ กุ้งเผา เพิ่มเติมคลิก

6. ไก่ทอดน้ำปลา 



ภาพจาก คุณ isweet สมาชิกเว็บไซต์พันทิปดอทคอม

           อีกหนึ่งเมนูอาหารปีใหม่ทำง่ายกับไก่ทอดน้ำปลา สูตรจาก คุณ isweet สมาชิกเว็บไซต์พันทิปดอทคอม จับไก่หมักกับน้ำปลาและพริกไทย ใส่แป้งทอดกรอบและงาขาว


ส่วนผสม ไก่ทอดน้ำปลา


ปีกกลางไก่ 500 กรัม (ผ่าครึ่ง)
น้ำปลาแท้ 3 ช้อนโต๊ะ
พริกไทยขาวป่น 1 ช้อนชา (หรือตามชอบ)
แป้งทอดกรอบ 4 ช้อนโต๊ะ
น้ำเย็นจัด 4 ช้อนโต๊ะ 
งาขาว 2 ช้อนโต๊ะ


วิธีทำไก่ทอดน้ำปลา

      1. นำปีกไก่ที่ผ่าครึ่งแล้วไปคลุกเคล้ากับน้ำปลา พริกไทยขาวป่น และแป้งทอดกรอบ ตามด้วยน้ำเย็นจัดและงาขาว
      2. ตั้งกระทะใช้ไฟปานกลาง พอน้ำมันร้อนใส่ไก่ลงไปทอดจนเหลืองกรอบ ตักขึ้นสะเด็ดน้ำมันสักครู่ จัดใส่จานเสิร์ฟคู่กับข้าวเหนียวหรือกินเล่น
 

ดูวิธีทำ ไก่ทอดน้ำปลา เพิ่มเติมคลิก

7. หมูทอดน้ำปลา 



ภาพจาก เฟซบุ๊ก พาทำ พาทาน

           ใครไม่กินไก่ทอดน้ำปลา ลองมาทำหมูทอดน้ำปลา สูตรจาก เฟซบุ๊ก พาทำ พาทาน สูตรนี้ใช้หมูสามชั้นหมักกับน้ำปลา และใส่แป้งทอดกรอบลงไปหน่อย จะเอาไปอบหรือเอาไปทอดก็ตามสะดวกเลยค่ะ


ส่วนผสม หมูทอดน้ำปลา


เนื้อหมูสามชั้น (เลือกแบบที่มีมันน้อยที่สุด)
น้ำปลา (สำหรับหมักพอประมาณ) 
แป้งทอดกรอบ เล็กน้อย


วิธีทำหมูทอดน้ำปลา

     1. นำหมูสามชั้นไปหมักกับน้ำปลา ทิ้งไว้ 20 นาที
     2. พอครบเวลาแล้วใส่แป้งทอดกรอบลงไปคลุกกับเนื้อหมูเล็กน้อย
     3. จากนั้นนำไปอบด้วยอุณหภูมิ 200 องศาเซลเซียส ประมาณ 15-20 นาที

ส่วนผสม น้ำจิ้มแจ่ว (สูตรน้ำมะขาม)


น้ำมะขามเปียก
น้ำตาลปี๊บ
ซีอิ๊วขาว
พริกป่น
ข้าวคั่ว
ตะไคร้ซอย
ผักชีฝรั่งซอย


วิธีทำหมูทอดน้ำปลา

     1. ใส่น้ำมะขามลงในหม้อ นำขึ้นตั้งไฟ ใส่น้ำตาลปี๊บและซีอิ๊วขาวลงไป เคี่ยวให้เดือด ชิมรสตามใจชอบ ยกลงจากเตา ปิดไฟ รอจนส่วนผสมเย็น
     2. เติมพริกป่น ข้าวคั่ว ตะไคร้ซอย และผักชีฝรั่งซอย พร้อมเสิร์ฟ
 

ดูวิธีทำ หมูทอดน้ำปลา เพิ่มเติมคลิก

8. ไก่ป๊อป



ภาพจาก นิตยสารแม่บ้าน

           เอาใจคุณหนูกับเมนูไก่ป๊อป สูตรจาก นิตยสารแม่บ้าน จับเนื้อไก่หมักกับเครื่องปรุงแล้วชุบน้ำแป้งแล้วคลุกแป้ง จากนั้นนำไปทอดจนสุกกรอบ


ส่วนผสม ไก่ป๊อป


สะโพกไก่ 500 กรัม
เกลือป่น 1/4 ช้อนชา
พริกไทยดำบด 1/4 ช้อนชา
แป้งทอดกรอบ 150 กรัม
น้ำเย็นจัด (สำหรับผสมแป้ง)
แป้งทอดกรอบ (สำหรับคลุก)
น้ำมันพืช (สำหรับทอด)
ปาปริก้า 2 ช้อนชา
ผงปรุงรสอิตาเลียน (italian seasoning) 1 ช้อนโต๊ะ
ผักชีสับ 2 ช้อนโต๊ะ


วิธีทำไก่ป๊อป

     1. ล้างเนื้อไก่ให้สะอาด ซับให้แห้ง เลาะกระดูกออก หั่นเป็นชิ้น ใส่ลงในภาชนะ ปรุงรสด้วยเกลือและพริกไทยดำ
     2. ผสมแป้งทอดกรอบกับน้ำเย็นจัด คนให้เข้ากันจนมีลักษณะข้น 
     3. นำเนื้อไก่ลงไปคลุกแป้งทอดกรอบ ตามด้วยน้ำแป้งที่ผสมไว้ สุดท้ายคลุกแป้งทอดกรอบอีกครั้ง 
     4. ใส่เนื้อไก่ลงทอดในน้ำมันพืชไฟปานกลางจนสุกเหลืองกรอบ ตักขึ้น สะเด็ดน้ำมัน
     5. ใส่เนื้อไก่ลงในภาชนะ เติมปาปริก้า ผงปรุงรสอิตาเลียน และผักชี ปิดฝา เขย่าให้เข้ากัน จัดเสิร์ฟ
 

ดูวิธีทำ ไก่ป๊อป เพิ่มเติมคลิก

9. หมูแดดเดียว



ภาพจาก คุณ kitty chef สมาชิกเว็บไซต์พันทิปดอทคอม

           ต่อให้หมูแพงก็ต้องทำกินจนได้กับเมนูหมูแดดเดียว สูตรจาก คุณ kitty chef สมาชิกเว็บไซต์พันทิปดอทคอม จับหมูหมักกับกระเทียมและงา ปรุงรสเค็มนิดหน่อย เอาไปอบให้แห้งก่อนทอดจนสุก


ส่วนผสม หมูแดดเดียว


เนื้อหมู (สันคอ) 500 กรัม
กระเทียมสับ 1 ช้อนโต๊ะ
งาขาวคั่ว 2 ช้อนโต๊ะ
น้ำตาลทราย 2 ช้อนโต๊ะ
พริกไทยป่น 1/2 ช้อนชา
ซีอิ๊วขาว 2 ช้อนโต๊ะ
น้ำมันหอย 2 ช้อนโต๊ะ


วิธีทำหมูแดดเดียว

     1. นำเนื้อหมูมาล้างทำความสะอาด ซับให้แห้งแล้วหั่นยาวตามสไตล์หมูแดดเดียว
     2. ผสมกระเทียม งาขาว น้ำตาลทราย และพริกไทย คนให้เข้ากัน
     3. ใส่ซีอิ๊วขาวกับน้ำมันหอยลงไป คนส่วนผสมทุกอย่างให้เข้ากันดีก็เริ่มหมักหมูได้เลย ใส่หมูที่เตรียมไว้คลุกเคล้าให้เข้ากัน (พักหมูไว้ในตู้เย็น 2 ชั่วโมง)
     4. พอครบเวลาก็นำหมูออกจากตู้เย็นมาวางเรียงบนตะแกรง เรียงให้ห่างกันเล็กน้อย
     5. นำเข้าเตาอบ เปิดไฟบน-ไฟล่าง ระบบพัดลมที่อุณหภูมิ 80 องศาเซลเซียส อบเนื้อจนแห้งประมาณ 4 ชั่วโมง
     6. เอาหมูไปทอดจนสุกเหลืองทั้งชิ้น
 

ดูวิธีทำ หมูแดดเดียว เพิ่มเติมคลิก

10. กุ้งมะนาว



ภาพจาก คุณ isweet สมาชิกเว็บไซต์พันทิปดอทคอม

          ถ้าเปรี้ยวปากอยากทำเมนูกับแกล้มรับปีใหม่ นี่เลยเมนูกุ้งมะนาว สูตรจาก คุณ isweet สมาชิกเว็บไซต์พันทิปดอทคอม จับกุ้งลงไปลวกพอสุก สุดท้ายราดด้วยน้ำยำรสจัดจ้าน



ส่วนผสม กุ้งมะนาว


กุ้งขาว (แกะเปลือกผ่าหลัง)
รากผักชีสับละเอียด 3 ช้อนโต๊ะ
กระเทียมสับละเอียด 3 ช้อนโต๊ะ
พริกขี้หนูสับละเอียด 2 ช้อนโต๊ะ
น้ำมะนาว 3 ช้อนโต๊ะ
น้ำปลา 3 ช้อนโต๊ะ
น้ำตาลทราย 1 ช้อนชา
ก้านคะน้าและแครอต แช่น้ำเย็นจัด


วิธีทำกุ้งมะนาว

     1. ลวกกุ้ง โดยตั้งน้ำให้เดือดจัด ใส่กุ้งลงไปลวก พอกุ้งเริ่มเปลี่ยนสี หรือประมาณ 5-10 วินาที ให้รีบตักขึ้นทันที จะสุกพอดีและกุ้งไม่หด (ในน้ำลวกกุ้งใส่ใบโหระพาไปนิดจะหอมมาก)
     2. ทำน้ำจิ้ม โดยนำน้ำมะนาว น้ำปลา และน้ำตาลทราย คนผสมให้น้ำตาลละลาย จากนั้นชิมรส ถ้าจัดเกินไปจะเติมน้ำซุปจากการลวกกุ้งนิดหน่อยก็ได้ เมื่อได้รสที่ชอบแล้วใส่กระเทียม รากผักชี และพริกขี้หนูสับ ตามลงไป เสิร์ฟคู่กับก้านคะน้าและแครอตแช่เย็น
 

ดูวิธีทำ กุ้งมะนาว เพิ่มเติมคลิก

11. กุ้งแช่น้ำปลา 



ภาพจาก คุณแม่ปันปราย

           มาต่อกันที่อีกเมนูกับแกล้มรับปีใหม่ นั่นคือ กุ้งแช่น้ำปลา สูตรจาก คุณแม่ปันปราย มาพร้อมวิธีทำกุ้งเด้งและน้ำยำรสเด็ด แกล้มกับผักสดเพิ่มความอร่อย


ส่วนผสม กุ้งแช่น้ำปลา


กุ้งสดตัวใหญ่ขนาดพอดีคำ ประมาณ 300 กรัม
โซดา 1 ขวด (สำหรับแช่กุ้ง)
พริกขี้หนูหั่นเล็ก ปริมาณตามชอบ
กระเทียมประมาณ 1 หัว
มะนาว
เกลือ
น้ำปลา
น้ำตาลทราย
มะระหั่นแว่น
ตะไคร้ซอย ปริมาณตามชอบ
สะระแหน่
มะม่วงเปรี้ยว (ขูดเป็นเส้น)


วิธีทำกุ้งแช่น้ำปลา

     1. ล้างทำความสะอาดกุ้งแล้วปอกเปลือกพร้อมตัดหัวกุ้งให้เรียบร้อย ผ่าหลังดึงเส้นสีดำออก จากนั้นแผ่กุ้งออกนำไปแช่น้ำโซดา ประมาณ 2 นาที นำขึ้นมาล้างน้ำแล้วนำไปแช่ตู้เย็นรอไว้
     2. ทำน้ำยำราดกุ้งแช่น้ำปลา โดยโขลกพริกกับกระเทียมให้เข้ากัน ปรุงรสด้วยมะนาว เกลือ น้ำปลา และน้ำตาลทรายนิดหน่อย
     3. เรียงกุ้งเป็นคำ ๆ ตามด้วยมะระ ตะไคร้ ราดน้ำจิ้มแซ่บ ๆ ลงไป แต่งด้วยมะม่วงขูดและสะระแหน่
 

ดูวิธีทำ กุ้งแช่น้ำปลา เพิ่มเติมคลิก

12. ยำมาม่าทะเล





           เอาใจคนชอบกินอาหารจานเดียวแซ่บ ๆ ขอนำเสนอเมนูยำมาม่าทะเล ใส่สารพัดเครื่องเคราและเครื่องยำ เติมความเผ็ดได้ตามสบายค่ะ


ส่วนผสม ยำมาม่าทะเล


มาม่า
กุ้งสด (ปอกเปลือก ผ่าหลัง ดึงเส้นดำออก)
ปลาหมึก
ปูอัด
หอยแมลงภู่
พริกขี้หนู
น้ำตาลทราย
น้ำปลา
น้ำมะนาว
หอมใหญ่
มะเขือเทศ
ขึ้นฉ่าย


วิธีทำยำมาม่าทะเล

     1. ลวกมาม่า กุ้งสด ปลาหมึก ปูอัด และหอยแมลงภู่ เตรียมไว้
     2. ทำน้ำยำ โดยผสมพริกขี้หนู น้ำตาลทราย น้ำปลา และน้ำมะนาว คนจนน้ำตาลละลาย
     3. ใส่เส้นมาม่าและเครื่องทะเลต่าง ๆ ลงไปคลุกกับน้ำยำจนเข้ากัน ใส่หอมใหญ่ มะเขือเทศ และขึ้นฉ่าย เคล้าจนเข้ากันอีกครั้ง จัดเสิร์ฟ
 

ดูวิธีทำ ยำมาม่าทะเล เพิ่มเติมคลิก

13. กุ้งอบวุ้นเส้น



ภาพจาก ครัวแม่ผึ้ง bee happy kitchen

           ใครมีวุ้นเส้น อยากให้มาลองทำเมนูกุ้งอบวุ้นเส้น สูตรจาก ครัวแม่ผึ้ง bee happy kitchen มาพร้อมน้ำซอสรสเข้มข้น ใส่กุ้งตัวโตลงไปอบจนสุก


ส่วนผสม กุ้งอบวุ้นเส้น


กุ้ง 8-10 ตัว
วุ้นเส้น 80 กรัม (2 ห่อเล็ก)
เบคอนหั่น 3-4 ชิ้น
ส่วนผสม น้ำซอสกุ้งอบวุ้นเส้น
ซีอิ๊วขาว 2 ช้อนโต๊ะ
ซอสปรุงรส 1 ช้อนโต๊ะ
น้ำมันหอย 2 ช้อนโต๊ะ
น้ำมันงา 1 ช้อนโต๊ะ
น้ำมันพืช 1 ช้อนโต๊ะ
น้ำตาลทราย 1 ช้อนโต๊ะ
กระเทียม 2-3 กลีบ
รากผักชี 1-2 ราก
ขิง 5-6 ชิ้น
พริกไทย
น้ำ 1/2 แก้ว
ซีอิ๊วดำ 1 ช้อนชา


วิธีทำกุ้งอบวุ้นเส้น

     1. ผสมเครื่องปรุงทุกอย่างเป็นซอสเข้มข้นหอมอร่อย ยกเว้นซีอิ๊วดำ
     2. นำวุ้นเส้นที่แช่น้ำจนนิ่มแล้วไปคลุกกับน้ำซอส จะทำให้วุ้นเส้นเหนียวนุ่ม ไม่แฉะ หอม อร่อย ใส่ซีอิ๊วดำ นำเบคอนวางในกระทะ ตามด้วยวุ้นเส้น
     3. นำกุ้งไปคลุกกับน้ำซอส จะได้หอมอร่อยเข้าเนื้อ จัดวางกุ้งลงไป 
     4. ผสมน้ำ 1/2 แก้ว กับน้ำซอสที่เหลือ เทลงไปในกระทะ ปิดฝาอบประมาณ 10 นาที พร้อมเสิร์ฟ
 

ดูวิธีทำ กุ้งอบวุ้นเส้น เพิ่มเติมคลิก

14. กุ้งดองซีอิ๊วสูตรเกาหลี





           กุ้งแช่น้ำปลาสไตล์ไทยกินบ่อยเกินไปแล้วเนอะ ลองมาทำกุ้งดองซีอิ๊วสูตรเกาหลีกันดีไหม มาพร้อมวิธีทำซีอิ๊วดองกลิ่นหอม


ส่วนผสม สำหรับล้างกุ้ง


กุ้งขาว 400 กรัม
เกลือ เล็กน้อย
โซดา (แช่เย็น)


ส่วนผสม ซีอิ๊วเกาหลีสำหรับดองกุ้ง


ซอสโชยุ 100 มิลลิลิตร
น้ำเปล่า 5 ช้อนโต๊ะ
น้ำตาลทราย 3 ช้อนโต๊ะ
มิริน 1 ช้อนโต๊ะ
ขิงหั่นแว่น 1 ช้อนโต๊ะ
กระเทียมฝานบาง 2 ช้อนโต๊ะ
ต้นหอม 1 ช้อนโต๊ะ
พริกชี้ฟ้า 1 ช้อนโต๊ะ
พริกจินดา 1 ช้อนโต๊ะ


วิธีล้างกุ้ง

     1. นำกุ้งมาตัดหัวและขาออกให้หมด ใช้ไม้จิ้มฟันดึงเส้นดำที่หลังกุ้งออก จะแกะเปลือกหรือไม่แกะเปลือกก็ได้ 
     2. นำใส่อ่าง เติมเกลือและโซดาแช่เย็นเพื่อให้กุ้งเด้งกรอบ เอามือขยำล้างกุ้งสักครู่ เสร็จแล้วล้างด้วยน้ำเปล่าอีกครั้ง

วิธีทำกุ้งดองซีอิ๊วสูตรเกาหลี

     1. ทำซีอิ๊วเกาหลี โดยเทซอสโชยุลงไปในหม้อ เติมน้ำเปล่า น้ำตาลทราย ขิง กระเทียม และมิริน ตั้งไฟเคี่ยวจนน้ำตาลละลาย ใส่ต้นหอมและพริกลงไป เทใส่ภาชนะ พักไว้ให้เย็น
     2. สุดท้ายใส่กุ้งลงในซีอิ๊วเกาหลี ดองประมาณ 3-5 ชั่วโมง หรือแช่เย็นเก็บไว้กินได้นาน 3-5 วัน
 

ดูวิธีทำ กุ้งดองซีอิ๊วสูตรเกาหลี เพิ่มเติมคลิก

อาหารว่าง / ของกินเล่น

15. ลูกชิ้นทอดสีส้ม



ภาพจาก คุณ sandy_sine สมาชิกเว็บไซต์พันทิปดอทคอม

          อาหารว่างง่าย ๆ ที่ต้องมีในงานปาร์ตี้ปีใหม่ นั่นคือ ลูกชิ้นทอดสีส้ม สูตรจาก คุณ sandy_sine สมาชิกเว็บไซต์พันทิปดอทคอม สีสวยเคี้ยวเด้ง อร่อย กรอบ กับน้ำจิ้มมะขามเปียก



ส่วนผสม น้ำจิ้มลูกชิ้นทอดสีส้ม 


น้ำมะขามเปียก 400 มิลลิลิตร
น้ำตาลปี๊บ 400 กรัม
น้ำตาลทราย 80 กรัม
เกลือ 2 ช้อนชา
น้ำเปล่า 200 มิลลิลิตร
พริกแห้งป่น ปริมาณตามชอบ
ถั่วคั่วป่น ปริมาณตามชอบ (ไม่ใส่ก็ได้)
ผักชี ปริมาณตามชอบ


ส่วนผสม ลูกชิ้นชุบแป้งทอด


ลูกชิ้นหมู
แป้งข้าวเจ้า 120 กรัม
แป้งทอดกรอบ 100 กรัม
น้ำปูนใส 150 มิลลิลิตร
น้ำเย็นจัด 150 มิลลิลิตร
เกลือ 1 ช้อนชา
พริกไทย 1 ช้อนชา
สีผสมอาหารสีส้ม 1 ช้อนชา
น้ำมันปาล์ม (สำหรับทอด)


วิธีทำน้ำจิ้มลูกชิ้นทอดสีส้ม


ใส่น้ำมะขามเปียก น้ำตาลปี๊บ  น้ำตาลทราย เกลือ และน้ำเปล่า ลงในหม้อ และเปิดไฟกลางเคี่ยวจนข้น ใส่พริกป่น ถั่วคั่วป่น และผักชี คนให้เข้ากัน และปิดไฟพักไว้ให้เย็น


วิธีทำลูกชิ้นชุบแป้งทอด

     1. นำลูกชิ้นมาคลุกกับแป้งข้าวเจ้า นำไม้มาเสียบลูกชิ้นและเคาะแป้งออกให้แป้งติดลูกชิ้นบาง ๆ
     2. ทำตัวแป้งสำหรับชุบ โดยผสมแป้งข้าวเจ้า แป้งทอดกรอบ น้ำปูนใส และน้ำเย็น คนให้เข้ากัน เติมเกลือ พริกไทย และสีผสมอาหารสีส้ม คนให้เป็นเนื้อเดียวกัน
     3. ตั้งกระทะให้น้ำมันร้อน ใช้ไฟปานกลางค่อนข้างแรง เมื่อน้ำมันร้อนแล้วนำลูกชิ้นที่เสียบไม้ไว้ชุบแป้งที่เราทำไว้และทอดให้เหลืองกรอบ พร้อมจัดเสิร์ฟคู่น้ำจิ้ม
หมายเหตุ :

น้ำจิ้มถ้าใครไม่ชอบถั่วไม่ต้องใส่ก็ได้
น้ำจิ้มเคี่ยวให้ข้นประมาณหนึ่งพอ เพราะหากเย็นแล้วจะข้นขึ้นอีก หรือสามารถใส่แป้งข้าวโพดละลายน้ำเพิ่มความข้นได้
น้ำจิ้มสามารถปรับรสชาติตามที่ชอบได้เลย
สีส้มใส่แล้วแต่ชอบความอ่อนหรือเข้ม
ลูกชิ้นก่อนนำมาใช้ควรซับให้แห้งด้วยทิชชูก่อน
	 


ดูวิธีทำ ลูกชิ้นทอดสีส้ม เพิ่มเติมคลิก

16. ชีสทอด





           ใครไม่กลัวอ้วนมาลองทำเมนูชีสทอด สูตรนี้ใช้ชีสแท่งคลุกเกล็ดขนมปังแล้วเอาไปทอดจนสีสวยกรอบและชีสเยิ้มน่ากินมากเลยค่ะ


ส่วนผสม ชีสทอด


มอสซาเรลล่าชีสแท่ง
เกล็ดขนมปัง 
เกลือและพริกไทย
ไข่ 
นมสดรสจืด  
แป้งสาลีอเนกประสงค์
น้ำมัน (สำหรับทอด)


วิธีทำชีสทอด

      1. เตรียมชามก้นตื้น 3 ใบ โดยใบแรกใส่เกล็ดขนมปัง ส่วนใบที่ 2 ใส่แป้งสาลีอเนกประสงค์ และใบที่ 3 ใส่ไข่ นมสดรสธรรมชาติ เกลือ และพริกไทย ตีให้เข้ากัน 
      2. นำชีสแท่งไปชุบส่วนผสมของไข่และนม จากนั้นนำไปชุบแป้งอเนกประสงค์ ทำซ้ำประมาณ 1-2 ครั้ง เพื่อให้แป้งคลุมชีสให้ทั่ว สุดท้ายนำไปคลุกเกล็ดขนมปัง กดเบา ๆ ให้เกล็ดขนมปังเกาะแน่น ๆ 
      3. นำไปแช่แข็งประมาณ 20-30 นาที เพื่อให้เซตตัว 
      4. ตั้งกระทะ ใส่น้ำมันสำหรับทอด ตั้งไฟให้ร้อน นำชีสแท่งลงทอดประมาณ 2-3 นาที หมั่นกลับบ่อย ๆ ทอดจนกระทั่งเกล็ดขนมปังกรอบและมีสีเหลืองทอง นำขึ้นพักทิ้งไว้ให้สะเด็ดน้ำมัน เสิร์ฟพร้อมซอสพริกหรือมายองเนส
 

ดูวิธีทำ ชีสทอด เพิ่มเติมคลิก

17. เฟรนช์ฟรายส์ (หม้อทอดไร้น้ำมัน) 



ภาพจาก คุณ panda-chan สมาชิกเว็บไซต์พันทิปดอทคอม

           ใครมีหม้อทอดไร้น้ำมันต้องลองทำเมนูเฟรนช์ฟรายส์ (หม้อทอดไร้น้ำมัน) สูตรจาก คุณ panda-chan สมาชิกเว็บไซต์พันทิปดอทคอม สูตรนี้ใช้มันฝรั่งสดหั่นแท่งเอาไปต้มแล้วตากจนแห้ง สุดท้ายเอาใส่หม้อทอดจนสุกกรอบ


ส่วนผสม เฟรนช์ฟรายส์


น้ำเปล่า 700 มิลลิลิตร
น้ำส้มสายชู 1 ช้อนโต๊ะ
เกลือ 1/2 ช้อนโต๊ะ
มันฝรั่ง 3 หัว
น้ำมัน 1+1/2 ช้อนโต๊ะ


วิธีทำเฟรนช์ฟรายส์

     1. ล้างมันฝรั่งให้สะอาด แล้วหั่นให้เป็นชิ้นเท่า ๆ กัน ล้างด้วยน้ำเย็นเพื่อเอาแป้งในตัวมันฝรั่งออกไปบางส่วน
     2. ต้มน้ำให้เดือด แล้วใส่เกลือและน้ำส้มสายชูลงไป คนให้ละลาย ใส่มันฝรั่งลงไปต้มประมาณ 10-15 นาที ขั้นตอนนี้ถ้าทำถูกแท่งมันฝรั่งจะอ่อนนิ่มแต่ไม่เละ สะเด็ดน้ำแล้วนำไปตากให้แห้งประมาณ 30 นาที หรือนานกว่านั้นก็ได้
     3. เมื่อตากแห้งเสร็จแล้วให้ใส่น้ำมันลงไปแล้วคลุกให้ทั่ว ทอดด้วยหม้อทอดไร้น้ำมันที่อุณหภูมิ 180 องศาเซลเซียส ประมาณ 25-30 นาที ถ้าเวลาประมาณ 25 นาทีก็จะได้แบบกรอบนิดหน่อย ส่วนเวลา 30 นาทีจะกรอบเลย ใส่เครื่องตามความชอบ ส่วนถ้าใครจะใส่เกลือให้ชิมก่อน เพราะว่าน้ำที่ต้มใส่เกลืออยู่แล้ว ฉะนั้นมันฝรั่งจะมีความเค็มอยู่
 

ดูวิธีทำ เฟรนช์ฟรายส์ (หม้อทอดไร้น้ำมัน) เพิ่มเติมคลิก

18. เปาะเปี๊ยะทอด 



ภาพจาก คุณ phorn_kitchen สมาชิกเว็บไซต์พันทิปดอทคอม

           เตรียมแผ่นแป้งให้พร้อมแล้วลุยทำเมนูเปาะเปี๊ยะทอด สูตรจาก คุณ phorn_kitchen สมาชิกเว็บไซต์พันทิปดอทคอม ใส่กุ้งกับหมูสับและเพิ่มวุ้นเส้น ใส่แครอตเพิ่มสีสัน ปรุงรสตามชอบ ห่อให้สวยงามแล้วทอดจนสุกกรอบ


ส่วนผสม เปาะเปี๊ยะทอด


แผ่นแป้งเปาะเปี๊ยะ
หมูบด 250 กรัม
กุ้งสับ 100 กรัม
วุ้นเส้นสด 250 กรัม
ซอสหอยนางรม 3 ช้อนโต๊ะ
น้ำปลา 1 ช้อนโต๊ะ
ซอสปรุงรส 1 ช้อนโต๊ะ
พริกไทยป่น 1 ช้อนชา
น้ำตาลทราย 1/2 ช้อนชา
กะหล่ำปลีซอย 250 กรัม
แครอตซอย 100 กรัม
น้ำมันพืช (สำหรับทอด)
เห็ดหอม 100 กรัม 


วิธีทำเปาะเปี๊ยะทอด

     1. ตั้งกระทะให้ร้อนเจียวกระเทียมให้เหลือง ใส่หมูสับกับกุ้งสับลงไปผัดพอสุก ใส่เครื่องปรุงทั้งหมดลงไป ตามด้วยวุ้นเส้น ผัดให้เข้ากันจนสุก ปิดไฟ ตักขึ้นพักไว้ให้เย็น
     2. ห่อเปาะเปี๊ยะให้เป็นแท่งสวยงาม แล้วเอาไปทอดจนเหลืองกรอบ เสิร์ฟกับน้ำจิ้มไก่
 

ดูวิธีทำ เปาะเปี๊ยะทอด เพิ่มเติมคลิก

19. หนังไก่ทอด





           ปิดท้ายกันด้วยเมนูหนังไก่ทอด จับหนังไก่หมักกับเครื่องปรุงและแป้ง สุดท้ายเอาไปทอดจนสุกกรอบ กินเปล่า ๆ หรือกินกับซอสพริกก็อร่อยจ้า


ส่วนผสม หนังไก่ทอด


หนังไก่
พริกไทยป่น
เกลือ
แป้งสาลีอเนกประสงค์
น้ำมันพืช (สำหรับทอด)


วิธีทำหนังไก่ทอด

     1. เอาหนังไก่ไปต้มจนสุก เสร็จแล้วเอามาหั่นตามชอบ
     2. ปรุงรสด้วยเกลือและพริกไทย หมักทิ้งไว้สักครู่
     3. ก่อนทอดนำหนังไก่หมักไปคลุกกับแป้งสาลีอเนกประสงค์บาง ๆ ให้ทั่ว
     4. ตั้งกระทะใช้ไฟกลาง ใส่น้ำมันพืชลงไปกะให้พอท่วม พอน้ำมันร้อนเอาหนังไก่ไปทอดจนกรอบเหลือง ตักขึ้นสะเด็ดน้ำมัน เสิร์ฟกับซอสพริก 
 

ดูวิธีทำ หนังไก่ทอด เพิ่มเติมคลิก

          ถ้าไม่มีแพลนไปเที่ยวหรือปาร์ตี้นอกบ้านช่วงสิ้นปี เรามาทำเมนูอาหารปีใหม่ที่บ้านกันเถอะ เลือกทำได้ตามสไตล์ที่ชอบกันเลยจ้า

แนะนำสูตรของว่างเก๋ ๆ ที่น่าสนใจ ใครอยากทำเมนูไหนคลิกเลยจ้า

     ◆ 14 เมนูของว่างกินเล่นรับปาร์ตี้ปีใหม่ อร่อยเบา ๆ หลากหลายไม่น่าเบื่อ
     ◆ 9 สูตรชีสทอด เมนูของว่างแสนอร่อย ถูกใจทั้งครอบครัว
     ◆ 16 สูตรทำขนมกินเล่น ของว่างหยิบกินเพลินอร่อยได้ทุกเวลา
     ◆ เปาะเปี๊ยะแฮมชีส ของว่างวัตถุดิบน้อยแต่อร่อยมากรับวันหยุด
     ◆ 17 เมนูเชดดาร์ชีส อาหารว่างสไตล์ฝรั่ง ที่สายชีสต้องลอง
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













19 เมนูอาหารปีใหม่ยอดนิยม เสิร์ฟความอร่อยรับปาร์ตี้วันหยุดยาว




อัปเดตล่าสุด 30 ธันวาคม 2564 เวลา 00:10:07
 20,949 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































