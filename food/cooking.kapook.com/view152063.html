




16 เมนูอาหารเช้ามังสวิรัติ จานเด็ดไร้เนื้อสัตว์เพื่อสุขภาพดี๊ดี











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






16 เมนูอาหารเช้ามังสวิรัติ จานเด็ดไร้เนื้อสัตว์เพื่อสุขภาพดี๊ดี




56,541อ่าน







0















           ต้อนรับเช้าวันใหม่ด้วยเมนูอาหารเช้ามังสวิรัติเพื่อสุขภาพง่าย ๆ รอบเอวไม่เพิ่ม ปราศจากเนื้อสัตว์ อิ่มท้องสุขใจ          ใครที่กำลังมองหาอาหารเช้าง่าย ๆ ไม่อ้วน หรืออาหารเช้าเพื่อสุขภาพ กระปุกดอทคอมขอนำเสนอ 16 วิธีทำอาหารเช้ามังสวิรัติ มีทั้งเมนูอาหารเช้าแบบไทยและเมนูอาหารเช้าแบบฝรั่ง เป็นเมนูอาหารมังสวิรัติง่าย ๆ นอกจากกินเพื่อสุขภาพแล้วยังลดน้ำหนักได้อีกด้วย จะกินเอาอิ่มหรือกินรองท้องก็เอาที่สบายใจเลยค่ะ เอาล่ะ… มาจดสูตรอาหารมังสวิรัติกันเถอะ








ภาพจาก tworaspberries.com
1. เฟรนช์โทสต์ซินนามอน           อาหารเช้ามังสวิรัติทำง่ายที่อยากให้ลองเมนูแรกคือ เมนูเฟรนช์โทสต์ซินนามอน สูตรจาก tworaspberries.com  จับขนมปังทอดจนกรอบนอกนุ่มใน ราดน้ำเชื่อมอบเชยและเมเปิลไซรัป อูย... กลิ่นหอมฉุยส่วนผสม เฟรนช์โทสต์ซินนามอน          • กล้วยหอมสุก 2 ลูก          • นมอัลมอนด์ 3/4 ถ้วย          • กลิ่นวานิลลา 1 ช้อนชา          • ผงอบเชย 1/2 ช้อนชา          • เครื่องเทศออลสไปซ์ 1/4 ช้อนชา          • ขนมปังแผ่นหนา 6 แผ่น          • เนยสูตรเจ 2-3 ช้อนโต๊ะ          • เมเปิลไซรัปสำหรับแต่ง          • ผงอบเชยสำหรับแต่งวิธีทำเฟรนช์โทสต์ซินนามอน          • 1. ใส่กล้วยหอม นมอัลมอนด์ กลิ่นวานิลลา ผงอบเชย และเครื่องเทศออลสไปซ์ ปั่นให้เข้ากันจนละเอียด เตรียมไว้          • 2. ตั้งกระทะใช้ไฟปานกลาง ใส่เนยประมาณ 1 ช้อนโต๊ะ พอเนยละลายใส่ขนมปังลงไปทอดจนสุกเหลืองทั้งสองด้าน ทอดจนขนมปังหมด          • 3. ตักขนมปังใส่จาน ราดน้ำเชื่อมอบเชยและเมเปิลไซรัปลงไป แต่งด้วยผงอบเชย
++++++++++++++++++++


2. เฟรนช์โทสต์โรล          เฟรนช์โทสต์ทั่วไปเห็นจนชินตา ลองเปลี่ยนมาทำเมนูเฟรนช์โทสต์โรล สูตรจาก คุณ kitty chef สมาชิกเว็บไซต์พันทิปดอทคอม สูตรนี้จับขนมปังแผ่นสอดไส้ผลไม้สดม้วนเป็นแท่งกลม พอทอดเสร็จก็โรยไอซิ่ง แค่นี้ก็พร้อมป้อนเข้าปากแล้วค่ะส่วนผสม เฟรนช์โทสต์โรล          • ขนมปังแผ่น          • ครีมชีส          • ผลไม้ตามชอบ เช่น สตรอว์เบอร์รี บลูเบอร์รี ราสป์เบอร์รี เป็นต้น          • ไข่ไก่          • เนยสด          • น้ำตาลไอซิ่ง          • นมข้นหวานวิธีทำเฟรนช์โทสต์โรล          • 1. เริ่มด้วยการนำขนมปังมาตัดขอบ รีดขนมปังให้แบน          • 2. ทาครีมชีสให้ทั่ว และวางผลไม้ที่ชอบลงบนริมขนมปัง ค่อย ๆ ม้วนขนมปังเข้าด้วยกันให้สวยงาม          • 3. ตีไข่ไก่ คนผสมให้เข้ากัน จากนั้นนำขนมปังโรลไปชุบไข่ให้ทั่วก่อนนำไปทอด          • 4. เตรียมกระทะใช้ความร้อนปานกลาง ใส่เนยนิดหน่อย พอเนยละลายก็วางขนมปังลงทอดได้เลย          • 5. พอทอดเสร็จ โรยหน้าด้วยน้ำตาลไอซิ่ง กินคู่กับนมข้นหวาน          + ดูวิธีทำเพิ่มเติมได้ที่ เฟรนช์โทสต์โรล ไส้ครีมชีสผลไม้ เมนูขนมปังเก๋อะไรเบอร์นั้น
++++++++++++++++++++


3. มินิโฮลวีตเฟรนช์โทสต์กับผลไม้          เพิ่มความสดชื่นยามเช้ากันด้วยเมนูมินิโฮลวีตเฟรนช์โทสต์กับผลไม้ สูตรจาก คุณ littlefilmz สมาชิกเว็บไซต์พันทิปดอทคอม เฟรนช์โทสต์หอม ๆ กินกับผลไม้สด กินอร่อยชื่นใจส่วนผสม มินิโฮลวีตเฟรนช์โทสต์กับผลไม้          • ขนมปังโฮลวีต          • ไข่ไก่          • นมถั่วเหลือง          • น้ำผึ้ง           • อัลมอนสไลซ์ (โรยหน้า)          • ช็อกโกแลตชิพ (โรยหน้า)          • ผลไม้ตามชอบวิธีทำมินิโฮลวีตเฟรนช์โทสต์กับผลไม้          • 1. ตีผสมไข่ไก่กับนมถั่วเหลืองให้เข้ากันแล้วนำขนมปังลงมาชุบให้ทั่ว          • 2. ตั้งกระทะเทฟลอน นำขนมปังโฮลวีตลงไปทอดจนเหลืองกรอบ ตักใส่จาน          • 3. ราดด้วยน้ำผึ้ง โรยอัลมอนสไลซ์กับช็อกโกแลตชิพ เสิร์ฟกับผลไม้สด           + ดูวิธีทำเพิ่มเติมได้ที่ 25 เมนูอาหารเช้าลดน้ำหนัก เปลี่ยนการทำมื้อเช้าให้เป็นเรื่องบันเทิง
++++++++++++++++++++


4. แพนเค้ก (แป้งมะพร้าว) กับซอสราสป์เบอร์รี          มาต่อกันที่อาหารเช้ามังสวิรัติหน้าตาดีอย่างเมนูแพนเค้กที่ใช้แป้งมะพร้าวราดด้วยซอสราสป์เบอร์รี สูตรจาก คุณ littlefilmz สมาชิกเว็บไซต์พันทิปดอทคอม สูตรนี้ใช้แป้งมะพร้าวเพื่อสุขภาพจากธรรมชาติ เพิ่มเมล็ดเจียกับเมล็ดแฟล็กซ์ลงไป ราดซอสราสป์เบอร์รี ทอดแผ่นเล็กหรือแผ่นใหญ่ตามชอบเลยจ้าส่วนผสม แพนเค้ก (โดยประมาณนะคะ เพราะการทำขนมมีหลายปัจจัยขึ้นอยู่กับความชื้น สภาพอากาศ และวัตถุดิบ)          • แป้งมะพร้าว 1/4 ถ้วยตวง          • ไข่ไก่ 1 ฟอง (สูตรตามบล็อกต่างประเทศใช้ไข่ประมาณ 2 ฟองต่อแป้ง 1/4 ถ้วย เพราะแป้งมะพร้าวไม่ค่อยนุ่มเหนียวเนื่องจากไม่มีกลูเตน เขาเลยใช้ไข่มาช่วยค่ะ แต่ฟิล์มลดลงเองนะคะ แล้วแต่คนชอบเลย)          • นมถั่วเหลือง ไม่มีน้ำตาล 1/2 ถ้วย          • น้ำผึ้ง 1 ช้อนชา (มีซอสราสป์เบอร์รีอีกเลยไม่อยากใส่หวานมากค่ะ)          • ผงฟู 1/2 ช้อนชา          • กลิ่นวานิลลา นิดหน่อย          • เกลือนิดหน่อย          • เมล็ดเจีย          • เมล็ดแฟล็กซ์ส่วนผสม ซอสราสป์เบอร์รี          • ราสป์เบอร์รีแช่แข็งหรือสด          • น้ำผึ้งวิธีทำซอสราสป์เบอร์รี          • 1. ผสมราสป์เบอร์รีแช่แข็งและน้ำผึ้งเข้าด้วยกัน          • 2. นำเข้าไมโครเวฟแล้วนำออกมาคนเป็นระยะจนนิ่มเป็นซอส (แค่นี้ก็ได้โฮมเมดราสป์เบอร์รี ซอสแบบสุขภาพดีไม่ใช้น้ำตาลแล้วค่ะ)วิธีทำแพนเค้ก          • 1. ผสมเมล็ดเจีย เมล็ดแฟล็กซ์ และแป้งเข้าด้วยกัน (อันนี้แล้วแต่คนชอบนะคะ)          • 2. นำไปทอดในกระทะจนสุก เสิร์ฟคู่กับกรีกโยเกิร์ต ผลไม้สด และราสป์เบอร์รีซอส          + ดูวิธีทำเพิ่มเติมได้ที่ 25 เมนูอาหารเช้าลดน้ำหนัก เปลี่ยนการทำมื้อเช้าให้เป็นเรื่องบันเทิง
++++++++++++++++++++



ภาพจาก theprettybee.com
5. แพนเค้กกล้วยหอมช็อกโกแลต           ขนมปังราดกล้วยหอมช็อกโกแลตกินบ่อยก็เบื่อ ลองเปลี่ยนมาทำเมนูแพนเค้กกล้วยหอมช็อกโกแลต สูตรจาก theprettybee.com แป้งแพนเค้กอัดแน่นไปด้วยกล้วยหอมกับช็อกโกแลต หน้าตาดีเลอค่าส่วนผสม แพนเค้กกล้วยหอมช็อกโกแลต          • กล้วยหอมสุก 1 ลูก          • น้ำตาลทรายออแกนิกส์ 2 ช้อนโต๊ะ          • น้ำมันดอกคาโนลา 3 ช้อนโต๊ะ          • แป้งสำเร็จรูปไร้กลูเตน 1 ถ้วย + 1/2 ถ้วย          • นมสด 1 ถ้วย          • ช็อกโกแลตชิพ 1/2 ถ้วย          • เนยสูตรเจ          • เมเปิลไซรัปวิธีทำแพนเค้กกล้วยหอมช็อกโกแลต          • 1. นำกล้วยหอมไปบดด้วยส้อม           • 2. ใส่น้ำตาลทรายและน้ำมันลงไปคนผสมให้เข้ากัน           • 3. เทแป้งสำเร็จรูปกับนมสดลงไปคนผสมให้เข้ากัน สุดท้ายใส่ช็อกโกแลตชิพลงไป           • 4. ตั้งกระทะใช้ไฟปานกลาง ใส่เนยลงไปพอเนยละลายหยอดแป้งแพนเค้กลงไปทอดด้านละประมาณ 2-3 นาทีหรือจนสุกทั้งสองด้าน           • 5. ตักแพนเค้กใส่กระทะ เสิร์ฟพร้อมเมเปิลไซรัป
++++++++++++++++++++


6. พุดดิ้งขนมปังโฮลวีต          สำหรับสาว ๆ ที่กลัวหุ่นเสียคงไม่เหมาะกับโทสต์ทอดน้ำมันหรือเนย ขอแนะนำพุดดิ้งขนมปังโฮลวีต สูตรจาก คุณ littlefilmz สมาชิกเว็บไซต์พันทิปดอทคอม ทำง่าย ๆ แค่มีเตาอบ เนื้อขนมปังกรอบนุ่มกินกับผลไม้สด ฟิน ! ส่วนผสม พุดดิ้งขนมปังโฮลวีต          • นมไขมันต่ำ หรือนมถั่วเหลือง (แต่วันนี้นมถั่วเหลืองหมด)          • ไข่ไก่          • น้ำผึ้ง          • กลิ่นวานิลลา          • ขนมปังโฮลวีตวิธีทำพุดดิ้งขนมปังโฮลวีต          • 1. เปิดเตาอบที่อุณหภูมิ 180 องศาเซลเซียส เตรียมไว้          • 2. ผสมนมสด ไข่ไก่ น้ำผึ้ง และกลิ่นวานิลลาให้เข้ากัน เทราดลงบนขนมปังโฮลวีต          • 3. นำเข้าเตาอบประมาณ 10-15 นาทีหรือจนขนมปังเปลี่ยนเป็นสีเหลือง ทานคู่กับผลไม้ โยเกิร์ต และน้ำผึ้ง          + ดูวิธีทำเพิ่มเติมได้ที่ 25 เมนูอาหารเช้าลดน้ำหนัก เปลี่ยนการทำมื้อเช้าให้เป็นเรื่องบันเทิง
++++++++++++++++++++



ภาพจาก delightfuladventures.com
7. เบอร์ริโตมังสวิรัติ          เช้าวันหยุดมีเวลามากหน่อยอยากให้ลองทำอาหารเช้ามังสวิรัติสไตล์เม็กซิกันอย่างเมนูเบอร์ริโตมังสวิรัติ สูตรจาก delightfuladventures.com แป้งตอร์ตีญ่าสอดไส้ข้าวและสารพัดผัก ลองสักครั้งแล้วจะติดใจส่วนผสม ข้าวเม็กซิกัน          • ข้าวขาวดิบ 3/4 ถ้วย          • น้ำเปล่า 1 ถ้วย + 1/2 ถ้วย          • เกลือ 1/4 ช้อนชา          • น้ำมะนาว 1 ช้อนโต๊ะ          • ผักชีสับ 1/4 ถ้วยส่วนผสม มันฝรั่งผัดหอมใหญ่          • มันฝรั่งสีแดงหั่น 4 หัว          • หอมใหญ่สีแดงหั่น 1/2 หัว          • เนยสูตรเจ 1-2 ช้อนโต๊ะ          • เกลือ          • พริกไทยดำส่วนผสม ถั่วดำผัด          • ถั่วดำต้มสุก 1 ถ้วย          • ผงยี่หร่า          • ผงกระเทียม          • พริกป่นส่วนผสม สลัดอะโวคาโด          • อะโวคาโดหั่น 1/4 ลูก          • น้ำมะนาว 2 ช้อนโต๊ะ          • กะหล่ำปลีม่วงซอย          • กะหล่ำปลีเขียวซอย          • แรดิชหั่น          • พริกจาลาปิโนเอาเม็ดออกซอย 1 เม็ด          • เกลือ          • พริกไทยดำส่วนผสม เบอร์ริโตมังสวิรัติ          • แผ่นตอร์ตีญ่า 2 แผ่น          • อะโวคาโด 1/2 ลูก          • ซอสซัลซา 1/4 ถ้วยวิธีทำเบอร์ริโตมังสวิรัติ          • 1. ทำข้าวเม็กซิกัน โดยนำข้าวใส่กระทะ เติมน้ำเปล่ากับเกลือ ต้มจนเดือด ลดเป็นไฟต่ำ อุ่นต่ออีก 15-20 นาทีหรือจนข้าวสุกนุ่ม พักทิ้งไว้จนข้าวเย็นนำไปคลุกเคล้ากับน้ำมะนาวและผักชีสับ เตรียมไว้          • 2. ทำมันฝรั่งผัดหอมใหญ่ โดยตั้งกระทะใช้ไฟปานกลาง ใส่เนยลงไปรอจนเนยละลาย ใส่มันฝรั่งและหอมใหญ่ลงไป ปรุงรสด้วยเกลือและพริกไทยดำ ผัดประมาณ 4-5 นาทีหรือจนกลายเป็นสีน้ำตาล เตรียมไว้          • 3. ทำถั่วดำผัด โดยใส่ถั่วดำต้มสุกลงในกระทะใช้ไฟปานกลาง ปรุงรสด้วยผงยี่หร่า ผงกระเทียม และพริกป่น ผัดจนเข้ากันดี          • 4. ทำสลัดอะโวคาโด โดยคนส่วนผสมทุกอย่างให้เข้ากัน           • 5. นำแป้งตอร์ตีญ่าห่อด้วยผ้าชุบน้ำหมาด ๆ นำเข้าไมโครเวฟประมาณ 30 วินาทีหรือนำเข้าเตาอบที่อุณหภูมิ 350 องศาฟาเรนไฮต์ ประมาณ 1-2 นาที           • 6. นำแป้งตอร์ตีญ่าวางเตรียมไว้ ใส่อะโวคาโดลงไป ตามด้วยข้าวเม็กซิกัน มันฝรั่งผัดหอมใหญ่ ถั่วดำผัด และสลัดอะโวคาโด ห่อให้สวยงาม เสิร์ฟกับซอสซัลซา
++++++++++++++++++++


8. ไข่คน           มาเพิ่มโปรตีนยามเช้ากันด้วยเมนูไข่คน สูตรจาก คุณ littlefilmz สมาชิกเว็บไซต์พันทิปดอทคอม สูตรนี้กินไข่คนคู่กับผักย่าง หรือผักสด เพิ่มรสชาติจากถั่วขาวในซอสมะเขือเทศ ลองทำให้คนพิเศษกินสิคะส่วนผสม ไข่คน          • ไข่แดง 1 ฟอง          • ไข่ขาว 2 ฟอง          • ครีมชีส (80% less fat)          • ผักตามชอบ          • ถั่วขาวในซอสมะเขือเทศวิธีทำไข่คน          • 1. ตั้งกระทะเทฟลอน ฉีดสเปรย์น้ำมันบาง ๆ ลงไป พอกระทะเริ่มร้อน เทไข่ใส่ลงไปคน ๆ           • 2. พอไข่ยังไม่สุกใส่ครีมชีส (80% less fat) ลงไปนิดหนึ่ง ปิดไฟ เดี๋ยวจะสุกเกินไป ทานกับผักย่าง หน่อไม้ฝรั่ง แตงกวา มะเขือเทศย่าง เห็ดแชมปิญอง และถั่วขาวในซอสมะเขือเทศ แค่นี้ก็อร่อยแล้วค่ะ          + ดูวิธีทำเพิ่มเติมได้ที่ 25 เมนูอาหารเช้าลดน้ำหนัก เปลี่ยนการทำมื้อเช้าให้เป็นเรื่องบันเทิง
++++++++++++++++++++



ภาพจาก lazycatkitchen.com
9. เต้าหู้ทรงเครื่อง          เต้าหู้ที่แช่ในตู้เย็นหยิบออกมารอเลยค่ะ มาทำเมนูเต้าหู้ทรงเครื่อง สูตรจาก lazycatkitchen.com เต้าหู้ผัดกับมะเขือเทศ เพิ่มสีสันจากผงขมิ้น กินกับขนมปังปิ้งก็อร่อยนะคะ ส่วนผสม เต้าหู้ทรงเครื่อง          • เต้าหู้ก้อน 350 กรัม          • ต้นหอมซอย 2 ต้น          • กระเทียมสับ 1 กลีบ          • มะเขือเทศเชอร์รีหั่นครึ่ง 10 ลูก          • พริกชี้ฟ้าสีแดงสไลซ์ 1/2 เม็ด          • ผงขมิ้น 1 ช้อนชา          • น้ำมันมะกอก 1-2 ช้อนโต๊ะ          • ขนมปังปิ้ง 8 แผ่น          • อะโวคาโดหั่น 1 ลูก          • เกลือ 2 ช้อนชา          • พริกไทยดำวิธีทำเต้าหู้ทรงเครื่อง          • 1. ตั้งกระทะใช้ไฟปานกลางใส่น้ำมันมะกอกลงไป 1 ช้อนโต๊ะ ตามด้วยกระเทียม ผัดจนมีกลิ่นหอม ใส่มะเขือเทศลงไปผัดจนนิ่ม ตักใส่ภาชนะ           • 2. ตั้งกระทะใช้ไฟปานกลางใส่น้ำมันมะกอกเพียงเล็กน้อยลงในกระทะใบเดิม ใส่ต้นหอมและพริกลงไปผัดจนนิ่ม ใส่เต้าหู้ลงไปผัด ยีให้เป็นชิ้นเล็ก ใส่ขมิ้นลงไปผัดให้เข้ากัน ใส่มะเขือเทศที่ผัดเตรียมไว้ลงไปคลุกเคล้าให้เข้ากัน          • 3. โปะเต้าหู้ทรงเครื่องบนขนมปังปิ้ง ตามด้วยอะโวคาโด โรยเกลือและพริกไทยลงไป
++++++++++++++++++++


10. ตอร์ตีญ่าโฮลวีตเนยถั่วกล้วยหอม           เคยกินแต่ขนมปังทาเนยถั่วโปะกล้วยหอม คราวนี้ลองเปลี่ยนจากขนมปังเป็นแผ่นตอร์ตีญ่ากันดีกว่า กลายเป็นตอร์ตีญ่าโฮลวีตเนยถั่วกล้วยหอม สูตรจาก คุณ littlefilmz สมาชิกเว็บไซต์พันทิปดอทคอม อร่อยง่ายพอดีคำ มีประโยชน์จากซูเปอร์ฟู้ดด้วยส่วนผสม ตอร์ตีญ่าโฮลวีตเนยถั่วกล้วยหอม          • แผ่นตอร์ตีญ่าโฮลวีต          • เนยถั่ว           • เมล็ดเจีย           • กล้วยหอม          • เมล็ดแฟล็กซ์วิธีทำตอร์ตีญ่าโฮลวีตเนยถั่วกล้วยหอม          • 1. เอาแผ่นตอร์ตีญ่าโฮลวีตนาบบนกระทะให้ร้อน           • 2. ทาเนยถั่ว โรยเมล็ดเจีย วางกล้วยหอมแล้วก็ม้วนโรล หั่นเป็นคำ ๆ แล้วโรยด้วยเมล็ดแฟล็กซ์อีกที          + ดูวิธีทำเพิ่มเติมได้ที่ 25 เมนูอาหารเช้าลดน้ำหนัก เปลี่ยนการทำมื้อเช้าให้เป็นเรื่องบันเทิง
++++++++++++++++++++



ภาพจาก neuroticmommy.com
11. ทอดมันบรอกโคลีคีนัว          ใครมีคีนัวติดตู้กับข้าวเอาออกมาหุงรอเลยค่ะ เราจะจับมาทำเมนูทอดมันบรอกโคลีคีนัว สูตรจาก neuroticmommy.com สูตรนี้นอกจากใส่คีนัวแล้วยังใส่บรอกโคลี แครอต และเมล็ดแฟลกซ์ ทอดชิ้นพอดีคำแบ่งกินได้ทั้งครอบครัวเลยส่วนผสม ทอดมันบรอกโคลีคีนัว          • คีนัวหุงสุก 1 ถ้วย          • น้ำซุปผัก 2 ถ้วย          • บรอกโคลีสับกับแครอตสับ 1 ถ้วย          • ไข่ไก่ 1 ฟอง          • เมล็ดแฟล็กซ์ 3 ช้อนโต๊ะ          • เกล็ดขนมปัง 1/2 ถ้วย          • กระเทียมสับ 2 กลีบ          • ผงกระเทียม 1 ช้อนชา + 1/2 ช้อนชา          • ผงหอมใหญ่ 1 ช้อนชา + 1/2 ช้อนชา          • พาร์สลีย์ 2 ช้อนชา          • น้ำมันมะกอก 2 ช้อนโต๊ะ           • เกลือป่น          • พริกไทยป่น          • ซาวร์ครีมสูตรเจ          • พาร์สลีย์สำหรับแต่งวิธีทำทอดมันบรอกโคลีคีนัว          • 1. ตั้งกระทะใส่คีนัวกับน้ำซุปผักลงไป พอเดือดปล่อยทิ้งไว้อีก 15 นาทีหรือจนน้ำแห้ง          • 2. ใส่คีนัวลงไปในอ่างผสม ตามด้วยบรอกโคลีกับแครอต เมล็ดแฟล็กซ์กับไข่ไก่ที่ตีผสมเข้ากัน เกล็ดขนมปัง กระเทียม ผงกระเทียม ผงหอมใหญ่ พาร์สลีย์ น้ำมันมะกอก 2 ช้อนโต๊ะ เกลือและพริกไทย คนผสมให้เข้ากัน          • 3. ใส่น้ำมันลงในกระทะ ปั้นส่วนผสมทอดมันเป็นก้อนกลมแบน นำลงไปทอดจนสุกเหลืองทั้งสองด้าน จัดเสิร์ฟพร้อมซาวร์ครีม แต่งด้วยพาร์สลีย์
++++++++++++++++++++


12. ไข่อบเต้าหู้ไข่           ใครที่อยากกินอาหารเช้ามังสวิรัติเคี้ยวง่าย ขอแนะนำเมนูไข่อบเต้าหู้ไข่ สูตรจาก คุณ littlefilmz สมาชิกเว็บไซต์พันทิปดอทคอม จับส่วนผสมทุกอย่างไปอบจนสุก อิ่มโปรตีนอยู่ท้องยันเที่ยงเลยค่ะส่วนผสม ไข่อบเต้าหู้ไข่          • เต้าหู้ไข่หั่น          • เห็ดหอม           • บรอกโคลีหั่น           • มะเขือเทศหั่น          • ไข่ไก่          • นมถั่วเหลือง          • พริกไทย          • ซีอิ๊วขาวโซเดียมต่ำวิธีทำไข่อบเต้าหู้ไข่          • 1. ใส่เต้าหู้ไข่ ตามเห็ดหอม บรอกโคลี มะเขือเทศหั่นจิ๋วลงในภาชนะอบ          • 2. เทไข่ที่ตีผสมกับนมถั่วเหลืองลงไป           • 3. ปรุงรสด้วยพริกไทยกับซีอิ๊วขาวโซเดียมต่ำนิดหน่อยลงไป           • 4. นำเข้าเตาอบหรือไมโครเวฟ รอจนสุก          + ดูวิธีทำเพิ่มเติมได้ที่ 25 เมนูอาหารเช้าลดน้ำหนัก เปลี่ยนการทำมื้อเช้าให้เป็นเรื่องบันเทิง
++++++++++++++++++++


13. ตอร์ตีญ่าเห็ดโบโลน่าชีสไร้ไขมัน          ถ้ายังมีแป้งตอร์ตีญ่าเหลือแล้วไม่รู้จะเอาไปห่ออะไรดี ขอแนะนำเมนูตอร์ตีญ่าเห็ดโบโลน่าชีสไร้ไขมัน สูตรจาก คุณ littlefilmz สมาชิกเว็บไซต์พันทิปดอทคอม จับแป้งตอร์ตีญ่าทาซอสมะเขือเทศโปะเครื่องเคราและชีส ห่อไส้ให้แน่นแล้วไปย่างจนแป้งเกรียมนิด ๆ รับรองอร่อยเว่อร์ส่วนผสม ตอร์ตีญ่าเห็ดโบโลน่าชีสไร้ไขมัน          • แผ่นตอร์ตีญ่าโฮลวีต          • ซอสมะเขือเทศ (โซเดียมต่ำ) หรือซอสพาสต้า          • โบโลน่า (low fat)          • เห็ดเข็มทอง          • พริกหวาน          • เชดดาร์ชีส สูตรไม่มีไขมันวิธีทำตอร์ตีญ่าเห็ดโบโลน่าชีสไร้ไขมัน          • 1. เอาแผ่นตอร์ตีญ่าวางลงไปในภาชนะ ทาด้วยซอสบาง ๆ           • 2. วางทับด้วยโบโลน่า เห็ด และพริกหวาน ตามด้วยชีส           • 3. ห่อให้แบน ๆ หน่อย ย่างบนกระทะเทฟลอน ไม่ต้องใส่น้ำมันนะคะ พอเริ่มเกรียม ๆ ตักใส่จาน ทานคู่กับสลัดผักค่ะ          + ดูวิธีทำเพิ่มเติมได้ที่ 25 เมนูอาหารเช้าลดน้ำหนัก เปลี่ยนการทำมื้อเช้าให้เป็นเรื่องบันเทิง
++++++++++++++++++++


14. ไข่เบเนดิกต์           เมนูไข่ อาหารเช้ามังสวิรัติถูกใจหลายคน และหนึ่งในนั้นต้องมีเมนูไข่เบเนดิกต์ สูตรจาก คุณ littlefilmz สมาชิกเว็บไซต์พันทิปดอทคอม ไข่แดงเยิ้ม ๆ ตัดเลี่ยนด้วยผักหลากชนิด เข้ากันดีกับซอสมัสตาร์ดชีส หรือใช้โยเกิร์ตแทนก็ได้จ้าส่วนผสม ไข่เบเนดิกต์          • ขนมปังโฮลวีต          • ผักกรีนคอส          • มะเขือเทศสไลซ์          • หน่อไม้ฝรั่ง          • โบโลน่า ไขมันต่ำ          • ไข่ดาวน้ำ          • ซอสมัสตาร์ดชีสส่วนผสม ซอสมัสตาร์ดชีส          • ครีมชีส          • มัสตาร์ด          • นมพร่องมันเนย (นมไขมันต่ำ หรือนมถั่วเหลือง) วิธีทำซอสมัสตาร์ดชีส          • 1. ผสมครีมชีส มัสตาร์ด และนมถั่วเหลืองให้เข้ากัน           • 2. นำเข้าไมโครเวฟ ชิมและปรุงรส (ปรุงรสให้เค็ม ๆ เผ็ด ๆ เจือเปรี้ยวนิด ๆ)วิธีทำไข่เบเนดิกต์          • นำผักต่าง ๆ วางบนขนมปัง ตามด้วยโบโลน่า และไข่ดาวน้ำ เสิร์ฟคู่กับซอสมัสตาร์ดชีส           + ดูวิธีทำเพิ่มเติมได้ที่ 25 เมนูอาหารเช้าลดน้ำหนัก เปลี่ยนการทำมื้อเช้าให้เป็นเรื่องบันเทิง
++++++++++++++++++++


15. ขนมปังแซนด์วิชไส้นูเทลล่ากล้วยหอม          ถ้าที่บ้านยังมีกล้วยหอมกับนูเทลล่าเหลือจับมาทำเมนูขนมปังแซนด์วิชไส้นูเทลล่ากล้วยหอม สูตรจาก คุณน้องซาแมนต้า สมาชิกเว็บไซต์พันทิปดอทคอม สูตรนี้เด็ดตรงจับขนมปังไปทอดกับเนยเพิ่มความหอม ใครไม่เคยต้องลองส่วนผสม ขนมปังแซนด์วิชไส้นูเทลล่ากล้วยหอม          • กล้วยหอม          • ช็อกโกแลตนูเทลล่า          • ขนมปัง          • เนยสดวิธีทำขนมปังแซนด์วิชไส้นูเทลล่ากล้วยหอม          • 1. ปอกเปลือกกล้วยหอมออกแล้วสไลซ์เป็นชิ้นบาง ๆ           • 2. ทาช็อกโกแลตนูเทลล่าลงบนขนมปังทั้ง 2 แผ่น โดยทาแค่ด้านเดียวเท่านั้น          • 3. วางเรียงกล้วยหอมสไลซ์บนขนมปังที่ทานูเทลล่า 1 แผ่น          • 4. นำขนมปังอีก 1 แผ่น มาประกบทับลงไปแล้วใช้มือกดเบา ๆ           • 5. นำกระทะขึ้นตั้งไฟกลาง ใส่เนยลงไป รอให้เนยละลาย นำขนมปังที่เตรียมไว้ใส่ลงไปในกระทะเพื่อให้เนยซึมเข้าไปในขนมปังด้านล่างอย่างทั่วถึง          • 6. หลังจากนั้นให้กลับด้านขนมปังขึ้นแล้วใส่เนยลงไปอีกครั้ง จากนั้นนำขนมปังด้านที่ยังไม่มีเนยวางลงไป ปิ้งขนมปังให้กรอบเหลืองทั้ง 2 ด้าน จัดใส่จาน เสิร์ฟ          + ดูวิธีทำเพิ่มเติมได้ที่ ขนมปังแซนด์วิชไส้นูเทลล่ากล้วยหอม อาหารเช้าหวานนุ่มชุ่มลิ้น
++++++++++++++++++++



ภาพจาก shelikesfood.com
16. มันฝรั่งอบ          ปิดท้ายกันด้วยวิธีทำอาหารเช้ามังสวิรัติสไตล์ฝรั่งแบบง่าย ๆ นั่นคือ เมนูมันฝรั่งอบ สูตรจาก shelikesfood.com ส่วนผสมหลัก ๆ มีแค่มันฝรั่ง ปรุงรสเค็มด้วยเกลือ กินกับซอสตามชอบ ส่วนผสม มันฝรั่งอบ          • มันฝรั่ง 4 ลูก          • เกลือป่น 2 ช้อนชา          • น้ำมันมะกอก 2 ช้อนโต๊ะ          • ซอสมะเขือเทศ          • อะโวคาโดสไลซ์วิธีทำมันฝรั่งอบ          • 1. ใส่มันฝรั่งลงในกระทะเทน้ำเปล่าลงไปพอท่วม พอเดือดแล้วต้มต่ออีกประมาณ 20-25 นาที พอครบเวลานำออกมาพักไว้จนเย็น          • 2. เปิดเตาอบที่อุณหภูมิ 425 องศาฟาเรนไฮต์ เตรียมไว้          • 3. พอมันฝรั่งเย็นลงแล้วปอกเปลือกออก ใช้ที่ขูดชีสขูดเนื้อมันฝรั่งจนหมด ปรุงรสด้วยเกลือ          • 4. ปูกระดาษรองอบบนถาดอบ ปั้นส่วนผสมมันฝรั่งเป็นชิ้นหนาประมาณ 1/4 นิ้ว ทาน้ำมันมะกอกลงไปด้านบน โรยเกลือลงไปอีกเล็กน้อย           • 5. นำมันฝรั่งไปอบประมาณ 50 นาทีหรือจนกลายเป็นสีน้ำตาลทอง          • 6. เสิร์ฟพร้อมซอสมะเขือเทศหรืออะโวคาโดสไลซ์          จบไปแล้วสำหรับ 16 วิธีทำอาหารเช้ามังสวิรัติ เชื่อว่าเพื่อน ๆ ต้องได้ไอเดียทำอาหารเช้าอีกหลายมื้อเลยล่ะ ส่วนผสมแต่ละอย่างเพื่อสุขภาพ ทำกินเองก็เจิด หรือทำให้คนที่เรารักก็เหมาะ แล้วพบกันใหม่นะคะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






16 เมนูอาหารเช้ามังสวิรัติ จานเด็ดไร้เนื้อสัตว์เพื่อสุขภาพดี๊ดี





อัปเดตล่าสุด 28 มกราคม 2565 เวลา 11:42:49
 56,541 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































