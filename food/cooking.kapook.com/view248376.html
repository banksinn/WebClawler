




สูตรเค้กคีโต อาหารลดน้ำหนักเอาใจสายเฮลท์ตี้


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารลดน้ำหนัก












10 สูตรเค้กคีโต เอาใจสายลดน้ำหนัก





17,222อ่าน














0












           ชวนชาวคีโตเจนิกไดเอต มาส่องเค้กคีโต เอาไว้ทำกินเองที่บ้าน ไร้แป้งและน้ำตาล อยากทำเมนูไหนจดสูตรกันเลย  




             อย่างที่รู้กันดีว่าเค้ก เบเกอรี่แบบทั่วไปไม่เหมาะกับคนกลัวอ้วน กระปุกดอทคอมขอนำเสนอวิธีทำเค้กคีโต สูตรจาก คุณ thainutrition สมาชิกเว็บไซต์พันทิปดอทคอม เช่น เค้กไข่คีโต เค้กชีสคีโต เค้กช็อกโกแลตคีโต เป็นต้น ลองทำวนไปอร่อยแน่นอน
1. ชีสเค้กญี่ปุ่นคีโต





          อย่างที่รู้กันดีว่าชีสเค้กต้องใส่แป้งและน้ำตาล แต่สำหรับสูตรนี้แป้งไม่ใส่ และใช้อิริทริทอลแทนน้ำตาล อร่อยละมุนแน่นอน



ส่วนผสม ชีสเค้กญี่ปุ่นคีโต


ครีมชีส 200 กรัม
เนย 20 กรัม
วิปปิ้งครีม 50 มิลลิลิตร
เชดดาร์ชีส 40 กรัม
ไข่ 4 ฟอง
อิริทริทอล (สารให้ความหวาน) 100 กรัม


วิธีทำชีสเค้กญี่ปุ่นคีโต

     1. เตรียมพิมพ์ด้วยการทาเนยลงบนพิมพ์แล้ววางกระดาษรองอบทุกด้าน แนะนำให้ทำสูงขึ้นมาเกินพิมพ์เพราะเค้กจะฟูขึ้นระหว่างอบ เริ่มด้วยการแยกไข่ขาวกับไข่แดงไว้รอเลย
     2. นำครีมชีส เนย วิปปิ้งครีม และเชดดาร์ชีส ไปตุ๋นบนหม้อน้ำร้อน คนให้ละลายจนเนียนเป็นเนื้อเดียวกัน ยกออกจากหม้อน้ำร้อน แล้วค่อย ๆ ใส่ไข่แดงลงอ่างผสมชีสทีละฟอง คนให้เข้ากัน พักไว้
     3. ตีไข่ขาวในอีกชามผสมหนึ่ง ตีให้ขึ้นฟองหยาบและค่อย ๆ ใส่อิริทริทอลลงไป ตีจนตั้งยอด ตักไข่ขาวลงอ่างผสมไข่แดง ตะล่อมโฟมไข่ขาวจนเข้ากัน ขั้นตอนนี้เบา ๆ มือ
     4. ห่อพิมพ์ด้วยกระดาษฟอยล์กดให้แน่นกันน้ำเข้าเพราะจะอบแบบรองน้ำร้อน เทส่วนผสมลงพิมพ์ และยกไปใส่ถาดที่มีน้ำร้อนอยู่ครึ่งหนึ่ง นำไปอบที่อุณหภูมิ 100 องศาเซลเซียส ประมาณ 1 ชั่วโมง และเพิ่มอุณหภูมิเป็น 160 องศาเซลเซียส ประมาณ 15 นาที นำออกจากเตาอบ พักให้เย็น และแช่เย็นข้ามคืน
 

ดูวิธีทำ ชีสเค้กญี่ปุ่นคีโต เพิ่มเติมคลิก

2. เค้กไข่ไต้หวันคีโต





           มาต่อกันที่เค้กไข่ไต้หวันใส่ผงอัลมอนด์กับสารให้ความหวานแทนน้ำตาล เพิ่มความหอมจากกลิ่นวานิลลา


ส่วนผสม เค้กไข่ไต้หวัน (สำหรับถาดสี่เหลี่ยมขนาด 7x7 นิ้ว)


ไข่ 5 ฟอง
เนย 70 กรัม
วิปปิ้งครีม 70 กรัม
ผงอัลมอนด์ 70 กรัม
อิริทริทอล (สารให้ความหวาน) 100 กรัม
กลิ่นวานิลลา 1 ช้อนชา


วิธีทำเค้กไข่ไต้หวัน

     1. แยกไข่ขาวและไข่แดงออกจากกัน พักไว้
     2. ผสมเนยกับวิปปิ้งครีมลงในชามเดียวกันแล้วเอาไปเข้าไมโครเวฟพอให้ละลาย ใส่ผงอัลมอนด์ คนให้เข้ากัน ตามด้วยไข่แดง คนให้เข้ากัน พักไว้
     3. อีกชามหนึ่งตีไข่ขาวกับสารให้ความหวาน โดยแบ่งใส่ 3 ครั้ง ตีให้ตั้งยอด ค่อย ๆ ผสมโฟมไข่ขาวลงในอ่างผสมไข่แดง คนให้เนื้อเข้ากันดีแล้วเทกลับไปในชามไข่ขาว คนให้เข้ากันแล้วเทลงพิมพ์ที่ห้อก้นด้วยอะลูมิเนียมฟอยล์ เพราะจะอบแบบรองน้ำร้อน
     4. เทน้ำร้อนลงในถาดรองอบและอบที่อุณหภูมิ 150 องศาเซลเซียส ใช้ไฟบน-ล่าง ประมาณ 1 ชั่วโมง หรือจนสุก
 

ดูวิธีทำ เค้กไข่ไต้หวันคีโต เพิ่มเติมคลิก

3. เค้กวานิลลาคีโต








           ใครมีแป้งอัลมอนด์เหลือ ๆ จับมาทำเค้กวานิลลาคีโตกันเลย สูตรนี้สารให้ความหวานแทนน้ำตาล เพิ่มความหอมฉ่ำจากเนย

ส่วนผสม เค้กวานิลลาคีโต


เนย 55 กรัม
ครีมชีส 30 กรัม
อิริทริทอลป่น 100 กรัม (สารให้ความหวาน)
ซาวร์ครีม 125 กรัม (สามารถใช้โยเกิร์ตแบบไม่มีน้ำตาลแทนได้)
กลิ่นวานิลลา 1 ช้อนชา
แป้งอัลมอนด์ 120 กรัม
ผงฟู 1 ช้อนชา
ไข่ 2 ฟอง


วิธีทำเค้กวานิลลาคีโต

     1. ละลายเนยกับครีมชีสในไมโครเวฟ 30 วินาที พอแค่ให้เนยกับครีมชีสละลาย
     2. เมื่อเนยกับครีมชีสละลายแล้วก็เทลงในอ่างผสม คนให้เข้ากัน เติมอิริทริทอล ซาวร์ครีม และกลิ่นวานิลลา คนให้เข้าเข้ากัน
     3. ใส่แป้งอัลมอนด์กับผงฟูลงไปในอ่างผสม คนให้เข้ากันอีกครั้ง จากนั้นตอกไข่ลงไปผสมให้เข้ากัน เทลงในพิมพ์ที่เตรียมไว้ สูตรนี้ใช้พิมพ์ปอนด์ขนาด 16.5x7.5x5.5 เซนติเมตร
     4. นำไปอบที่อุณหภูมิ 180 องศาเซลเซียส ประมาณ 50 นาที นำออกมาแกะจากพิมพ์และตัดเสิร์ฟ
 

ดูวิธีทำ เค้กวานิลลาคีโต เพิ่มเติมคลิก

4. เค้กช็อกโกแลตญี่ปุ่นคีโต








             ชีสเค้กทั่วไปก็ทำบ่อยแล้ว ลองมาทำชีสเค้กช็อกโกแลตบ้างดีไหม สูตรนี้ใส่ดาร์กช็อกโกแลตและชีส เพิ่มความเข้มจากผงโกโก้
ส่วนผสม ชีสเค้กช็อกโกแลตญี่ปุ่น


ครีมชีส 90 กรัม
เนย 30 กรัม
ดาร์กช็อกโกแลต 50 กรัม (ในสูตรใช้ 85%)
มอสซาเรลล่าชีส 40 กรัม
วิปปิ้งครีม 90 มิลลิลิตร
ผงโกโก้ 100% (ไม่มีน้ำตาล) 20 กรัม
ไข่ 3 ฟอง
อิริทริทอลป่น 90 กรัม (สารให้ความหวาน)
ครีมออฟทาร์ทาร์ 1/4 ช้อนชา


วิธีทำชีสเค้กช็อกโกแลตญี่ปุ่น

      1. ละลายครีมชีส เนย และดาร์กช็อกโกแลตเข้าด้วยกันด้วยวิธีการตุ๋น โดยวางกะละมังบนหม้อที่มีน้ำเดือด หรือหากใครไม่สะดวกวิธีนี้ก็สามารถทำได้ในไมโครเวฟ
      2. เมื่อละลายเข้ากันดีแล้วใส่มอสซาเรลล่าชีสลงไปคนให้ละลาย จะได้ชีสยืด ๆ ตัวมอสซาเรลล่าชีสจะช่วยทำให้เค้กคงสภาพ ไม่ยุบ และมีรสชาติที่ชุ่มฉ่ำ
      3. จากนั้นเติมวิปปิ้งครีมและผงโกโก้เพื่อความเข้ม คนให้เข้ากัน ปิดเตา ยกลงจากเตาแล้วใส่ไข่แดงลงไป ตีให้เข้ากันแล้วพักไว้
      4. จากนั้นมาตีไข่ขาวกับครีมออฟทาร์ทาร์ หากใครไม่มีให้ใช้น้ำมะนาวแทน ตีให้ขึ้นฟองหยาบสักหน่อย แล้วค่อย ๆ เทสารให้ความหวานลงไป แบ่งเท 3 รอบ ตีให้ตั้งยอดอ่อน ตักโฟมไข่ขาวมาผสมในชามช็อกโกเลต ค่อย ๆ ตะล่อมอย่างเบามือ เพื่อรักษาฟองอากาศในไข่ขาวให้เขาไปพยุงให้เค้กเราฟู
      5. เมื่อผสมเข้ากันดีแล้วก็เทลงพิมพ์ ในสูตรใช้พิมพ์สูงทรงกลมขนาด 15 เซนติเมตร พิมพ์ต้องกรุด้วยกระดาษไขให้เรียบร้อย และเนื่องจากใช้พิมพ์แบบถอดก้นได้เลยต้องก่อกระดาษฟอยล์เพื่อกันน้ำเข้า หากใครมีพิมพ์ปกติก็ข้ามขั้นตอนนี้ไปได้
      6. วางพิมพ์เค้กลงบนถาดและเทน้ำร้อนลงไปสักประมาณ 3-5 เซนติเมตร เพื่อช่วยให้เค้กคงความชุ่มชื้นจากการอบที่แสนยาวนาน
      7. นำเข้าเตาอบที่อุณหภูมิ 120 องศาเซลเซียส ประมาณ 30 นาที พอครบเวลาปรับอุณหภูมิขึ้นเป็น 140 องศาเซลเซียส อบต่ออีก 60 นาที วางตะแกรงล่างสุด (เตาอบแต่ละบ้านไม่เท่ากัน) หลังจากเค้กได้ที่แล้วก็นำมาถอดพิมพ์ออก และพักเค้กให้เย็นเพื่อที่จะนำเค้กไปแช่เย็น ตอนนี้เค้กอุ่น ๆ อยู่จะนุ่มและเด้งมาก ระมัดระวังด้วย
      8. หลังจากแช่เย็นไป 1 คืนก็นำออกมาใช้มีดอุ่น ๆ ตัดเค้กเพื่อความเนียนกริบ ตัดออกมาแล้วก็จะเห็นความนุ่มชุ่มฉ่ำของเนื้อเค้ก
 

ดูวิธีทำ เค้กช็อกโกแลตญี่ปุ่นคีโต เพิ่มเติมคลิก

5. เค้กช็อกโกแลตคีโต





          เค้กช็อกโกแลตเพียว ๆ กินบ่อยก็เบื่อ ลองทาครีมกาแฟเก๋ ๆ กันดีไหม ตัวเค้กไม่ใส่แป้งและน้ำตาล มีความขมจากโกโก้ ส่วนครีมกาแฟใส่ดาร์กช็อกโกแลตและผงกาแฟ



ส่วนผสม เค้กช็อกโกแลต


ไข่ 3 ฟอง (แยกไข่ขาวและไข่แดง)
ดาร์กช็อกโกแลต 45 กรัม
เนย 30 กรัม
วิปปิ้งครีม 10 กรัม
อิริทริทอล (สารให้ความหวาน) 50 กรัม
ผงโกโก้ 10 กรัม
เกลือ
กลิ่นวานิลลา


ส่วนผสม ครีมกาแฟ


ดาร์กช็อกโกแลต 90 กรัม
เนย 10 กรัม 
ผงกาแฟ 5 กรัม 
อิริทริทอล 30 กรัม 
ครีมชีส 50 กรัม
วิปปิ้งครีม 150 กรัม


วิธีตุ๋นช็อกโกแลต


นำช็อกโกแลต เนย และวิปปิ้งครีม ตุ๋นจนละลายแล้วพักไว้


วิธีทำเค้กช็อกโกแลตคีโต

     1. ตีไข่แดงกับอิริทริทอลให้สีไข่อ่อนลงและเป็นฟอง เราใช้เครื่องตีไข่มือถือตีประมาณ 7-8 นาที เมื่อไข่ได้ที่แล้วเติมผงโกโก้ลงไป พร้อมกับเกลือและกลิ่นวานิลลา ตีให้เข้ากัน เติมช็อกโกแลตที่ตุ๋นไว้ ตีให้เข้ากันแล้วพักไว้
     2. ตีไข่ขาวอีกชามหนึ่ง ตีให้เป็นฟองหยาบแล้วค่อยใส่อิริทริทอลทีละน้อย แบ่งใส่ 3 รอบ ตีจนตั้งยอดอ่อน เอาเมอแรงค์ไข่ขาวมาผสมกับช็อกโกแลต ค่อย ๆ ตะล่อมให้เข้ากัน 
     3. เทใส่ถาดอบที่อุณหภูมิ 180 องศาเซลเซียส ประมาณ 11-13 นาที เมื่อได้เค้กแล้วพักให้เย็น ตัดขอบทุกด้าน แล้วตัดออกเป็น 3 ส่วน พักไว้

วิธีทำครีมกาแฟ

     1. ทำตัวครีมกาแฟกัน เริ่มจากตุ๋นดาร์กช็อกโกแลต เนย ผงกาแฟ อิริทริทอล และครีมชีส เข้าด้วยกัน
     2. ตุ๋นให้เนียนเป็นครีมแล้วยกออกจากหม้อตุ๋น รอให้เย็นสักพัก
     3. ใส่วิปปิ้งครีมลงไปส่วนหนึ่ง ตีให้เข้ากันจนเนียน แล้วจึงใส่ส่วนที่เหลือตีให้เป็นริ้วจนตั้งยอดอ่อน
     4. นำมาปาดเค้ก ปาดไปเรื่อย ๆ แล้วนำไปแช่เย็น 2-3 ชั่วโมง เพื่อให้ครีมเซตตัวจะได้ตัดง่าย 
     5. พอครบเวลานำมาตัดขอบทั้ง 4 ด้าน และแบ่งออกเป็น 4 ชิ้น ตกแต่งด้วยผงโกโก้เพิ่มความเข้ม ใครชอบผลไม้ก็สามารถใส่พวกเบอร์รีได้
 

ดูวิธีทำ เค้กช็อกโกแลตคีโต เพิ่มเติมคลิก

6. เครปเค้กช็อกโกแลตคีโต สูตรหน้านิ่ม





           สำหรับคนชอบเครปเค้กอยากให้ลองทำสนุก ๆ กัน มาพร้อมวิธีทำแป้งเครปช็อกโกแลตและครีมช็อกโกแลต เพิ่มความพิเศษด้วยช็อกโกแลตหน้านิ่มราดด้านบน


ส่วนผสม แผ่นเครปช็อกโกแลต (สูตรนี้ทำได้ 13 แผ่น ขนาด 15 เซนติเมตร)


ไข่ (ขนาดใหญ่) 2 ฟอง
เนยละลาย 30  กรัม
น้ำมันมะพร้าว 20 กรัม
อิริทริทอล 50 กรัม (สารให้ความหวานแทนน้ำตาล)
แป้งมะพร้าว 80 กรัม
ผงโกโก้ 1 ช้อนชา
ผงฟู 1/2 ช้อนชา
นมอัลมอนด์ 270 มิลลิลิตร
ผงไซเลียม ฮัสค์ (psyllium husk) 1 ช้อนโต๊ะ


ส่วนผสม ครีมช็อกโกแลต


ดาร์กชอกโกแลต 100 กรัม
นมอัลมอนด์ 50 มิลลิลิตร
วิปปิ้งครีม 300  มิลลิลิตร


ส่วนผสม ช็อกโกแลตหน้านิ่ม


แผ่นเจลาติน 1 แผ่น
น้ำเย็น สำหรับแช่แผ่นเจลาติน
น้ำเปล่า 40 มิลลิลิตร
วิปปิ้งครีม 100 มิลลิลิตร
อิริทริทอล 50 กรัม
ผงโกโก้ 2 ช้อนโต๊ะ


วิธีทำเครปเค้กช็อกโกแลตหน้านิ่ม

     1. เริ่มด้วยการทำแผ่นเครป โดยตีไข่ เนยละลาย และน้ำมันมะพร้าวให้เข้ากัน เติมอิริทริทอล ตีให้ละลายเข้ากันดี
     2. ใช้ตะแกรงร่อนแป้งมะพร้าว ผงฟู และผงโกโก้ลงไปในชามไข่ ตีให้เข้ากันแล้วเติมนมอัลมอนด์ พอส่วนผสมส่วนเครปเรียบร้อยแล้ว นำไปแช่เย็นให้แป้งอัลมอนด์ดูดซึมของเหลวสักประมาณ 2-3 ชั่วโมง
     3. เมื่อนำออกจากตู้เย็นแล้วใส่ผงไซเลียม ฮัสค์ (psyllium husk) เพื่อเพิ่มความข้นหนืดให้ส่วนผสมมีโครงสร้างที่แข็งแรงขึ้น
     4. นำกระทะตั้งไฟใช้ไฟอ่อน หยอดแป้งลงบนกระทะที่ร้อนแล้ว ทอดประมาณ 2-3 นาทีหรือจนสังเกตเห็นขอบเริ่มเกรียมแล้วจึงกลับด้าน ให้ความร้อนต่ออีกสักประมาณ 30 วินาที นำไปวางพักไว้บนตะแกรง
     5. หลังจากแผ่นเครปเย็นลงแล้ว นำมาซ้อนกันแล้วตัดให้ขอบเท่ากันเพื่อความง่ายในการประกอบเค้ก
     6. ทำครีมปาดเริ่มจากการตุ๋นช็อกโกแลตในหม้อที่มีน้ำอุ่นด้านล่าง เติมนมอัลมอนด์ คนให้ละลายเข้ากัน แล้วยกออกจากความร้อน รอให้ส่วนผสมเย็นลงแล้วเติมวิปปิ้งครีมลงไปผสมให้เข้ากัน
     7. เตรียมอ่างน้ำเย็นเพื่อตีวิปปิ้งครีม โดยวางอ่างผสมบนชามน้ำแข็ง แล้วตีครีมจนเป็นริบบิ้น แค่นี้ก็ได้ครีมช็อกโกแลตแล้ว
     8. เริ่มประกอบเค้กโดยวางแผ่นเครปลงบนฐานแล้วปาดครีมให้รอบ เกลี่ยให้เท่ากันทั้งแผ่น แล้วใช้เครปอีกแผ่นวางซ้อนขึ้นไป ทำแบบนี้ไปเรื่อย ๆ จนหมดแผ่นเครป เสร็จแล้วนำไปแช่เย็นให้ครีมเซตตัว
     9. ระหว่างนี้มาทำซอสช็อกโกหน้านิ่มเพื่อราดบนเค้ก โดยแช่แผ่นเจลาติน 1 แผ่นในน้ำเย็น นำหม้อขึ้นตั้งไฟอ่อน ใส่น้ำเปล่า เติมวิปปิ้งครีม อิริทริทอล และร่อนโกโก้ลงไป คนให้เนียนเข้ากันและอิริทริทอลละลาย ใส่เจลาตินที่แช่น้ำแล้วลงไปคนให้ละลาย พักให้เย็นตัวลงที่อุณหภูมิห้อง แล้วราดบนเค้กพักให้เซตตัวในตู้เย็นสักพัก ตัดเสิร์ฟเลย
 

ดูวิธีทำ เครปเค้กช็อกโกแลตคีโต สูตรหน้านิ่ม เพิ่มเติมคลิก

7. เค้กช็อกโกแลตโรลคีโต 





           มาต่อกันที่เมนูเค้กช็อกโกแลตโรลคีโต ใส่แป้งอัลมอนด์กับผงโกโก้ ครีมช็อกโกแลตทำจากดาร์กช็อกโกแลตและสารให้ความหวาน แต่งด้วยแผ่นช็อกโกแลต


ส่วนผสม เค้กช็อกโกแลต


แป้งอัลมอนด์ 30 กรัม
ผงโกโก้ 10 กรัม
ไข่ 4 ฟอง
น้ำมันมะพร้าว 45 กรัม
อิริทริทอล 45 กรัม (สารให้ความหวานแทนน้ำตาล)


ส่วนผสม ไส้ครีมและครีมปาดหน้าช็อกโกแลต


วิปปิ้งครีม 250 มิลลิลิตร
ดาร์กช็อกโกแลต 80% ขึ้นไป 50 กรัม
อิริทริทอล 50 กรัม


ส่วนผสม แผ่นช็อกโกแลต


ดาร์กช็อกโกแลต 50 กรัม
น้ำมันมะพร้าว 15 กรัม


วิธีทำเค้กช็อกโกแลตโรล

     1. เริ่มกันที่แยกไข่แดงและไข่ขาว และทำส่วนผสมของไข่แดงก่อน โดยผสมแป้งอัลมอนด์กับผงโกโก้ให้เข้ากัน ตามด้วยน้ำมันมะพร้าว และไข่แดง ตีให้เข้ากันจนเนียน จะได้เนื้อเหนียว ๆ 
     2. ทำส่วนผสมไข่ขาวโดยตีไข่ขาวกับอิริทริทอลให้ขึ้นฟู ค่อย ๆ ใส่ลงไป ตีสัก 2-3 นาทีจนตั้งยอด จากนั้นนำโฟมไข่ขาวสักส่วนหนึ่งมาผสมในส่วนผสมไข่แดง แล้วเทกลับคืนชามผสมไข่ขาว ทำแบบนี้เพื่อให้เนื้อเค้กยังคงมีฟองอากาศอยู่ เค้กจะได้นุ่ม ตะล่อมเบา ๆ ให้เข้ากัน แล้วเทลงพิมพ์ กระแทกพิมพ์เบา ๆ ก่อนนำเข้าอบที่อุณหภูมิ 170 องศาเซลเซียส ประมาณ 20 นาทีหรือจนสุก สังเกตความสุกโดยใช้ไม้จิ้มฟันจิ้มแล้วไม่มีอะไรติดขึ้นมา
     3. ทำไส้ครีมกับตัวครีมปาดหน้า เริ่มจากแบ่งวิปครีมครึ่งหนึ่งไปอุ่นในไมโครเวฟแล้วเทลงในถ้วยช็อกโกแลตสับ คนให้ละลายแล้วรอให้เย็นสักพัก ตีวิปครีมอีกครึ่งหนึ่งให้พอเซตตัว นำส่วนผสมช็อกโกแลตเทลงชามวิปครีมแล้วตีให้ตั้งยอด
     4. พอเค้กอบสุกแล้วแกะเค้กออกจากกระดาษแล้วคว่ำหน้า ปาดครีมช็อกโกแลตให้ทั่ว ค่อย ๆ ม้วน สูตรนี้เนื้อเค้กจะไม่แตก และม้วนออกมาได้เนียนแบบนี้ แล้วนำเอาไปแช่เย็น
     5. ทำแผ่นช็อกโกแลต โดยผสมช็อกโกแลตกับน้ำมันมะพร้าว เอาเข้าไมโครเวฟประมาณ 1 นาที คนให้ละลาย เทลงกระดาษไข เกลี่ยให้เสมอกันแล้วนำไปแช่เย็น พอช็อกโกแลตเริ่มเซตตัวแล้วก็ม้วนและนำไปแช่เย็นจนแข็ง
     6. หลังจากนำออกจากตู้เย็นก็ตัดหัวตัดท้ายออก ปาดด้วยครีมสีขาวอีกรอบ เกลี่ยให้เสมอกันแล้วใช้ส้อมทำลวดลายเพื่อที่จะติดแผ่นช็อกโกแลต ตัดช็อกโกแลตให้เป็นแผ่นแล้วเอามาแปะบนเค้ก เสร็จแล้วโรยด้วยอิริทริทอลป่น ตัดเสิร์ฟ
 

ดูวิธีทำ เค้กช็อกโกแลตโรลคีโต เพิ่มเติมคลิก

8. เค้กหินอ่อนคีโต 





          เค้กหินอ่อนหรือเค้กม้าลายสูตรนี้ใช้แป้งอัลมอนด์ ใส่สารให้ความหวานแทนน้ำตาล มีลวดลายจากโกโก้



ส่วนผสม เค้กหินอ่อน (พิมพ์ทรงกลมขนาดเส้นผ่าศูนย์กลาง 15 เซนติเมตร)


ไข่แดง 80 กรัม 
อิริทริทอล 50 กรัม 
ไข่ขาว 110 กรัม
แป้งอัลมอนด์ 75 กรัม
แซนแทนกัม 1/2 ช้อนชา
ผงฟู 1 ช้อนชา
วิปปิ้งครีม 20 กรัม
เนย 10 กรัม
ผงโกโก้ 2 ช้อนโต๊ะ (ชนิดไม่มีน้ำตาลผสม)


วิธีทำเค้กหินอ่อนคีโต

     1. แยกไข่แดงและไข่ขาวออกจากกัน ตีไข่แดงกับอิริทริทอล 10 กรัม ตีจนสีอ่อนและฟูเป็นริบบิ้น แล้วพักไว้
     2. ตีไข่ขาวให้ขึ้นฟูเป็นเมอแรงค์ ระหว่างที่ตีก็ค่อย ๆ ใส่อิริทริทอล 40 กรัมส่วนที่เหลือลงไป (ล้างหัวตีให้สะอาดก่อน เดี๋ยวจะไม่ขึ้นฟู)
     3. เทส่วนผสมไข่แดงลงในชามส่วนผสมไข่ขาว ตามด้วยแซนแทนกัมและผงฟู แล้วค่อย ๆ ตะล่อมให้เข้ากัน จากนั้นค่อย ๆ ใส่แป้งอัลมอนด์ แบ่งใส่ 2 รอบ ตะล่อมให้เข้ากันก็จะได้เนื้อเนียน
     4. นำวิปปิ้งครีมและเนยไปละลายในไมโครเวฟ 30 วินาที แล้วรอให้อุ่นสักพัก เทลงผสมในส่วนผสมแป้งที่เตรียมไว้ คนให้เข้ากัน
     5. อีกชามหนึ่งใส่ผงโกโก้ลงไป ตักแป้งเค้กจำนวนหนึ่งลงไปเคล้าให้เข้ากัน แล้วเทแป้งอีกครึ่งลงไปผสมให้เข้ากัน จะได้ส่วนผสมแป้งของโกโก้ คราวนี้เราจะมีเนื้อเค้ก 2 สี 
     6. หยอดแป้งลงพิมพ์ที่กรุกระดาษไขไว้ โดยหยอดสลับสี หยอดสีละ 2 ช้อนกินข้าว สลับหยอดไปเรื่อย ๆ จนหมด แล้วนำไม้จิ้มฟันมาวาดเป็นลวดลาย
     7. นำเข้าเตาอบที่อุณหภูมิ 160 องศาเซลเซียส ประมาณ 30-35 นาที ลองเอาไม้จิ้มฟันเทสต์ดูถ้าไม่มีอะไรติดขึ้นมาก็ได้ที่แล้ว
 

ดูวิธีทำ เค้กหินอ่อนคีโต เพิ่มเติมคลิก

9. เค้กโรลทูน่าคีโต





           สำหรับคนชอบของคาวขอนำเสนอเค้กโรลทูน่าคีโต มาพร้อมวิธีทำขนมปัง ไส้ทูน่า และมายองเนส กินเอาอิ่มแทนข้าวก็ได้จ้า


ส่วนผสม ขนมปัง


แป้งอัลมอนด์ 45 กรัม
แป้งมะพร้าว 25 กรัม
ไข่ 3 ฟอง (แยกไข่ขาวและไข่แดง)
แซนแทนกัม 1/2 ช้อนชา (สารให้ความหนืด)
ผงฟู 1 ช้อนชา
ไข่ไก่ สำหรับทาหน้าขนมปัง
ผักชี
พริกหวาน


ส่วนผสม ไส้ทูน่า


ทูน่าในน้ำแร่ 150 กรัม
หอมแดงซอยละเอียด 30 กรัม
พริกหวานหั่นละเอียด 30 กรัม
มะกอกดำหั่นละเอียด 30 กรัม


ส่วนผสม มายองเนส


ไข่ 1 ฟอง
น้ำมันมะกอก 40 มิลลิลิตร
เกลือ 1/2 ช้อนชา


วิธีทำทูน่าโรลคีโต

     1. ผสมส่วนผสมของแห้ง ได้แก่ แป้งอัลมอนด์ แป้งมะพร้าว แซนแทนกัม และผงฟู เข้าด้วยกันแล้วพักไว้ ใส่ไข่แดงลงชามผสม ตีไข่แดงให้สีอ่อนและขึ้นฟู ขั้นตอนนี้ใช้เวลาประมาณ 3-5 นาที 
     2. อีกชามตีไข่ขาวให้ตั้งยอดแข็ง เทส่วนผสมไข่แดงลงในชามผสมไข่ขาวแล้วค่อย ๆ ตะล่อมให้เข้ากัน
     3. จากนั้นใส่ส่วนผสมของแห้ง แบ่งใส่ 2 รอบ ตะล่อมให้เข้ากันจนเหนียวติดสเปตูล่า เทลงพิมพ์ เกลี่ยหน้าให้เรียบ ทาไข่บนผิวหน้าแล้วตกแต่งด้วยใบผักชีและพริกหวานแล้วนำเข้าอบที่อุณหภูมิ 170 องศาเซลเซียส ประมาณ 14 นาที
     4. ระหว่างรอขนมปังสุกมาทำไส้ทูน่า เริ่มที่ทำมายองเนส โดยผสมไข่และน้ำมันมะกอกลงในชาม ใช้เครื่องผสมอาหารปั่น 1-2 นาทีก็จะได้มายองเนสสูตรซูเปอร์เฮลธ์ตี้ ผสมเกลือปรุงรสนิดหน่อย
     5. ทำไส้ทูน่าโดยใส่ทูน่า หอมแดง พริกหวาน และมะกอกดำ คลุกให้เข้ากัน
     6. เมื่อขนมปังสุกแล้ว พักให้เย็นสักครู่ แกะออกจากกระดาษไขแล้วคว่ำหน้า ตัดส่วนขอบทแยง 45 องศา ใส่ส่วนผสมทูน่าลงไปเกลี่ยให้เท่ากันแล้วม้วน ตัดหัวตัดท้ายจัดลงจานพร้อมเสิร์ฟ
 

ดูวิธีทำ เค้กโรลทูน่าคีโต เพิ่มเติมคลิก

10. เค้กครีมกาแฟคีโต 





           เค้กครีมกาแฟคีโตสูตรนี้เด็ดมาก ตัวเค้กช็อกโกแลตปาดครีมแต่งหน้าและโปะด้วยครีมกาแฟสุดละมุน เพิ่มความสวยงามจากผงโกโก้


ส่วนผสม เค้กช็อกโกแลต (สูตรนี้ใช้พิมพ์ทรงกลมเส้นผ่าศูนย์กลาง 15 เซนติเมตร)


ไข่ 4 ฟอง
อิริทริทอล (สารให้ความหวาน) 60 กรัม
แป้งอัลมอนด์ 30 กรัม
ผงโกโก้ 10 กรัม
น้ำมันมะพร้าว 45 กรัม
วิปปิ้งครีม 45 กรัม


ส่วนผสม วิปครีม (ปาดระหว่างชั้นและแต่งหน้าเค้ก)


วิปปิ้งครีม 250 มล
อิริทริทอล (สารให้ความหวาน) 40 กรัม


ส่วนผสม ฟองกาแฟ


กาแฟผง 20 กรัม
อิริทริทอล (สารให้ความหวาน) 45 กรัม
น้ำเย็น 3 ช้อนโต๊ะ
ผงโกโก้


วิธีทำเค้กครีมกาแฟคีโต

     1. ทำตัวเค้กโดยแยกไข่ขาวและไข่แดงออกจากกัน และตีไข่ขาวกับอิริทริทอลให้ตั้งยอดแล้วพักไว้
     2. อีกชามหนึ่งผสมผงโกโก้กับแป้งอัลมอนด์ คนให้เข้ากัน จากนั้นใส่ไข่แดง วิปปิ้งครีม และน้ำมันมะพร้าว ตีด้วยตะกร้อมือให้เข้ากัน
     3. ตักโฟมไข่ขาวลงไปผสมในชามไข่แดง ค่อย ๆ ตะล่อม เมื่อส่วนผสมเข้ากันดีแล้วก็เทลงพิมพ์ที่รองกระดาษรองอบไว้แล้ว
     4. นำไปอบที่อุณหภูมิ 170 องศาเซลเซียส ประมาณ 25-30 นาที โดยใช้ไม่จิ้มฟันเช็ก พักตัวเค้กไว้ให้เย็นสนิท
     5. ทำวิปครีมโดยตีวิปปิ้งครีมกับอิริทริทอลให้ตั้งยอดแข็ง ใส่กาแฟกับอิริทริทอล เติมน้ำเปล่า ตีจนฟองครีมกาแฟให้เป็นเนื้อครีมฟู ๆ แบบนี้ จากนั้นตัดเค้กแบ่งครึ่งแล้วปาดวิปครีมให้ทั่ว โปะหน้าด้วยครีมกาแฟ โรยด้วยผงโกโก้นิดหน่อย พร้อมเสิร์ฟ
 

ดูวิธีทำ เค้กครีมกาแฟคีโต เพิ่มเติมคลิก

           เตาอบพร้อม ! คนพร้อม ! มาทำเค้กคีโตกันรัว ๆ เลย ทำกินเองก็ได้หรือทำเป็นเค้กวันเกิดก็เลิศ ลองทำเลยไม่ต้องกลัวอ้วน 
แนะนำเมนูอาหารลดน้ำหนักและอาหารคลีนสูตรอื่น ๆ ที่น่าสนใจ

     ★​ 12 เมนูอาหารลดน้ำหนักง่าย ๆ แคลอรีต่ำอิ่มครบทั้งสามมื้อ
     ★​ แจกสูตรอาหารลดน้ำหนัก 7 วัน เราจะผอมแบบมีสุขภาพที่ดีไปด้วยกัน
     ★​ 12 สูตรอาหารคลีนเพื่อสุขภาพ กินวนไปน้ำหนักลดชัวร์
     ★​ 20 เมนูอาหารคลีนง่าย ๆ ทำเองอิ่มอร่อยได้สุขภาพแบบง่าย ๆ
     ★​ 10 เมนูอาหารคลีนตอนเย็น อิ่มอร่อยสุขภาพดีน้ำหนักลด
 

  ขอบคุณข้อมูลจาก
สูตรจาก คุณ thainutrition สมาชิกเว็บไซต์พันทิปดอทคอม
  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













10 สูตรเค้กคีโต เอาใจสายลดน้ำหนัก




อัปเดตล่าสุด 2 พฤศจิกายน 2564 เวลา 16:57:01
 17,222 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































