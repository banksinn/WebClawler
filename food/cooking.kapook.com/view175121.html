




สูตรทำสมูทตี้ สมูทตี้เพื่อสุขภาพ เครื่องดื่มสุขภาพ น้ำปั่นสุขภาพ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรเครื่องดื่ม






17 สูตรทำสมูทตี้เพื่อสุขภาพ ส่วนผสมไม่เกิน 5 อย่าง ทำดื่มง่าย ๆ ได้ทุกวัน




131,483อ่าน







0















      เย็นฉ่ำสุดขั้วไปกับเมนูเครื่องดื่มสมูทตี้เพื่อสุขภาพ เนื้อเนียนละมุน เพียบพร้อมด้วยคุณค่า ทำดื่มเองก็ได้ง่าย ๆ ส่วนผสมแค่ 5 อย่างเท่านั้นเอง         วันหยุดชวนเพื่อน ๆ มาดูแลร่างกายกันด้วยเครื่องดื่มเพื่อสุขภาพ  อย่างเมนูเครื่องดื่มสมูทตี้ จับทุกอย่างปั่นรวมกัน แป๊บเดียวก็ได้ดื่มแล้ว กระปุกดอทคอมขอนำเสนอวิธีทำสมูทตี้เพื่อสุขภาพ กับส่วนกับไม่เกิน 5 อย่าง เช่น สมูทตี้ผัก สมูทตี้กล้วย และเครื่องดื่มสมูทตี้ปั่นอื่น ๆ อีกเพียบ ถ้าใครยังไม่มีเครื่องปั่นสมูทตี้ ไปช้อปปิ้งเตรียมไว้เลยค่ะ







1. สมูทตี้ผักโขม+สับปะรด

     ใครจะไปเชื่อว่าเอาผักโขมปั่นกับสับปะรดแล้วจะได้เครื่องดื่มสมูทตี้เพื่อสุขภาพรสชาติหวานหอมเพียงนี้ พบกับสมูทตี้ผักโขมสับปะรด (pineapple spinach green smoothie) เติมกล้วยหอมกับน้ำแอปเปิลลงไปหน่อย เทใส่แก้วแล้วกระดกกันเลยค่ะส่วนผสม สมูทตี้ผักโขมสับปะรด     • กรีกโยเกิร์ต 2/3 ถ้วย     • กล้วยหอม (หั่นแว่น) 1 ลูก     • สับปะรด (หั่นชิ้น) 1 ถ้วย     • ผักโขม 1 ถ้วย     • น้ำแอปเปิล หรือนมไขมันต่ำ 1/4-1/2 ถ้วย      • น้ำแข็งวิธีทำสมูทตี้ผักโขมสับปะรด     • นำส่วนผสมทุกอย่างใส่ลงในเครื่องปั่น ปั่นจนเนียนละเอียด เทใส่แก้ว
++++++++++++++
2. สมูทตี้ผักโขมมะม่วงกล้วยหอม

     ถ้าหน้ามะม่วงเมื่อไรต้องลองทำสมูทตี้ผักโขมมะม่วงและกล้วย (spinach mango banana green smoothie) จับมะม่วงสุกปั่นรวมกับกล้วยและผักโขม ได้เครื่องดื่มสมูทตี้เพื่อสุขภาพสีเขียวสบายตา เนื้อนุ่มเนียนละเอียด ฟินไปอีกส่วนผสม สมูทตี้ผักโขมมะม่วงและกล้วย     • กล้วยหอมสุก หรือกล้วยหอมสุก (แช่แข็ง หั่นแว่น) 1 ลูก (หรือ 1 ถ้วย)     • มะม่วงสุก หรือมะม่วงสุก (แช่แข็ง หั่นเต๋า) 1 ลูก (หรือ 1 ถ้วย)     • ผักโขม      • นมสด 1 ถ้วย     • น้ำแข็ง 1 ถ้วยวิธีทำสมูทตี้ผักโขมมะม่วงและกล้วย     • นำส่วนผสมทุกอย่างใส่ลงในเครื่องปั่น ปั่นจนเนียนละเอียด เทใส่แก้ว
++++++++++++++
3. สมูทตี้ราสป์เบอร์รีกล้วยหอม

     เห็นภาพสมูทตี้สีชมพูฟรุ้งฟริ้งแล้วอยากลองดื่มสักแก้ว ใครสนใจเข้ามาจดสูตรสมูทตี้ราสป์เบอร์รีกล้วยหอม (raspberry banana smoothie) จับนมอัลมอนด์ปั่นกับกล้วยหอมและราสป์เบอร์รี เติมน้ำส้มเพิ่มกลิ่น ลองทำมอบแด่คนพิเศษกันเถอะ  ส่วนผสม สมูทตี้ราสป์เบอร์รีกล้วยหอม     • กล้วยหอมสุก (แช่แข็ง หั่นแว่น) 3 ลูก     • ราสป์เบอร์รีแช่แข็ง 1/2 ถ้วย     • นมอัลมอนด์ 1 ถ้วย     • น้ำส้ม 1/2 ถ้วย     • น้ำผึ้ง 2 ช้อนโต๊ะวิธีทำสมูทตี้ราสป์เบอร์รีกล้วยหอม     • นำส่วนผสมทุกอย่างใส่ลงในเครื่องปั่น ปั่นจนเนียนละเอียด เทใส่แก้ว
++++++++++++++
4. สมูทตี้แครอทสับปะรดกล้วยหอม

     ใครชอบดื่มสมูทตี้แครอทลองเติมออปชั่นอย่างสับปะรดกันดีไหม ขอนำเสนอสมูทตี้แครอทสับปะรดและกล้วย (healthy pineapple smoothie with banana) เติมกล้วยหอมเพิ่มรสหวานและความข้น ดื่มหมดได้สุขภาพ ส่วนผสม สมูทตี้แครอทสับปะรดและกล้วย     • เบบี้แครอท 1+1/2 ถ้วย     • สับปะรด หั่นชิ้น 1 ถ้วย     • น้ำส้ม 1/4 ถ้วย     • กล้วยหอมสุก (หั่นแว่น) 1/2 ลูก     • น้ำเปล่า 1 ถ้วยวิธีทำสมูทตี้แครอทสับปะรดและกล้วย     • นำส่วนผสมทุกอย่างใส่ลงในเครื่องปั่น ปั่นจนเนียนละเอียด เทใส่แก้ว
++++++++++++++


5. สมูทตี้บีทรูท     ใครมีบีทรูทเหลือ ๆ จากเมนูสลัด ลองจับมาทำสมูทตี้บีทรูท (beet the cold smoothie) สูตรนี้เติมบลูเบอร์รีกับเมล็ดเจีย ใส่นมอัลมอนด์เพิ่มโปรตีนและแคลเซียม เหมาะเพิ่มความสดชื่นยามบ่ายส่วนผสม สมูทตี้บีทรูท     • นมอัลมอนด์ 1 ถ้วย     • บลูเบอร์รีแช่แข็ง 1/2 ถ้วย     • บีทรูทสับ 1/3 ถ้วย     • น้ำมะนาว 2 ลูก     • เมล็ดเจีย 1 ช้อนโต๊ะ     • เมเปิลไซรัป 1 ช้อนโต๊ะวิธีทำสมูทตี้บีทรูท     • นำส่วนผสมทุกอย่างใส่ลงในเครื่องปั่น ปั่นจนเนียนละเอียด เทใส่แก้ว
++++++++++++++
6. สมูทตี้กล้วยหอม แตงกวา และขิง

     สำหรับคนชอบกินน้ำขิงเป็นทุนเดิม อยากให้ลองมาทำสมูทตี้กล้วยหอม แตงกวา และขิง ใส่น้ำมะพร้าวปั่นกับกล้วยหอมและแตงกวา เติมความเผ็ดร้อนจากขิง จัดสักแก้วกันเถอะ ส่วนผสม สมูทตี้กล้วยหอม แตงกวา และขิง     • น้ำมะพร้าว 1/2 ถ้วย     • กล้วยหอมสุก 1 ลูก     • แตงกวา 1 ลูก     • ขิง (หั่นแว่น)     • น้ำแข็งวิธีทำสมูทตี้กล้วยหอม แตงกวา และขิง     • นำส่วนผสมทุกอย่างใส่ลงในเครื่องปั่น ปั่นจนเนียนละเอียด เทใส่แก้ว
++++++++++++++
7. สมูทตี้เบอร์รีเมล็ดเจีย

     ไปซื้อเบอร์รีแช่แข็งมาเตรียมไว้ พอว่างแล้วก็มาทำสมูทตี้เบอร์รีเมล็ดเจีย (chia berry smoothie) สูตรจาก นิตยสารแม่บ้าน เติมน้ำทับทิมเพิ่มรสหวาน สุดท้ายใส่เมล็ดเจีย ใครจะโรยเบอร์รีแต่งให้สวยงามก็ตามชอบนะคะ ส่วนผสม สมูทตี้เบอร์รีเมล็ดเจีย      • เบอร์รีแช่แข็ง 1 ถ้วย     • น้ำทับทิม 1/2 ถ้วย     • น้ำเปล่า 1/2 ถ้วย     • เมล็ดเจีย 1/2 ช้อนโต๊ะ     • เมล็ดเจีย (สำหรับแต่ง)วิธีทำสมูทตี้เบอร์รีเมล็ดเจีย      1. ใส่เบอร์รีรวม น้ำทับทิม น้ำเปล่า และเมล็ดเจียลงในเครื่องปั่นน้ำผลไม้ ปั่นให้ละเอียด     2. เทใส่แก้ว โรยเมล็ดเจีย จัดเสิร์ฟ     + ดูวิธีทำเพิ่มเติมได้ที่ chia berry smoothie ผลไม้ปั่นผสมเมล็ดเจีย ดื่มหมดถ้าสดชื่น
++++++++++++++
8. สมูทตี้ชาเขียวเมล็ดเจีย (สูตรคลีน) 

     เคยลองยัง ? สมูทตี้ชาเขียวเมล็ดเจีย ( green tea chia smoothie) จับผงชาเขียวผสมกับนมอัลมอนด์ เติมกล้วยหอมกับเมล็ดเจีย ลองชิมรสชาติก่อน ถ้าหากชอบหวานกว่านี้ก็ใส่สารสกัดจากหญ้าหวานลงไป ส่วนผสม สมูทตี้ชาเขียวเมล็ดเจีย     • นมอัลมอนด์รสจืด (สูตรดั้งเดิม หรือวานิลลา) 1+1/2 ถ้วย     • กล้วยหอมขนาดกลาง (แช่แข็ง หั่นแว่น) 1 ลูก      • ผงชาเขียวมัทฉะ 1/2 ช้อนชา     • เมล็ดเจีย 1 ช้อนโต๊ะ      • สารสกัดจากหญ้าหวาน 45 กรัม วิธีทำสมูทตี้ชาเขียวเมล็ดเจีย     • นำส่วนผสมทั้งหมดใส่ลงในเครื่องปั่นน้ำผลไม้ จากนั้นปั่นให้ละเอียดเป็นเนื้อเดียวกัน เทใส่แก้ว พร้อมเสิร์ฟ (หากไม่ได้นำกล้วยหอมไปแช่แข็งก่อนควรใส่น้ำแข็ง 2 ก้อนลงไปปั่นด้วย)
++++++++++++++
9. สมูทตี้สตรอว์เบอร์รีเมล็ดเจีย

     สตรอว์เบอร์รีกินสดก็อร่อย แต่ถ้ามีเยอะเกินจนกินไม่ทันก็จับมาทำสมูทตี้สตรอว์เบอร์รีเมล็ดเจียได้นะคะ ใส่โยเกิร์ตเพิ่มความข้น เติมนมสดกับเมล็ดเจีย รสหวานอมเปรี้ยวดื่มแล้วชื่นใจส่วนผสม สมูทตี้สตรอว์เบอร์รีเมล็ดเจีย     • สตรอว์เบอร์รี 1 ถ้วย     • นมสด 1/4 ถ้วย     • โยเกิร์ตรสสตรอว์เบอร์รี 1/3 ถ้วย     • น้ำแข็ง 2 ก้อน     • เมล็ดเจีย 1/8 ช้อนชาวิธีทำสมูทตี้สตรอว์เบอร์รีเมล็ดเจีย     • นำส่วนผสมทั้งหมดใส่ลงในเครื่องปั่นน้ำผลไม้ จากนั้นปั่นให้ละเอียดเป็นเนื้อเดียวกัน เทใส่แก้ว พร้อมเสิร์ฟ
++++++++++++++
 11. สมูทตี้อะโวคาโด 

     ควักเนื้ออะโวคาโดมาทำสมูทตี้เพื่อสุขภาพกันเถอะ นี่เลยสมูทตี้อะโวคาโด สูตรจาก เฟซบุ๊ก rin silpachai ใส่นมสดปั่นกับเนื้ออะโวคาโด เติมน้ำเชื่อมหน่อย ใครจะเติมนมข้นหวานเพิ่มก็ตามชอบเลยค่ะส่วนผสม สมูทตี้อะโวคาโด     • เนื้ออะโวคาโด 2 ลูก     • นมข้นหวาน 3 ช้อนโต๊ะ     • นมสด 1/3 ถ้วย     • น้ำเชื่อม 1+1/2 ช้อนโต๊ะ     • น้ำแข็ง 1 ถ้วยวิธีทำสมูทตี้อะโวคาโด     • ใส่น้ำแข็งลงในเครื่องปั่น ตามด้วยเนื้ออะโวคาโด นมข้นหวาน นมสด และน้ำเชื่อม ปั่นจนเนื้อส่วนผสมเนียนละเอียด เทใส่แก้ว พร้อมเสิร์ฟ     + ดูวิธีทำเพิ่มเติมได้ที่ สมูทตี้อะโวคาโด เนื้อเข้มข้นหวานมัน ดับร้อนผ่อนคลาย
++++++++++++++
12. สมูทตี้คลายเครียด 

     หลังจากทำงานมาเหนื่อยทั้งวันลองมาทำสมูทตี้คลายเครียด สูตรจาก นิตยสาร health & cuisine ใส่กล้วยหอมและเมล็ดทานตะวัน เติมความหวานจากอินทผลัม ดื่มแล้วสดชื่นหายเครียดแน่นอนค่ะส่วนผสม สมูทตี้คลายเครียด     • โยเกิร์ตรสธรรมชาติ 250 กรัม     • กล้วยหอมสุก 2 ผล     • อินทผลัม (แกะเอาเมล็ดออก) 2 ลูก     • แอปริคอตแห้ง (หั่นหยาบ) 2 ลูก     • น้ำแข็งบด 1 ถ้วย     • เมล็ดทานตะวันอบสุก (สำหรับแต่งหน้าเล็กน้อย)วิธีทำสมูทตี้คลายเครียด     • ปั่นส่วนผสมทุกอย่าง (ยกเว้นเมล็ดทานตะวัน) ด้วยเครื่องปั่นน้ำผลไม้จนเนียนละเอียด เทใส่แก้ว โรยด้วยเมล็ดทานตะวันก่อนเสิร์ฟ     + ดูวิธีทำเพิ่มเติมได้ที่ สมูทตี้คลายเครียด เครื่องดื่มบำรุงสุขภาพจิต
++++++++++++++
 13. สมูทตี้สับปะรดอะโวคาโดและกล้วย

     มาต่อกันที่สมูทตี้สับปะรดอะโวคาโดและกล้วย สูตรจาก นิตยสารแม่บ้าน รสชาติหวานอมเปรี้ยว เติมกลิ่นวานิลลาลงไป สุดท้ายใส่เมล็ดทับทิมส่วนผสม สมูทตี้สับปะรดอะโวคาโดและกล้วย     • กะทิ 1/2 ถ้วยตวง     • เนื้อสับปะรด (หั่นชิ้น) 3/4 ถ้วยตวง     • อะโวคาโดสุก (หั่นชิ้น) 1/2 ลูก     • กล้วยหอม (หั่นชิ้นแช่แข็ง) 1 ลูก     • กลิ่นวานิลลา 1/2 ช้อนชา     • เมล็ดทับทิม (สำหรับแต่ง)วิธีทำสมูทตี้สับปะรดอะโวคาโดและกล้วย     1. ใส่กะทิ เนื้อสับปะรด อะโวคาโด กล้วยหอม และกลิ่นวานิลลาลงในเครื่องปั่นน้ำผลไม้ ปั่นให้เข้ากันจนละเอียด      2. รินใส่แก้ว ตกแต่งด้วยเมล็ดทับทิม พร้อมเสิร์ฟ     + ดูวิธีทำเพิ่มเติมได้ที่ 12 สูตรเครื่องดื่มจากกล้วย กลิ่นหอมละมุนเพิ่มความสดชื่น
++++++++++++++
 14. นมถั่วเหลืองมินต์สมูทตี้ (soy milk mint smoothie)

     จากที่เคยทำสมูทตี้ใส่นมสดลองเปลี่ยนมาใส่นมถั่วเหลืองกันบ้างดีกว่า ขอนำเสนอนมถั่วเหลืองมินต์สมูทตี้ สูตรจาก นิตยสารแม่บ้าน เติมความหอมจากกลิ่นมินต์ เพิ่มคุณค่าจากเมล็ดเจีย แต่งแก้วสวยด้วยใบสะระแหน่ส่วนผสม นมถั่วเหลืองมินต์สมูทตี้     • นมถั่วเหลือง (แช่เย็น) 300 มิลลิลิตร     • กล้วยหอม (แช่แข็งหั่นชิ้น) 1 ลูก     • น้ำหวานกลิ่นเปปเปอร์มินต์ 50 มิลลิลิตร     • เมล็ดเจีย (สำหรับแต่ง)     • ใบสะระแหน่ (สำหรับแต่ง)วิธีทำเครื่องดื่มนมถั่วเหลืองมินต์สมูทตี้     1. นำส่วนผสมทุกอย่างใส่ลงในเครื่องปั่นน้ำผลไม้ ปั่นจนละเอียด      2. รินใส่แก้ว แต่งด้วยเมล็ดเจียและใบสะระแหน่ จัดเสิร์ฟ     + ดูวิธีทำเพิ่มเติมได้ที่ 3 สูตรเครื่องดื่มจากถั่ว เพิ่มพลังงาน บำรุงสุขภาพเพิ่มแคลเซียม
++++++++++++++
 15. นมถั่วแดงสมูทตี้ (smoothie red bean) 

    
 
ใครชอบกินถั่วแดงต้มเป็นทุนเดิมลองจับมาทำเครื่องดื่มสมูทตี้เพื่อสุขภาพกันเถอะ
 นี่เลยนมถั่วแดงสมูทตี้ (smoothie red bean) สูตรจาก นิตยสารแม่บ้าน ใส่เผือกเพิ่มความหอม จะใช้นมสดหรือนมถั่วเหลืองก็ได้ ถ้าไม่ชอบรสหวานก็ไม่ต้องเติมน้ำเชื่อมนะคะส่วนผสม เครื่องดื่มนมถั่วแดงสมูทตี้      • ถั่วแดงต้มสุก 100 กรัม     • เผือกนึ่งสุก (หั่นชิ้น) 100 กรัม     • น้ำเชื่อม 2 ช้อนโต๊ะ     • นมสด 1/2 ถ้วยตวง     • โยเกิร์ตรสธรรมชาติ 1 ถ้วยตวง     • ถั่วแดงต้มสุก (สำหรับแต่ง)วิธีทำเครื่องดื่มนมถั่วแดงสมูทตี้     1. นำส่วนผสมทุกอย่างใส่ลงในเครื่องปั่นน้ำผลไม้ ปั่นจนละเอียด      2. รินใส่แก้ว แต่งด้วยถั่วแดง จัดเสิร์ฟ     + ดูวิธีทำเพิ่มเติมได้ที่ 3 สูตรเครื่องดื่มจากถั่ว เพิ่มพลังงาน บำรุงสุขภาพเพิ่มแคลเซียม
++++++++++++++
 16. สมูทตี้พีนัทบัตเตอร์โอ๊ตมีล (peanut butter oatmeal smoothie)

     ตอนเช้ากินอาหารหนักไม่ไหวก็มาดื่มสมูทตี้เพื่อสุขภาพรองท้องกันเถอะ ขอนำเสนอสมูทตี้พีนัทบัตเตอร์โอ๊ตมีล สูตรจาก นิตยสารแม่บ้าน ใส่ข้าวโอ๊ตผสมนมถั่วเหลือง เติมความหอมหวานจากกล้วยหอมและเนยถั่ว ส่วนผสม สมูทตี้พีนัทบัตเตอร์โอ๊ตมีล     • นมถั่วเหลือง 1 ถ้วยตวง     • เนยถั่ว 1/4 ถ้วยตวง     • กล้วยหอมสุก (ปอกเปลือก) 2 ลูก     • ข้าวโอ๊ต 1/4 ถ้วยตวง     • ข้าวโอ๊ต (สำหรับตกแต่ง)วิธีทำสมูทตี้พีนัทบัตเตอร์โอ๊ตมีล     • นำส่วนผสมทุกอย่างใส่ลงในเครื่องปั่นน้ำผลไม้ ปั่นให้เข้ากันจนละเอียด รินใส่แก้ว ตกแต่งด้วยข้าวโอ๊ต     + ดูวิธีทำเพิ่มเติมได้ที่ 3 สูตรเครื่องดื่มมื้อเช้า เติมความสดชื่น เน้นโปรตีนอิ่มสบายท้อง
++++++++++++++
 17. สมูทตี้สีเขียว (green plus)

     แค่เห็นสมูทตี้สีเขียวก็สะดุดตาแล้ว ใครอยากลองทำสมูทตี้สีเขียวเพื่อสุขภาพ green plus แก้วนี้จัดเลย สูตรจาก นิตยสารแม่บ้าน ส่วนผสมมีทั้งผักและผลไม้สีเขียว รสหวานอมเปรี้ยวจากธรรมชาติ ไปจ่ายตลาดกันเลยเพื่อนส่วนผสม สมูทตี้สีเขียว     • ผักกาดคอส (หั่นเป็นชิ้น) 100 กรัม     • แตงกวา (หั่นเป็นชิ้น ๆ) 50 กรัม     • น้ำเลมอน 2 ช้อนโต๊ะ     • แอปเปิลเขียว (ปอกเปลือกหั่นเป็นชิ้น ๆ) 30 กรัม     • กีวี (ปอกเปลือกหั่นเป็นชิ้น ๆ) 30 กรัมวิธีทำสมูทตี้สีเขียว     • นำส่วนผสมทุกอย่างปั่นรวมกันจนจะเอียด รินใส่แก้วเล็ก ๆ ดื่มทันทีเป็นมื้อเช้า ช่วยล้างพิษในร่างกาย     + ดูวิธีทำเพิ่มเติมได้ที่ green plus เครื่องดื่มสีเขียวช่วยล้างพิษในร่างกาย
++++++++++++++
 18. detox drinks สมูทตี้ล้างพิษมื้อเย็น

     ใครอยากล้างลำไส้ให้สะอาดบ้างเอ่ย ลองมาทำ detox drinks สูตรจาก นิตยสารแม่บ้าน เครื่องดื่มสมูทตี้เพื่อสุขภาพเหมาะสำหรับดื่มแทนอาหารมื้อเย็น ช่วยแก้ท้องผูกและขับถ่ายคล่องแน่นอนค่ะส่วนผสม สมูทตี้ล้างพิษมื้อเย็น     • แอปเปิลเขียว (หั่นชิ้น)  200 กรัม     • น้ำมะนาว 1 ช้อนโต๊ะ     • ผักกาดหอม 20 กรัม     • ใบคะน้า 20 กรัม     • ขิงหั่นชิ้น 10 กรัมวิธีทำสมูทตี้ล้างพิษมื้อเย็น     • นำส่วนผสมทุกอย่างปั่นให้ละเอียด ใช้ดื่มทันทีแทนอาหารมื้อเย็น ประมาณ 19.00 น.     + ดูวิธีทำเพิ่มเติมได้ที่ detox drinks รวมเครื่องดื่มสุขภาพล้างพิษในลำไส้     ว้าว
 ! พออ่านจบก็อยากลองทำสมูทตี้เพื่อสุขภาพเลยล่ะ 
แต่ละสูตรใช้ส่วนผสมไม่เกิน 5 อย่างเท่านั้น 
ใครถูกใจเนื้อสมูทตี้สีไหนก็จัดเลยสักแก้ว 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






17 สูตรทำสมูทตี้เพื่อสุขภาพ ส่วนผสมไม่เกิน 5 อย่าง ทำดื่มง่าย ๆ ได้ทุกวัน





อัปเดตล่าสุด 24 ธันวาคม 2564 เวลา 14:04:01
 131,483 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































