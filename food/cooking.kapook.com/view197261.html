




สูตรก๋วยเตี๋ยวน้ำต่าง ๆ ใส่เครื่องจัดเต็มพร้อมน้ำซุปกลมกล่อมหอมอร่อย

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารจานเดียว












11 สูตรก๋วยเตี๋ยวน้ำต่าง ๆ ใส่เครื่องจัดเต็มพร้อมน้ำซุปกลมกล่อมหอมอร่อย





281,081อ่าน














0












          ต้มน้ำซุปรอได้เลย จะได้ลวกเส้นทำเมนูก๋วยเตี๋ยวน้ำต่าง ๆ สูตรอาหารจานเดียว มาพร้อมกับเส้นหลากสไตล์ และเครื่องเคราจัดเต็ม จับคู่กับน้ำซุปตามชอบ จะทำกินตอนไหนก็ฟิน
 
 




          แอบฝืดคอหน่อย ๆ กับเมนูก๋วยเตี๋ยวแบบแห้ง ลองทำน้ำซุปราดเพิ่มความคล่องคอหน่อยดีไหม กระปุกดอทคอมขอนำเสนอวิธีทำก๋วยเตี๋ยวน้ำต่าง ๆ เช่น ก๋วยเตี๋ยวน้ำใส ก๋วยเตี๋ยวน้ำตก ก๋วยเตี๋ยวต้มยำ ทำเองใส่เครื่องเยอะแค่ไหนก็ได้ เอาที่สบายใจเลยจ้า
 

ก๋วยเตี๋ยวเป็ดพะโล้



สูตรจาก ครัวตุ๊กตา

          จากที่เคยซื้อก๋วยเตี๋ยวเป็ด แม้จะอร่อยแต่เนื้อเป็ดทั้งน้อยและแล่บางมาก ๆ เจอแบบนี้ขอบายแล้วมาทำเองดีกว่า พบกับเมนูก๋วยเตี๋ยวเป็ดพะโล้ สูตรนี้ใส่กระเทียมดองกับใบเตยต้มพร้อมเป็ดพะโล้ จะเอาไปโปะบนเส้นก๋วยเตี๋ยวหรือจะกินกับข้าวสวยก็อร่อยค่ะ
 
ส่วนผสม ก๋วยเตี๋ยวเป็ด
          • น่องเป็ดติดเนื้อ 2 ชิ้น
          • กระเทียม 6 กลีบ
          • โป๊ยกั๊ก 3 ดอก
          • อบเชย 2 ก้าน
          • พริกไทยเม็ด 1 ช้อนโต๊ะ
          • รากผักชี หรือก้านผักชี 2 ช้อนโต๊ะ
          • ผงพะโล้ 1 ช้อนโต๊ะ
          • ซีอิ๊วขาว 3 ช้อนโต๊ะ
          • น้ำมันหอย 3 ช้อนโต๊ะ
          • ซีอิ๊วดำหวาน 3 ช้อนโต๊ะ
          • กระเทียมดอง พร้อมน้ำกระเทียมดอง 2 ช้อนโต๊ะ
          • ใบเตย 2-3 ใบ
          • น้ำ 1/2 หม้อ (ประมาณ 5 ถ้วย)
          • เส้นก๋วยเตี๋ยว
          • กากหมูกระเทียมเจียว
          • ตั้งฉ่าย
          • น้ำส้มพริกดอง
          • ต้นหอมกับผักชีสับหยาบ
          • เครื่องปรุงตามชอบ
 
วิธีทำก๋วยเตี๋ยวเป็ด
          1. นำกระเทียม โป๊ยกั๊ก อบเชย พริกไทยเม็ด และรากผักชีใส่ห่อผ้าขาวบาง มัดให้เรียบร้อย
          2. นำน้ำครึ่งหม้อใส่ผงพะโล้ ถ้าใครไม่ชอบกลิ่นพะโล้แรงมาก ให้ลดผงพะโล้เหลือ 1 ช้อนชา เติมซีอิ๊วขาว น้ำมันหอย และซีอิ๊วดำหวาน ใส่หัวกระเทียมดองทั้งหัวพร้อมน้ำกระเทียมดอง ใส่เครื่องที่ห่อไว้ลงไป มัดใบเตยใส่ลงไปเพิ่มความหอม
          3. ใส่น่องเป็ดลงไป คนให้เข้ากัน ปิดฝา เปิดไฟกลางค่อนไปทางอ่อน ตุ๋นไปอีก 1 ชั่วโมง หรือจนเนื้อเป็ดเปื่อยจนเป็นที่พอใจก็ปิดเตา  
          4. ทำก๋วยเตี๋ยว ในสูตรทำเส้นหมี่หรือเส้นอื่นก็ตามชอบ ลวกเส้นหมี่ใส่ชาม แล้วก็ลวกผักคะน้ากับถั่วงอกลงชาม ใส่กากหมูกระเทียมเจียว ตามด้วยตั้งฉ่ายนิดหน่อย เติมน้ำส้มพริกดอง
          5. ตักเป็ดขึ้นมาแล้วก็สับเป็นชิ้นตามชอบ โปะลงบนเส้นก๋วยเตี๋ยว ตักน้ำซุปลงชาม ใส่ต้นหอมกับผักชีสับหยาบ โรยพริกไทยป่น ปรุงรสตามชอบ




ดูวิธีทำ ก๋วยเตี๋ยวเป็ดพะโล้ เพิ่มเติมคลิก

2. ก๋วยเตี๋ยวลูกชิ้นน้ำใส



สูตรจาก ครัวตุ๊กตา

          เที่ยงนี้อร่อยไปด้วยกันกับเมนูก๋วยเตี๋ยวลูกชิ้นน้ำใส มาพร้อมวิธีทำน้ำซุปกระดูกหมูใส่หัวไช้เท้า แค่ลวกเส้นและถั่วงอกพร้อมลูกชิ้นเสร็จแล้วก็ราดน้ำซุปร้อน ๆ ลงไปเลยจ้า
 
ส่วนผสม ก๋วยเตี๋ยวลูกชิ้นน้ำใส
          • ลูกชิ้นหมู 500 กรัม
          • เส้นหมี่ 200 กรัม
          • ถั่วงอก 200 กรัม
          • พริกป่น
          • น้ำส้มพริกดอง
          • ซีอิ๊วดำหวาน
          • น้ำปลา
          • กระเทียมเจียว
          • ตั้งฉ่าย
          • ต้นหอมกับผักชีซอย
          • พริกไทย
 
ส่วนผสม น้ำซุปก๋วยเตี๋ยว
          • กระดูกหมู 500 กรัม
          • เกลือ 2 ช้อนโต๊ะ
          • กระเทียมดอง 3 หัว
          • น้ำกระเทียมดอง 1/2 ถ้วย
          • พริกไทยเม็ด 2 ช้อนโต๊ะ
          • น้ำตาลกรวด 2 ช้อนโต๊ะ
          • หัวไช้เท้า 1 หัว
          • หอมหัวใหญ่ 1 หัว
          • กระเทียม 2 หัว
          • ก้านขึ้นฉ่าย 7-8 ก้าน
          • รากผักชี 1 ถ้วย (หรือก้านผักชี)
          • ใบเตย 5-6 ใบ
          • น้ำเปล่า 4 ลิตร
 
วิธีทำน้ำซุปก๋วยเตี๋ยว
          1. เอากระดูกหมูไปต้มน้ำร้อนแล้วเทน้ำทิ้งไป 1 รอบก่อน เพื่อให้คราบเลือดหรือคราบไขมันออกไป เสร็จแล้วใส่หม้อต้มก๋วยเตี๋ยว
          2. ใส่รากผักชี พริกไทยเม็ดหรือใครจะบุบก่อนก็ได้ ใส่ก้านขึ้นฉ่าย กระเทียมปอกเปลือก หอมใหญ่หั่นสี่ส่วน หัวไช้เท้าหั่นเป็นท่อน กระเทียมดองพร้อมน้ำกระเทียมดอง น้ำตาลกรวด เกลือ และใบเตย เทน้ำเปล่าลงไป ตั้งไฟกลางค่อนไปทางอ่อน เคี่ยวน้ำซุปไปอีก 2 ชั่วโมง คอยหมั่นช้อนฟองออกด้วย
          3. กรองเอาน้ำก๋วยเตี๋ยวออกมาจากเครื่องต้มน้ำซุปแล้วใส่หม้อใหม่ ตั้งน้ำซุป 1 หม้อ และอีกหม้อใส่น้ำเปล่าไว้ลวกเส้น ใส่ลูกชิ้นหมูลงในหม้อน้ำซุป
          4. ลวกเส้นและถั่วงอกใส่ชาม ใส่ตั้งฉ่าย กระเทียมเจียว และลูกชิ้น ตักน้ำซุปก๋วยเตี๋ยวราดลงในชาม ปริมาณมากหรือน้อยตามชอบ โรยต้นหอมกับผักชีซอย เติมพริกไทย ใครจะเติมพริกป่นหรือพริกน้ำส้มก็ตามสะดวก




ดูวิธีทำ ก๋วยเตี๋ยวลูกชิ้นน้ำใส เพิ่มเติมคลิก

3. ก๋วยเตี๋ยวต้มยำโบราณ



สูตรจาก ครัวตุ๊กตา 

          ก๋วยเตี๋ยวน้ำใสไม่ค่อยถูกปากขาแซ่บเท่าไร ต้องเจอเมนูก๋วยเตี๋ยวต้มยำโบราณ ใส่เนื้อหมู ลูกชิ้น และเครื่องในมาพร้อมวิธีทำน้ำยำรสจัดจ้าน
 
ส่วนผสม น้ำซุปก๋วยเตี๋ยว
          • น้ำเปล่า 1 หม้อ
          • กระดูกหมู 500 กรัม
          • รากผักชี 3 ราก
          • กระเทียม 1 หัวใหญ่
          • พริกไทยเม็ด 1 ช้อนโต๊ะ
          • เกลือ 1 ช้อนโต๊ะ
          • กระเทียมดอง 2 หัว พร้อมน้ำ 2 ช้อนโต๊ะ
 
ส่วนผสม ก๋วยเตี๋ยวหมูต้มยำ
          • เส้นเล็ก 1 ห่อ
          • ถั่วงอก 1 ถุง
          • เนื้อหมูต้ม 200 กรัม
          • ตับหมูต้มสุก 200 กรัม
          • ลูกชิ้นปลาและลูกชิ้นกุ้ง 200 กรัม
          • ไส้อ่อนต้มสุก 200 กรัม
          • ฮือก้วย 1 เส้น
 
ส่วนผสม น้ำต้มยำ
          • พริกป่น 1 ช้อนโต๊ะ
          • น้ำปลา 1 ช้อนโต๊ะ
          • น้ำส้มพริกดอง 1 ช้อนโต๊ะ
          • ถั่วลิสงคั่วบด 2 ช้อนโต๊ะ
          • กากหมูกระเทียมเจียว 2 ช้อนโต๊ะ
          • เกี๊ยวทอด 1 ชิ้น
          • มะนาว 1/2 ลูก
          • ต้นหอมผักชีซอย 1/2 ถ้วย
          • หมูบด 1/2 ถ้วย
          • น้ำตาลทราย 2 ช้อนโต๊ะ
 
วิธีทำก๋วยเตี๋ยวหมูต้มยำ
          1. ทำน้ำซุป โดยเอาน้ำใส่หม้อ ต้มน้ำให้เดือด ใส่กระดูกหมูล้างให้สะอาด ตามด้วยรากผักชี กระเทียม พริกไทย และเกลือ ถ้ามีน้ำตาลกรวดใส่ไปนิดหน่อย และใส่กระเทียมดอง พร้อมน้ำกระเทียมดอง ต้มประมาณ 1 ชั่วโมงครึ่ง คอยช้อนฟองออก
          2. เอาถั่วลิสงมาคั่ว ลอกเปลือกออกแล้วก็ใส่ครกตำ
          3. เอาหม้ออีกใบต้มน้ำ แล้วก็นำไส้อ่อนลงต้มให้เปื่อย ประมาณ 1 ชั่วโมง ระหว่างต้มก็สามารถเอาหมูและตับมาต้มด้วย ต้มทุกอย่างจนสุกแล้วตักออก พักไว้
          4. เจียวกากหมูกระเทียม โดยเอาหมูสามชั้นมาเจียวในกระทะจนได้น้ำมันหมูก่อน แล้วค่อยเอาน้ำมันหมูมาเจียวกระเทียมให้เหลือง แล้วก็เอาหมูกรอบลงทอดรวมกัน
          5. ตั้งหม้อใบเล็ก ใส่หมูสับลงไป ตักน้ำซุปที่ต้มไส้ไว้เดือด ๆ มาใส่ในหมูแล้วก็คน ๆ ให้หมูสุก รินน้ำออก พักไว้
          6. ทอดแผ่นเกี๊ยว ลวกลูกชิ้น หั่นหมูชิ้นเตรียมไว้ หั่นฮือก้วย ตับ และไส้อ่อน เตรียมไว้
          7. ลวกเส้นกับถั่วงอกใส่ชาม ใส่ลูกชิ้นต่าง ๆ ลงไป เตรียมไว้
          8. ปรุงน้ำต้มยำ โดยนำถ้วยหรืออ่างผสมเล็ก ๆ มาใส่หมูบดที่ลวกไว้ ใส่ถั่วลิสงคั่วตำลงไป ปรุงรสด้วยน้ำตาลทราย พริกป่น น้ำปลา พริกดองน้ำส้ม และบีบมะนาวตามลงไป ใส่กากหมูกระเทียมเจียว เติมน้ำซุปก๋วยเตี๋ยว เสร็จแล้วก็คนให้น้ำตาลละลาย แล้วก็ราดลงบนเส้นก๋วยเตี๋ยวในชาม ใส่เกี๊ยวทอดกรอบลงไป โรยด้วยต้นหอม ผักชี และพริกไทยป่น




ดูวิธีทำ ก๋วยเตี๋ยวต้มยำ เพิ่มเติมคลิก

4. ก๋วยเตี๋ยวเนื้อตุ๋น



สูตรจาก คุณสล่าปู่

          แอบกลืนน้ำลายเอื๊อกใหญ่เพราะเนื้อตุ๋นน่ากินมาก ๆ ใครอยากทำกินเองมาจดวิธีทำก๋วยเตี๋ยวเนื้อตุ๋น  จับเนื้อต้มกับเครื่องสมุนไพรและปรุงรสด้วยลำไยอบแห้งเพื่อให้ได้รสหวานกลมกล่อม ตุ๋นข้ามคืนจนนุ่ม แค่นี้ก็เอาไปกินกับเส้นก๋วยเตี๋ยวได้เลยจ้า
 
ส่วนผสม ก๋วยเตี๋ยวเนื้อตุ๋น
          • เนื้อวัว (ส่วนเนื้อน่อง)
          • ข่า
          • ตะไคร้
          • ใบมะกรูด
          • ซีอิ๊วดำ
          • ซีอิ๊วขาว
          • เม็ดพริกไทย
          • เกลือเม็ด  
          • กระเทียมดอง
          • หัวกระเทียม
          • รากผักชี
          • โป๊ยกั๊ก
          • อบเชย
          • น้ำตาลกรวด
          • ลำไยอบแห้ง
          • เครื่องก๋วยเตี๋ยวอื่น ๆ เช่น เส้นก๋วยเตี๋ยว (ตามชอบ), ถั่วงอก, ลูกชิ้นเนื้อ, กระเทียมเจียว, ผักสำหรับโรยหน้า และเครื่องปรุง
 
วิธีทำก๋วยเตี๋ยวเนื้อตุ๋น
          1. เอาเนื้อลงต้มกับเครื่องต้มไทยก่อน ได้แก่ ข่า ตะไคร้ และใบมะกรูด จากนั้นก็เอาออกมาหั่นให้ได้ขนาดตามต้องการ นำกลับลงตุ๋นในหม้อเดิม
          2. เติมซีอิ๊วดำ ซีอิ๊วขาว เม็ดพริกไทย เกลือเม็ด กระเทียมดอง หัวกระเทียม รากผักชี โป๊ยกั๊ก อบเชย และน้ำตาลกรวด ใส่ลำไยอบแห้ง ตุ๋นทิ้งไว้ข้ามคืน เช้ามาย้ายลงกระทะทองเหลืองแล้วตุ๋นต่อจนเปื่อยได้ที่ โปะลงบนเส้นก๋วยเตี๋ยวตามชอบ ตักน้ำซุปราดลงไป




ดูวิธีทำ ก๋วยเตี๋ยวเนื้อตุ๋น เพิ่มเติมคลิก

5. ก๋วยเตี๋ยวเรือหมูน้ำตก 



สูตรจาก เฟซบุ๊ก กินดี อยู่ดี by เนรัญชลา

          ใครเบื่อต่อคิวกินก๋วยเตี๋ยวเรือเจ้าดังก็มาทำเองกันเถอะ พบกับเมนูก๋วยเตี๋ยวเรือหมูน้ำตก ลวกเส้นใส่ชามแล้วราดน้ำซุปก๋วยเตี๋ยวเข้มข้นมาพร้อมวิธีทำหมูหมักนุ่มอร่อย กินแกล้มกับแคบหมูหรือกากหมูยิ่งฟิน
 
ส่วนผสม น้ำซุปก๋วยเตี๋ยว
          • น้ำเปล่า 10 ลิตร
          • กระดูกหมูเอียวเล้ง 1 กิโลกรัม
          • เครื่องตุ๋นหมูน้ำข้น 2 ชุด
          • กระเทียมดอง 5 หัว
          • น้ำกระเทียมดอง 1/2 ถ้วยตวง
          • ข่าแก่ (ยาว 2 นิ้ว) บุบพอแตก 1 ท่อน
          • รากขึ้นฉ่าย 5 ราก
          • ใบเตย 8 ใบ
          • เกลือป่น 2 ช้อนโต๊ะ + 1/2 ช้อนโต๊ะ
          • น้ำตาลมะพร้าว 150-200 กรัม
          • เต้าหู้ยี้ 10 ก้อน
          • ซีอิ๊วดำ 7-8 ช้อนโต๊ะ
          • ซีอิ๊วขาว (สูตร 1) 1/2 ถ้วยตวง
          • ซอสปรุงรสฝาเขียว 1/2 ถ้วยตวง
          • เลือดหมูสด 2 ถ้วยตวง
          • ใบตะไคร้
          • เหล้า 2 ช้อนโต๊ะ
          • ลูกกระวานไทย 5 ลูก
          • ใบกระวาน 3 ใบ
 
ส่วนผสม หมูหมัก
          • เนื้อสะโพกหมู 1 กิโลกรัม
          • ไข่แดง 2 ฟอง
          • แป้งข้าวโพด 1 ช้อนโต๊ะ
          • น้ำตาลทราย 1 ช้อนโต๊ะ
          • ซีอิ๊วขาว 1 ช้อนโต๊ะ
          • ซอสปรุงรส 1/2 ช้อนโต๊ะ
 
เครื่องก๋วยเตี๋ยว
          • เส้นก๋วยเตี๋ยว (ตามชอบ)
          • ลูกชิ้นหมูอย่างดี
          • ขึ้นฉ่ายซอย
          • ถั่วงอก
          • ใบโหระพา
          • กากหมูเจียวกรอบ
          • ผักชีฝรั่งซอย
          • พริกไทยป่น
          • ตับหมูหั่นบาง ๆ
 
วิธีทำน้ำซุปก๋วยเตี๋ยว
          1. ใส่น้ำ 10 ลิตรลงในหม้อก๋วยเตี๋ยว นำขึ้นตั้งไฟแรง ใส่เครื่องตุ๋นหมูน้ำข้นลงไป 2 ห่อ ตามด้วยลูกกระวาน และใบกระวาน ตามด้วยเกลือป่น ปิดฝาต้มให้เดือด เมื่อน้ำเดือดพล่านแล้วจึงใส่กระดูกเอียวเล้งลงไป ปิดฝาหม้อต้มจนเดือด แล้วจึงหรี่ไฟให้เหลือไฟอ่อน ๆ
          2. ใส่กระเทียมดองและน้ำกระเทียมดองลงไป ตามด้วยรากขึ้นฉ่าย ข่าแก่ และใบเตย ปรุงรสด้วยซีอิ๊วขาว ซอสปรุงรส น้ำตาลมะพร้าว และซีอิ๊วดำ แล้วปิดฝาหม้อ เคี่ยวด้วยไฟอ่อนต่อไปเรื่อย ๆ ประมาณ 1 ชั่วโมง เมื่อน้ำซุปเดือดได้ที่แล้ว โขลกเต้าหู้ยี้ให้ละเอียดละลายใส่ลงไป  
          3. นำเลือดหมูสดมาขยำกับใบตะไคร้ในภาชนะสักครู่ ขยำเสร็จแล้วนำไปกรองด้วยกระชอนตาถี่ ๆ จากนั้นตักน้ำก๋วยเตี๋ยวขึ้นมาสักกระบวย ใส่ลงไปในภาชนะที่ใส่เลือดหมู ใช้ช้อนคนเร็ว ๆ ให้เข้ากัน เร่งไฟแรง จากนั้นจึงละลายเลือดใส่ลงไปในหม้อน้ำซุป คนเล็กน้อยให้พอเข้ากัน แล้วหรี่ไฟอ่อนตามเดิม
          4. ทำหมูหมัก โดยใช้เนื้อหมูส่วนสะโพก หั่นสไลซ์เป็นชิ้นบาง คลุกเคล้าเนื้อหมูกับไข่แดง แป้งข้าวโพด น้ำตาลทราย ซีอิ๊วขาว และซอสปรุงรส ให้เข้ากัน หมักทิ้งไว้ในตู้เย็นอย่างน้อย 3 ชั่วโมง
          5. ลวกถั่วงอก และลวกเส้นในน้ำเดือด ๆ ใส่ไว้ในชาม ก่อนใส่ลงชามก็สะบัดตะกร้อสักหน่อยเพื่อให้สะเด็ดน้ำ ตักน้ำมันกระเทียมเจียวสักเล็กน้อยนำลงไปคลุกเคล้ากับเส้น โรยพริกไทยป่น ตามด้วยขึ้นฉ่ายและผักชีฝรั่งซอยอย่างละเล็กอย่างละน้อย
          6. ลวกหมูหมัก ตามด้วยตับหมูกับลูกชิ้น ใส่ชามก๋วยเตี๋ยว จากนั้นก็ตักน้ำซุปราดลงไป ตบท้ายด้วยการโรยหน้าด้วยเนื้อกับกระเทียมเจียว และกากหมูกรอบ เสิร์ฟพร้อมถั่วงอกดิบและใบโหระพาค่ะ
 




ดูวิธีทำได้ที่ ก๋วยเตี๋ยวเรือหมูน้ำตก เพิ่มเติมคลิก

6. ก๋วยเตี๋ยวไก่มะระ 



สูตรจาก เฟซบุ๊ก กินดี อยู่ดี by เนรัญชลา

          นานมาแล้วที่ไม่ได้กินเมนูก๋วยเตี๋ยวไก่ วันนี้อยู่บ้านเลยขอทำสักมื้อ พบกับเมนูก๋วยเตี๋ยวไก่มะระ จับเส้นลวกให้พร้อมแล้วใส่ไก่ตุ๋นกับมะระต้ม เพิ่มความหอมจากเห็ดหอมและกระเทียมเจียว แกล้มกับถั่วงอกและมะระสด
 
ส่วนผสม มะระต้ม
          • มะระจีน 1 ลูก
          • น้ำสำหรับต้ม
          • เกลือป่น 1 ช้อนโต๊ะ
 
ส่วนผสม ไก่ตุ๋น
          • รากผักชี 10 รากใหญ่
          • พริกไทยเม็ด 1 ช้อนชา
          • กระเทียมไทย 2 หัว (แกะเป็นกลีบ)
          • น้ำมันพืช 1 ช้อนโต๊ะ
          • โป๊ยกั๊ก 4 ดอก
          • อบเชย (ขนาดยาว 4 นิ้ว) 4 แท่ง
          • ใบกระวาน 2 ใบ
          • ข่า (หั่นแว่น) 4 แว่น
          • น่องไก่ 8 น่อง
          • เหล้าจีน 2 ช้อนโต๊ะ (หากไม่มีก็ใช้เหล้าแม่โขงแทน)
          • น้ำเปล่า 1 ลิตร
          • เครื่องเทศสำหรับตุ๋น 1 ชุด
          • น้ำมันงา 1 ช้อนโต๊ะ
          • เห็ดหอมแห้งแช่น้ำ 15 ดอก
          • น้ำตาลมะพร้าว 100 กรัม
          • ซีอิ๊วขาว (สูตร 5) 4 ช้อนโต๊ะ
          • ซอสปรุงรสแม็กกี้ 3 ช้อนโต๊ะ
          • ซีอิ๊วดำ 1 ช้อนโต๊ะ
 
ส่วนผสม น้ำซุป
          • น้ำเปล่า 8 ลิตร
          • ส่วนผสมน้ำที่เหลือจากตุ๋นไก่
          • หอมใหญ่ปอกเปลือก 2 หัว
          • น้ำกระเทียมดอง 1/2 ถ้วยตวง
          • กระเทียมดอง 3 หัว
          • เครื่องเทศสำหรับตุ๋น 1 ชุด
          • น้ำตาลมะพร้าว 70 กรัม
          • เกลือป่น 1 ช้อนโต๊ะ
          • ซีอิ๊วขาว (สูตร 5) 12 ช้อนโต๊ะ
          • ซอสปรุงรสแม็กกี้ 12 ช้อนโต๊ะ
          • ซีอิ๊วดำ 1 ช้อนโต๊ะ
          • โครงไก่ 2 โครง
 
เครื่องก๋วยเตี๋ยวอื่น ๆ
          • เส้นก๋วยเตี๋ยว (ชนิดใดก็ได้ตามชอบ แต่วันนี้เลือกใช้เส้นบะหมี่ไข่ค่ะ)
          • ผักกาดหอม
          • ถั่วงอกลวก
          • ต้นหอมซอย
          • ผักชีซอย
          • ตั้งฉ่าย
          • กระเทียมเจียว
          • พริกไทยป่น
 
วิธีเตรียมมะระต้ม
          1. นำมะระมาผ่าครึ่งตามยาว นำเอาไส้ออกให้หมด จากนั้นนำแต่ละซีกมาผ่าครึ่งตามยาวอีกครั้ง จากนั้นหั่นขวางให้เป็นชิ้นสี่เหลี่ยม นำไปล้างให้สะอาด
          2. นำน้ำใส่หม้อ นำขึ้นตั้งไฟให้เดือด เติมเกลือป่นลงไป พอน้ำเดือดพล่านจึงนำมะระลงต้ม
          3. ต้มด้วยไฟกลาง ๆ แค่พอมะระสุก
          4. ช้อนมะระขึ้นจากหม้อ นำลงไปล้างในน้ำเย็นเพื่อลดอุณหภูมิ สะเด็ดน้ำ พักไว้
 
วิธีทำไก่ตุ๋น
          1. โขลกรากผักชี 5 รากรวมกับพริกไทยเม็ดและกระเทียมให้ละเอียดจากนั้นนำไปผัดกับน้ำมันพืชด้วยไฟอ่อน ใส่โป๊ยกั๊ก อบเชย ใบกระวาน และข่าลงไปคั่วเข้าด้วยกันจนหอม
          2. ใส่น่องไก่ลงไปผัดเข้าด้วยกัน ใส่เหล้าจีนลงไปผัดคลุกเคล้าแค่พอหนังไก่ตึง ๆ
          3. เติมน้ำเปล่าลงไป 1 ลิตร ใส่เครื่องเทศสำหรับตุ๋นลงไป 1 ชุด ตามด้วยเห็ดหอมและน้ำมันงา ปรุงรสด้วยน้ำตาลมะพร้าว ซีอิ๊วขาว ซอสแม็กกี้ และเติมสีสันด้วยซีอิ๊วดำ
          4. ต้มด้วยไฟแรง พอเดือดแล้วหรี่ไฟลงให้เหลือไฟอ่อน ปิดฝาตุ๋นจนเนื้อไก่เปื่อยนุ่มได้ที่ตามต้องการ ยกลงจากเตาแล้วตักเอาแต่เฉพาะน่องไก่แยกพักไว้ ส่วนที่เหลือเราก็จะนำไปต้มผสมกับน้ำซุปค่ะ
 
วิธีทำน้ำซุป
          1. เทน้ำเปล่า 8 ลิตรลงในหม้อใบใหญ่ จากนั้นจึงนำส่วนผสมน้ำที่เหลือจากการตุ๋นน่องไก่เมื่อครู่เทใส่ลงไป นำขึ้นตั้งไฟแรง
          2. ใส่หอมใหญ่ รากผักชี 5 รากที่เหลือ น้ำกระเทียมดอง กระเทียมดอง เครื่องตุ๋น 1 ชุด ปรุงรสด้วยน้ำตาลมะพร้าว เกลือป่น ซอสแม็กกี้ ซีอิ๊วขาว และซีอิ๊วดำ ปิดฝาหม้อต้มให้เดือด
          3. พอเดือดแล้วจึงใส่โครงไก่ลงไป (หากจะให้ดีโครงไก่ควรถลกหนังและตัดตูดออก) จากนั้นลดไฟลงให้เหลือไฟอ่อน ปิดฝาต้มจนกระทั่งน้ำซุปรสชาติได้ที่
          4. ใส่มะระที่ต้มเตรียมไว้ลงไป ต้มจนมะระลอยขึ้นก็ช้อนมะระแยกไว้ (มะระจะได้ไม่เละจนเกินไป) ***หากมีน้ำมันไก่หรือฟองลอยบนน้ำซุปก็ให้พยายามช้อนออกเท่าที่จะทำได้ น้ำซุปจะได้ใส และไม่มันเลี่ยน
 
วิธีทำก๋วยเตี๋ยวไก่ตุ๋นมะระ

รองก้นชามด้วยผักกาดหอม ถั่วงอกลวก เส้นบะหมี่ลวกคลุกน้ำมันกระเทียมเจียว ตามด้วยน่องไก่ตุ๋น มะระต้ม
จากนั้นจึงตักน้ำซุปและเห็ดหอมใส่ลงไป โรยหน้าด้วยต้นหอมกับผักชีซอย กระเทียมเจียว และพริกไทยป่น





ดูวิธีทำได้ที่ ก๋วยเตี๋ยวไก่มะระ เพิ่มเติมคลิก

7. ก๋วยเตี๋ยวต้มยำ ก๋วยเตี๋ยวเย็นตาโฟต้มยำ 



สูตรจาก คุณ blackpiano  

          มาเติมความแซ่บให้กับก๋วยเตี๋ยวน้ำรสจืดชืดกันเถอะ พบกับเมนูก๋วยเตี๋ยวต้มยำ และ ก๋วยเตี๋ยวเย็นตาโฟต้มยำ มาพร้อมวิธีทำซอสเย็นตาโฟสีสวยและน้ำซุปกระดูกหมูใส่ปลาหมึกแห้ง แค่ชามเดียวคงไม่พอ 
 
ส่วนผสม ซอสเย็นตาโฟ
          • พริกแดงสด 2 กำมือ
          • กระเทียมสด (แกะเปลือก) 1 ทัพพี
          • กระเทียมดอง (แบบแกะเปลือก) 1 ทัพพี (ใช้แบบแกะเปลือกเพื่อไม่ให้น้ำซอสมีเปลือกกระเทียมอยู่)
          • เต้าหู้ยี้ 10 ก้อน
          • เต้าเจี้ยว 1/2 ถ้วย
          • น้ำกระเทียมดอง 1/2 ถ้วย
          • น้ำส้มสายชู 1/2 ถ้วย
          • น้ำเปล่า 2 ถ้วย
          • เกลือป่น ปลายทัพพี
          • น้ำตาลทราย 1 ทัพพี
          • น้ำตาลปี๊บ 1 ทัพพี
          • สีผสมอาหารสีแดงเล็กน้อย (เพื่อให้บรรยากาศเป็นเย็นตาโฟตามร้าน)
 
ส่วนผสม น้ำซุปเย็นตาโฟ
          • น้ำซุปกระดูกหมู
          • เกลือ
          • น้ำตาลกรวด
          • รากผักชี
          • พริกไทยเม็ด (ทุบพอแตก)
          • กระเทียม (ทุบพอแตก)
          • หอมใหญ่ 1-2 หัว
          • ซีอิ๊วขาว
          • หัวไช้เท้า
          • ปลาหมึกแห้งย่างไฟ 2 ตัว (เพื่อให้ซุปหอมกลมกล่อมคล้าย ๆ ที่ร้านบะหมี่กวางตุ้งที่ขายยามดึก)
 
ส่วนผสม เครื่องก๋วยเตี๋ยว
          • เกี๊ยวทอดกรอบ
          • ไก่กรอบ (ไก่ชุบแป้งสำเร็จรูปพร้อมปรุง)
          • พริกป่น
          • ถั่วป่น
          • น้ำตาลทราย
          • น้ำปลา
          • น้ำพริกเผา
          • พริกดอง
          • เส้นก๋วยเตี๋ยว
          • กุ้งลวก ลูกชิ้น เต้าหู้ปลา และอื่น ๆ ตามชอบ
 
ส่วนผสม ก๋วยเตี๋ยวต้มยำ
          • เส้นก๋วยเตี๋ยว
          • ถั่วงอก
          • น้ำพริกเผา
          • น้ำตาลทราย
          • น้ำปลา
          • พริกป่น
          • ถั่วป่น
          • กุ้งแห้งฝอย
          • น้ำส้มพริกดอง
          • กากหมู
          • ผักชีฝรั่ง
          • ตั้งฉ่าย
          • เนื้อสัตว์
          • เครื่องเคียงอื่น ๆ ตามชอบ

วิธีทำก๋วยเตี๋ยวเย็นตาโฟต้มยำ
          1. ทำซอสเย็นตาโฟ โดยผ่าพริกแดงแล้วเลาะเมล็ดออกให้หมด หั่นเป็นชิ้นเล็ก ๆ ใส่ลงในโถปั่น ตามด้วยกระเทียม กระเทียมดอง เต้าหู้ยี้ เต้าเจี้ยว น้ำกระเทียมดอง น้ำส้มสายชู และน้ำเปล่า ปั่นจนส่วนผสมทั้งหมดละเอียด จากนั้นเทส่วนผสมใส่ลงในหม้อเคี่ยวจนสุก เติมเกลือป่น น้ำตาลทราย น้ำตาลปี๊บ (หากชอบหวานค่อยเติมภายหลังได้) และสีผสมอาหารสีแดงเล็กน้อย เคี่ยวจนเริ่มเดือด ใส่แป้งผสมน้ำลงไป รีบ ๆ คนผสมให้เข้ากัน เคี่ยวต่อสักครู่จะได้ซอสเย็นตาโฟ เตรียมไว้ (ควรปรุงให้ได้ 3 รส หวาน-เปรี้ยว-เค็ม สามารถเก็บไว้ในตู้เย็นได้เป็นเดือน ๆ นึกอยากกินเย็นตาโฟก็เอามาปรุงได้เลย)
          2. ทำน้ำซุปเย็นตาโฟ โดยต้มน้ำซุปกระดูกหมู ใส่เกลือ น้ำตาลกรวด รากผักชี พริกไทยเม็ดทุบ กระเทียมทุบ หอมใหญ่ ซีอิ๊วขาว หัวไช้เท้า และปลาหมึกแห้งย่างไฟ ต้มจนเดือด เตรียมไว้
          3. ทอดแผ่นเกี๊ยวและไก่กรอบ เตรียมไว้
          4. ใส่พริกป่น ถั่วป่น น้ำตาลทราย น้ำปลา น้ำพริกเผา ซอสเย็นตาโฟ และพริกดองลงในชาม จากนั้นตักน้ำซุปร้อน ๆ ลงไปคนให้พริกเผาแตกตัว เทลงชามที่ลวกเส้นเตรียมไว้แล้ว วางไก่กรอบ เกี๊ยวทอด กุ้ง ลูกชิ้น เต้าหู้ปลา และอื่น ๆ ตามชอบลงไป พร้อมเสิร์ฟ
 
วิธีทำก๋วยเตี๋ยวต้มยำ
          1. ลวกเส้นก๋วยเตี๋ยวและถั่วงอกใส่ชาม เตรียมไว้
          2. ใส่น้ำพริกเผา 1 ช้อนโต๊ะ น้ำตาลทราย น้ำปลา พริกป่น ถั่วป่น กุ้งแห้งฝอย น้ำส้มพริกดอง กากหมู ผักชีใบหนาม ตั้งฉ่าย เนื้อสัตว์ และเครื่องเคียงอื่น ๆ ตามต้องการลงในชาม ตามด้วยน้ำซุป คนผสมให้น้ำพริกเผาแตกตัวดี เทใส่ลงในชามที่มีเส้นก๋วยเตี๋ยวลวก
 




ดูวิธีทำ เย็นตาโฟต้มยำ เพิ่มเติมคลิก

8. ก๋วยเตี๋ยวเป็ด 



สูตรจาก rins cookbook 

          อยากทำเมนูก๋วยเตี๋ยวน้ำเอาใจคนพิเศษ ขอนำเสนอเมนูก๋วยเตี๋ยวเป็ด  สูตรนี้ใส่ผงพะโล้กับเครื่องยาจีน เติมสีสันด้วยซีอิ๊วดำหวาน มาพร้อมวิธีทำน้ำจิ้มก๋วยเตี๋ยวเป็ด
 
ส่วนผสม เป็ดพะโล้
          • เป็ดสด 1 ตัว
          • กระเทียม บุบพอแตก 1/2 ถ้วย
          • พริกไทยดำเม็ด บุบพอแตก  2 ช้อนโต๊ะ
          • ผักชีสับหยาบ 1 ถ้วย
          • น้ำตาลปี๊บ (หรือน้ำตาลทราย)  1 ถ้วย
          • อบเชยแท่ง 9 แท่ง
          • โป๊ยกั๊ก 25 ดอก
          • ฮ่วยซัว 8 ชิ้น
          • ข่าแห้ง หรือข่าสด 1/3 ถ้วย
          • ผงพะโล้ 3 ช้อนโต๊ะ
          • ซอสปรุงรส 1 ถ้วย
          • ซีอิ๊วขาว 1 ถ้วย
          • เกลือป่น 3 ช้อนโต๊ะ
          • ซีอิ๊วดำหวาน 1/2 ถ้วย
 
ส่วนผสม เครื่องก๋วยเตี๋ยวเป็ด
          • เส้นก๋วยเตี๋ยวตามชอบ
          • ถั่วงอก
          • ขึ้นฉ่ายซอย
          • กระเทียมเจียว
          • ผักชีซอย
          • น้ำมันพริกเผา
 
ส่วนผสม น้ำจิ้มก๋วยเตี๋ยวเป็ด
          • พริก 1/4 ถ้วย
          • กระเทียม 1/4 ถ้วย
          • ข่าแห้ง 1 ช้อนโต๊ะ
          • เกลือป่น 1 ช้อนชา
          • น้ำส้มสายชู 3/4 ถ้วย
 
วิธีทำก๋วยเตี๋ยวเป็ด
          1. ล้างทำความสะอาดเป็ดทั้งภายในและภายนอก ดึงขนเป็ดออกให้หมด จากนั้นเช็ดให้แห้ง เตรียมไว้
          2. ใส่ผักชี กระเทียมบุบ พริกไทยดำบุบ น้ำตาลปี๊บ อบเชยแท่ง โป๊ยกั๊ก ฮ่วยซัว ข่าแห้ง และผงพะโล้ลงบนผ้าขาวบาง มัดผ้าให้แน่น
          3. ใส่น้ำเปล่าลงในหม้อ นำขึ้นตั้งไฟแรงจนน้ำเดือด ใส่ห่อผ้าเครื่องเทศลงไปต้ม ตามด้วยซอสปรุงรส ซีอิ๊วขาว เกลือป่น และซีอิ๊วดำหวาน ตามด้วยเป็ด
          4. เติมน้ำเปล่าให้ท่วมตัวเป็ด เบาไฟอ่อนสุด ต้มทิ้งไว้นานประมาณ 1 ชั่วโมง 45 นาที ถึง 2 ชั่วโมง พอเป็ดสุก นำขึ้นจากหม้อ ตัดเนื้อเป็ดออกเป็นชิ้น ๆ ตามชอบ เตรียมไว้
          5. ลวกถั่วงอกและเส้นก๋วยเตี๋ยวในน้ำเดือด ใส่ลงในชาม วางเนื้อเป็ดบนเส้นก๋วยเตี๋ยว ตักน้ำพะโล้ใส่ลงไป โรยขึ้นฉ่าย กระเทียมเจียว ผักชี และน้ำมันพริกเผาตามชอบ เสิร์ฟคู่กับน้ำจิ้ม
 
วิธีทำน้ำจิ้มก๋วยเตี๋ยวเป็ด
          ทำน้ำจิ้ม โดยใส่พริก กระเทียม ข่าแห้ง เกลือป่น และน้ำส้มสายชูลงในเครื่องปั่น ปั่นจนละเอียด เตรียมไว้กินคู่กับก๋วยเตี๋ยว
 




ดูวิธีทำ ก๋วยเตี๋ยวเป็ด เพิ่มเติมคลิก

9. ก๋วยเตี๋ยวสุโขทัยทรงเครื่อง



สูตรจาก เว็บไซต์ ching can cook 

          จู่ ๆ ก็อยากกินก๋วยเตี๋ยวสุโขทัย แต่ครั้นจะเดินทางไปถึงจังหวัดสุโขทัยคงไม่ไหว ดังนั้นขอเปิดสูตรทำเองดีกว่า พบกับเมนูก๋วยเตี๋ยวสุโขทัยทรงเครื่อง จุดเด่นคือ ใส่ถั่วฝักยาวหั่นแฉลบและเครื่องเคราอีกมากมาย ปรุงรสด้วยน้ำตาลปี๊บ พริกป่น ถั่วคั่ว และมะนาว
 
ส่วนผสม น้ำซุป
          • น้ำเปล่า
          • รากผักชี
          • กระเทียม
          • พริกไทยเม็ดทุบ
          • กระดูกหมู
          • หัวไช้เท้า
          • กระเทียมดอง
          • น้ำกระเทียมดอง
 
ส่วนผสม ก๋วยเตี๋ยวต้มยำสุโขทัยทรงเครื่อง
          • มันหมู
          • กุ้งแห้งเนื้อ
          • แผ่นเกี๊ยว
          • หมูบดลวก (ต้มน้ำซุปเสร็จก็ให้นำเนื้อหมูบดลงไปลวกในน้ำซุปเลยค่ะ)
          • ถั่วฝักยาวหั่นเฉียง
          • ผักชีฝรั่งซอย
          • แคบหมู
          • ใบมะกรูดซอย
          • ถั่วลิสง
          • ตั้งฉ่ายสับ
          • น้ำตาลปี๊บ
          • มะนาว
          • ก๋วยเตี๋ยวเส้นเล็กและเส้นใหญ่
          • น้ำมันกระเทียมเจียวผสมกากหมู
          • ลูกชิ้นปลา
          • ฮือก้วย
          • ไข่เป็ดต้มยางมะตูม
          • พริกป่น
          • น้ำปลา
          • น้ำตาลทราย
          • พริกน้ำส้ม
 
วิธีทำก๋วยเตี๋ยวต้มยำสุโขทัยทรงเครื่อง
          1. ทำน้ำซุปโดยต้มน้ำให้เดือดจัด ใส่รากผักชี กระเทียม และพริกไทยเม็ดทุบลงไป ตามด้วยกระดูกหมู หัวไช้เท้า กระเทียมดอง และน้ำกระเทียมดอง ต้มจนเดือดแล้วลดไฟ ต้มนานประมาณ 1.30 ถึง 2 ชั่วโมง
          2. ทำกากหมูทอด โดยหั่นมันหมูเป็นชิ้น ๆ แล้วนำไปทอดในกระทะโดยไม่ต้องใส่น้ำมัน ทอดจนกรอบ พักไว้
          3. ทำกุ้งแห้งคั่ว โดยตั้งกระทะใบเดิม ใส่น้ำมันเล็กน้อยพอ นำกุ้งแห้งเนื้อลงไปคั่ว พักไว้
          4. ทำเกี๊ยวทอด โดยหั่นแผ่นเกี๊ยว แล้วนำไปทอดในน้ำมันจนกรอบ พักไว้
          5. ลวกลูกชิ้นปลา ฮือก้วย จากนั้นก็ลวกหมูสับและถั่วฝักยาว
          6. ลวกเส้นก๋วยเตี๋ยวตามชอบ คลุกด้วยน้ำมันกระเทียมเจียวผสมกากหมู
          7. ปรุงรสในชาม โดยผสมพริกป่น น้ำตาลทราย และน้ำปลา แล้วตักน้ำซุปลงไป เติมน้ำตาลปี๊บ บีบมะนาว ชิมจนได้รสต้มยำ เวลาเสิร์ฟโรยหน้าก๋วยเตี๋ยวด้วยลูกชิ้นปลา ฮือก้วย ไข่ต้ม ถั่วฝักยาว ผักชีฝรั่ง ใบมะกรูดซอย หมูสับแผ่นเกี๊ยวทอด แคบหมู ถั่วลิสง และกุ้งแห้งคั่ว
 




ดูวิธีทำ ก๋วยเตี๋ยวสุโขทัยเครื่องทรง เพิ่มเติมคลิก

10. ก๋วยเตี๋ยวปากหม้อ 



สูตรจาก คุณเนินน้ำ อาหารบ้าน ๆ ที่บ้านเนินน้ำ

          เส้นก๋วยเตี๋ยวราดน้ำต่าง ๆ คงดูเชยไปหน่อย ลองเปลี่ยนมาทำเมนูก๋วยเตี๋ยวปากหม้อ จับแป้งปากหม้อห่อไส้คาวต่าง ๆ สุดท้ายราดน้ำซุปกระดูกหมูและปรุงรสตามชอบ
 
ส่วนผสม แป้งข้าวเกรียบปากหม้อ
          • แป้งข้าวเจ้า 1 ถ้วย
          • แป้งมัน 1 ถ้วย + 1 ช้อนโต๊ะ
          • น้ำเปล่า 1+1/4 ถ้วย
 
ส่วนผสม ไส้หน่อไม้
          • กระเทียมสับ
          • หมูสับ
          • กุ้งแห้งแช่น้ำให้นิ่มและนำขึ้นสะเด็ดน้ำ
          • ไข่ไก่
          • หน่อไม้ต้ม หั่นเป็นชิ้นเล็ก ๆ
          • น้ำตาลทราย
          • เกลือ
          • ซีอิ๊วขาว
          • พริกไทย
 
ส่วนผสม ไส้ไช้เท้า
          • กระเทียมสับ
          • หัวไช้เท้าขูดฝอย บีบน้ำออก
          • กุ้งแห้งแช่น้ำให้นิ่มและนำขึ้นสะเด็ดน้ำ
          • ซีอิ๊วขาว
          • เกลือ
          • น้ำตาลทราย
          • พริกไทย
 
ส่วนผสม ไส้กุยช่าย
          • กระเทียมสับ
          • ใบกุยช่ายซอยหยาบ
          • เบกกิ้งโซดา
          • ซีอิ๊วขาว
          • เกลือ
          • น้ำตาลทราย
 
ส่วนผสม น้ำซุปก๋วยเตี๋ยว
          • ซี่โครงหมู
          • ปลาหมึกแห้งปิ้งแล้วตัดเป็นชิ้นเล็ก
          • หัวไช้เท้าหั่นเป็นท่อน
          • รากผักชี
          • กระเทียม
          • พริกไทยเม็ด
          • น้ำตาลกรวด หรือน้ำตาลทราย
          • เกลือ
          • ต้นหอมกับผักชีซอย
          • กระเทียมเจียว
          • ตั้งฉ่าย
          • น้ำปลา
          • น้ำตาลทราย
          • พริกน้ำส้ม
          • พริกป่น
 
วิธีทำก๋วยเตี๋ยวปากหม้อ
          1. ทำแป้ง โดยผสมทุกอย่างให้เข้ากัน เตรียมไว้
          2. ทำไส้หน่อไม้ โดยเจียวกระเทียมให้เหลือง ใส่หมูสับและกุ้งแห้งลงผัดให้สุก ตอกไข่ใส่และยีให้ละเอียด ใส่หน่อไม้ลงไปผัดให้เข้ากัน ปรุงรสด้วยน้ำตาลทราย เกลือ ซีอิ๊วขาว และพริกไทย ตักขึ้น เตรียมไว้
          3. ทำไส้ไช้เท้า โดยเจียวกระเทียมให้เหลือง ใส่หัวไช้เท้าขูดฝอยลงไปผัดให้สุก ตามด้วยกุ้งแห้ง ปรุงรสด้วยซีอิ๊วขาว เกลือ น้ำตาลทราย และพริกไทย ตักขึ้น เตรียมไว้
          4. ทำไส้กุยช่าย โดยเจียวกระเทียมให้เหลือง ใส่ใบกุยช่ายผสมเบกกิ้งโซดา ซีอิ๊วขาว เกลือ และน้ำตาลทรายลงผัดพอสุก ตักขึ้น เตรียมไว้
          5. ทำน้ำซุป โดยต้มน้ำให้เดือด ใส่ซี่โครงลงต้มจนหมดเลือดแล้วตักขึ้นพักไว้ เทน้ำทิ้งเพื่อให้ได้น้ำซุปใส
          6. ตั้งหม้อน้ำให้เดือด ใส่ซี่โครงหมูลงเคี่ยวให้เปื่อย ใส่ปลาหมึกแห้งและหัวไช้เท้า พอเดือดลดไฟอ่อนลง ใส่รากผักชี กระเทียม และพริกไทยเม็ดบุบพอแหลก ปรุงรสด้วยน้ำตาลกรวด และเกลือ
          7. เตรียมหม้อคอคอด ใส่น้ำลงไป ขึงผ้าโทเร มัดด้วยยางให้แน่น และดึงให้ตึง เจาะรูริมผ้าเล็กน้อยพอให้ไอน้ำออกได้แล้วยกขึ้นตั้งบนไฟกลาง ปิดฝาครอบ ต้มจนน้ำเดือด ตักแป้งละเลงบนผ้า ปิดฝาพักไว้ประมาณ 5 วินาที ตักไส้ใส่แล้วใช้พายปาดห่อไส้ ตักใส่ภาชนะ
          8. ตักซุปใส่ถ้วย ใส่ตั้งฉ่าย กระเทียมเจียว พริกไทย ต้นหอม และผักชี ใส่ก๋วยเตี๋ยวปากหม้อลงไป ปรุงรสตามชอบ หรือกินกับน้ำจิ้ม (คลิกดู น้ำจิ้ม)
 




ดูวิธีทำ ก๋วยเตี๋ยวปากหม้อ เพิ่มเติมคลิก

11. ก๋วยเตี๋ยวต้มยำหมูแดง ขาหมูต้ม



สูตรจาก คุณ swin 


          ก๋วยเตี๋ยวขาหมูก็อร่อย ก๋วยเตี๋ยวหมูแดงก็ของชอบ ในเมื่อรักพี่เสียดายน้องก็จับมามิกซ์รวมกันเลยสิ พบกับเมนูก๋วยเตี๋ยวต้มยำหมูแดง ขาหมูต้ม เส้นก๋วยเตี๋ยวราดน้ำซุปต้มยำมาพร้อมวิธีทำหมูแดงกับขาหมูต้ม
 
ส่วนผสม น้ำซุปกระดูกหมู
          • กระดูกหมู 1 กิโลกรัม
          • พริกไทย 1 ช้อนโต๊ะ
          • รากผักชี
          • กระเทียม
 
ส่วนผสม หมูแดง
          • สันคอหมู
          • น้ำผึ้ง
          • ผงพะโล้
          • เกลือ
          • สีผสมอาหารสีแดง
 
ส่วนผสม ขาหมูต้ม
          • ขาหมู
          • น้ำเปล่า (สำหรับต้ม)
 
ส่วนผสม เครื่องก๋วยเตี๋ยวต้มยำ
          • เส้นก๋วยเตี๋ยว (ตามชอบ)
          • ถั่วงอก
          • หมูแดง
          • ขาหมูต้ม
          • ไข่ต้มยางมะตูม
          • ถั่วคั่วบดหยาบ
          • ต้นหอมซอย
          • พริกป่น
          • กุ้งแห้ง
          • มะนาว
 
 วิธีทำน้ำซุปกระดูกหมู
         1. ลวกกระดูกหมูในน้ำเดือด 2 นาทีก่อน เพื่อล้างเลือด แล้วนำไปล้างน้ำอีกครั้งให้สะอาด
         2. ใส่กระดูกใส่ลงในหม้อความดัน ตามด้วยพริกไทย รากผักชี และกระเทียม ใช้เวลาต้ม 1 ชั่วโมง 30 นาที หรือ 90 นาที จะได้น้ำซุปที่ข้นจากไขกระดูก เตรียมไว้
 
วิธีทำหมูแดง
          หมักสันคอหมูกับน้ำผึ้ง ผงพะโล้ เกลือ และสีผสมอาหารสีแดง หมักไว้ 1 ชั่วโมงก่อนแล้วนำมาทอดจนสุก หั่นเป็นชิ้น ๆ เตรียมไว้
 
วิธีทำขาหมูต้ม
          นำเนื้อขาหมูไปต้มด้วยไฟอ่อนจนเปื่อย ประมาณ 45 นาที หั่นเป็นชิ้น ๆ เตรียมไว้
 
วิธีทำก๋วยเตี๋ยวต้มยำ
          ลวกเส้นก๋วยเตี๋ยวและถั่วงอกให้สุก ตักใส่ชาม ตามด้วยหมูแดง ขาหมู กุ้งแห้ง และไข่ต้มยางมะตูม ปรุงรสด้วยถั่วคั่วบด ต้นหอม พริกป่น และน้ำมะนาว ตักน้ำซุปใส่ลงไป พร้อมเสิร์ฟ
 




ดูวิธีทำ ก๋วยเตี๋ยวต้มยำ เพิ่มเติมคลิก

          เอาใจพี่ไปเลย ! เมนูก๋วยเตี๋ยวน้ำต่าง ๆ น่ากินหนักมาก โดยเฉพาะก๋วยเตี๋ยวเป็ดที่ใส่เนื้อเน้น ๆ ถูกใจที่สุด ขอตัวไปซื้อเป็ดมาต้มพะโล้สำหรับก๋วยเตี๋ยวมื้อเที่ยงก่อนนะคะ
 

สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing

คลิกเลย
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













11 สูตรก๋วยเตี๋ยวน้ำต่าง ๆ ใส่เครื่องจัดเต็มพร้อมน้ำซุปกลมกล่อมหอมอร่อย




อัปเดตล่าสุด 10 เมษายน 2562 เวลา 12:05:06
 281,081 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































