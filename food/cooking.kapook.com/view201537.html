




อาหารญี่ปุ่นไมโครเวฟ สูตรอาหารญี่ปุ่น เมนูจากไมโครเวฟ

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            ทําอาหารด้วยไมโครเวฟ












9 สูตรอาหารญี่ปุ่นไมโครเวฟ ทั้งคาวหวานทำกินเองอิ่มได้ตลอดวัน





17,233อ่าน














0












            สายญี่ปุ่นเลิฟเลย พบกับอาหารญี่ปุ่น เมนูไมโครเวฟ เลือกทำได้ทั้งอาหารคาวและของหวาน ทุกเมนูรสชาติคือดีงามพูดเลย 




             ใครจะไปรู้ว่าอาหารญี่ปุ่นที่คุ้นปากจะทำเองง่าย ๆ แค่มีไมโครเวฟเครื่องเดียว วิธีทำไม่วุ่นวายแบบนี้ลองจัดเองสักครั้งที่บ้านเลยดีไหม กระปุกดอทคอมขอนำเสนอวิธีทำอาหารญี่ปุ่น ไมโครเวฟ เช่น ไข่ตุ๋นญี่ปุ่นไมโครเวฟ ข้าวหน้าไก่ไมโครเวฟ ข้าวหน้าหมูไมโครเวฟ ขนมญี่ปุ่นไมโครเวฟ เป็นต้น ถ้าเริ่มหิวแล้วเลือกจิ้มสูตรที่ชอบแล้วเข้าครัวกันเลย
 
1. เกี๊ยวซ่าไมโครเวฟ 



สูตรจาก คุณสาวฟู้ดเทค สมาชิกเว็บไซต์พันทิปดอทคอม

          ดึก ๆ หิวหนักมากก็มาทำเกี๊ยวซ่าไมโครเวฟรองท้องกันเถอะ สูตรนี้ไส้หมูเด้งผสมน้ำมันงา ใส่ขิงและใบกุยช่าย ห่อด้วยแผ่นเกี๊ยวซ่าแล้วเอาเข้าไมโครเวฟอบจนสุก
 


ส่วนผสม เกี๊ยวซ่าญี่ปุ่น


แผ่นเกี๊ยวซ่า 1 ห่อ
กระเทียมสับ 1 ช้อนโต๊ะ
ขิงบดเล็กน้อย (ถ้ามี)
น้ำมันงา 1 ช้อนโต๊ะ
ใบกุยช่าย ประมาณ 10 ต้น
หมูเด้ง 200 กรัม
ซีอิ๊วขาว 1/2 ช้อนโต๊ะ
พริกไทยป่น เล็กน้อย
น้ำตาลทราย 1 ช้อนชา
	 


ส่วนผสม น้ำจิ้มเกี๊ยวซ่า


โชยุ 2 ช้อนโต๊ะ
น้ำส้มสายชู 1/2 ช้อนโต๊ะ
น้ำมันงาพริกเล็กน้อย (ถ้ามี)
	 


วิธีทำเกี๊ยวซ่าญี่ปุ่น

     1. ผสมกระเทียมสับ ขิงบด และน้ำมันงาในชามผสมให้เข้ากัน (ในสูตรใช้ขิงบดสำเร็จรูปที่เป็นหลอด ๆ ของญี่ปุ่น ใครไม่มีสามารถใช้ขิงมาสับให้ละเอียด ๆ แทนได้ ใครไม่ชอบกลิ่นขิงจะไม่ใส่ก็ได้)
     2. ล้างใบกุยช่ายให้สะอาดแล้วซอยให้ละเอียดใส่ในชามผสม ปรุงรสด้วยซีอิ๊วขาว น้ำตาลทราย และพริกไทยป่น
     3. ใส่หมูเด้งคลุกเคล้าให้เข้ากัน เลือกใช้เนื้อหมูเด้งเนื่องจากเวลาสุกไส้จะเกาะเป็นเนื้อเดียวกัน ไม่แตกร่วน
     4. นำแป้งเกี๊ยวซ่ามาแผ่บนมือ ตักไส้ใส่บนแป้ง กะให้ไม่น้อยหรือไม่มากเกินไป พับครึ่งแผ่นแป้งแล้วจับจีบ 4 จีบ ได้เกี๊ยวซ่าทั้งหมด 25 ตัว
     5. นำเกี๊ยวซ่ามาเรียงใส่จานที่สามารถเข้าไมโครเวฟได้ ทาน้ำให้ชุ่มตัวเกี๊ยว ปิดฝาแล้วนำเข้าไมโครเวฟใช้ไฟกลาง 450 วัตต์ ประมาณ 2 นาที โดยเข้าไมโครเวฟสลับกับนำเกี๊ยวออกมาทาน้ำ 5 รอบหรือจนกว่าจะสุกดี ระวังอย่าให้แป้งแห้งไม่เช่นนั้นจะแข็ง ต้องนำออกมาทาน้ำบ่อยหน่อย สำหรับคนที่มีหม้อนึ่งก็สามารถนึ่งหรือต้มแทนได้ ใครมีกระทะจะทอดน้ำมันท่วม ๆ ก็ได้ หรือถ้าอยากได้สไตล์ญี่ปุ่นจริง ๆ ก็ใช้กระทะเทฟลอนตั้งไฟกลาง ๆ ใส่น้ำมันเล็กน้อย นำเกี๊ยวซ่าเรียงในกระทะแล้วเทน้ำใส่ลงไปครึ่งถ้วย ปิดฝา รอให้น้ำแห้งก็ได้เช่นกันค่ะ
     6. ผสมน้ำจิ้มเกี๊ยวซ่า โดยนำโชยุผสมกับน้ำส้มสายชู แล้วเหยาะน้ำมันงาพริกเพิ่มความหอมและเผ็ด ใครไม่อยากให้เค็มมากสามารถผสมน้ำและน้ำตาลทรายเพิ่มได้ ชิมปรับรสชาติตามชอบ
 

ดูวิธีทำ เกี๊ยวซ่าไมโครเวฟ เพิ่มเติมคลิก

2. ข้าวหน้าหมูราดไข่



สูตรจาก คุณสาวฟู้ดเทค สมาชิกเว็บไซต์พันทิปดอทคอม

          เมนูข้าวหน้าหมูราดไข่แม้จะอร่อยแต่เนื้อหมูน้อยเหลือเกิน วันหยุดเลยลงมือทำกินเองเสียเลย สูตรนี้ทำด้วยไมโครเวฟ เนื้อหมูนุ่มเพราะใส่น้ำซุปพร้อมกับราดไข่สีสวย ตบท้ายแต่งด้วยต้นหอมซอย
 


ส่วนผสม ข้าวหน้าหมูสไลซ์ราดไข่


ข้าวสวยญี่ปุ่น
หมูสไลซ์ 5 แผ่น
ปลาโอแห้ง 1 หยิบมือ
น้ำเปล่า 100 มิลลิลิตร
โชยุ 2 ช้อนโต๊ะ
มิริน 1 ช้อนโต๊ะ (หรือน้ำตาลทราย โดยเพิ่มเป็น 1 ช้อนโต๊ะ)
น้ำตาลทราย 1/2 ช้อนโต๊ะ
หอมหัวใหญ่ซอย 1/4 ลูก
ต้นหอม 1 ต้น
ไข่ไก่ 1 ฟอง
	 


วิธีทำข้าวหน้าหมูสไลซ์ราดไข่

     1. นำปลาโอใส่ถ้วยที่สามารถเข้าไมโครเวฟได้ เทน้ำเปล่าลงไป แล้วเข้าไมโครเวฟ ไฟแรง 800 วัตต์ ประมาณ 2 นาที กรองเอาแต่น้ำซุป เติมโชยุ มิริน และน้ำตาลทราย
     2. ซอยหอมหัวใหญ่และหั่นท่อนต้นหอมส่วนต้น (ต้นหอมส่วนท้ายที่เหลือซอยเตรียมไว้) ใส่ในน้ำซุปปลาโอ นำเข้าไมโครเวฟ ไฟแรง 800 วัตต์ ประมาณ 2 นาที
     3. นำเนื้อหมูสไลซ์หรือเนื้อไก่มาวางเรียงในน้ำซุป เข้าไมโครเวฟ ไฟแรง 800 วัตต์ ประมาณ 2 นาที ยังไม่ต้องให้เนื้อหมูสุกมาก
     4. ตอกไข่ไก่ใส่ชาม ตีไข่ไก่แล้วราดลงบนเนื้อหมู นำเข้าไมโครเวฟ ไฟแรง 800 วัตต์ ประมาณ 2 นาที
     5. นำข้าวสวยญี่ปุ่นใส่ชาม ราดด้วยหมูสไลซ์ โรยหน้าด้วยต้นหอมซอย
 

ดูวิธีทำ ข้าวหน้าหมูราดไข่ เพิ่มเติมคลิก

3. ไข่ตุ๋นญี่ปุ่นไมโครเวฟ 



สูตรจาก อาหารง่าย ๆ สไตล์ rita 

          มื้อเช้าต้องจัดเมนูไข่สักหน่อย พบกับเมนูไข่ตุ๋นญี่ปุ่นไมโครเวฟ เพิ่มความอร่อยด้วยน้ำซุปปลา แต่งหน้าด้วยปูอัดกับเห็ดหอม
 


ส่วนผสม ไข่ตุ๋นญี่ปุ่นไมโครเวฟ


น้ำเปล่า 1/4 ถ้วยตวง
มิริน (หรือเหล้าหวานปรุงอาหาร) 1/2 ช้อนชา
โชยุ (หรือซีอิ๊วญี่ปุ่น) 1/2 ช้อนชา
ผงดาชิ (หรือผงซุปปลา) 1 ช้อนชา
ไข่ไก่ 1 ฟอง
ปูอัดหั่นชิ้น 1 ชิ้น
เห็ดหอมสด 2-3 ชิ้น
ต้นหอมซอย ตามชอบ
	 


วิธีทำไข่ตุ๋นญี่ปุ่นไมโครเวฟ

     1. ผสมน้ำเปล่า มิริน โชยุ และผงดาชิเข้าด้วยกัน เตรียมไว้
     2. ตอกไข่ใส่ถ้วย คนเบา ๆ พอแตกแล้วเทน้ำปรุงรสลงไปคนเบา ๆ ให้เข้ากัน พยายามอย่าให้เกิดฟอง
     3. นำปูอัดกับเห็ดใส่ลงก้นถ้วย เหลือไว้ตกแต่งหน้านิดหน่อย เทไข่ใส่ถ้วยผ่านที่กรอง ปิดฝาแล้วนำเข้าไมโครเวฟใช้กำลังไฟ 100 วัตต์ เป็นเวลา 3 นาที 3 รอบ (รวมเป็น 9 นาที)
     4. นำออกมาตกแต่งด้วยปูอัดและเห็ด ปิดฝาแล้วนำเข้าไมโครเวฟใช้กำลังไฟ 100 วัตต์ เป็นเวลา 30 วินาที เสร็จแล้วตกแต่งหน้าด้วยต้นหอมซอย เป็นอันเสร็จ
 

ดูวิธีทำ ไข่ตุ๋นญี่ปุ่นไมโครเวฟ เพิ่มเติมคลิก

4. โอยะโกะด้ง ข้าวหน้าไก่



สูตรจาก คุณ roid สมาชิกเว็บไซต์พันทิปดอทคอม

          ข้าวหน้าหมูไมโครเวฟก็ทำไปแล้ว มื้อนี้ขอเปลี่ยนเป็นข้าวหน้าไก่ไมโครเวฟบ้างดีกว่า สูตรนี้ใช้ไก่อบเทอริยากิสำเร็จรูปเพื่อความสะดวกและใส่เครื่องเคราลงไปอีกหน่อย กินกับข้าวสวยหรือข้าวญี่ปุ่นก็ตามชอบเลยจ้า
 


ส่วนผสม ข้าวหน้าไก่แบบญี่ปุ่น


ข้าวสวยหุงสุก
ไก่อบเทอริยากิ
ต้นหอม 2 ต้นเล็ก ๆ
หอมใหญ่ประมาณ 1/2-1 ลูก (ปริมาณตามความชอบ)
น้ำตาลทราย (ปรุงรส)
เกลือป่น
พริกไทย
ซอสปรุงรส หรือโชยุ
ไข่ไก่ 1 ฟอง
	 


วิธีทำข้าวหน้าไก่แบบญี่ปุ่น

     1. ล้างผักแล้วหั่น โดยต้นหอมให้หั่นเป็นท่อน ๆ และใบต้นหอมบางส่วนให้ซอยเล็ก ๆ ไว้โรยหน้า ส่วนหอมใหญ่หั่นเป็นเสี้ยวบาง ๆ เพื่อจะให้สุกง่าย
     2. แกะไก่ปรุงสำเร็จออกจากกล่อง เก็บถาดพลาสติกไว้ตวงน้ำ และเตรียมชามก้นลึกทนความร้อนไว้
     3. นำถาดพลาสติกมาใส่น้ำให้ถึงรอยหยักตรงขอบถาด จากนั้นเอาช้อนคน ๆ ให้พวกคราบซอสในถาดละลายไปกับน้ำด้วย แล้วเทลงชามทนความร้อน
     4. ใส่หอมใหญ่และต้นหอมที่หั่นไว้ลงไปในชาม เกลี่ยให้ผักจมน้ำทั่ว แล้วเอาเข้าไมโครเวฟ เปิดไฟแรงสุดประมาณ 2 นาทีครับ
     5. พอครบ 2 นาทีแล้ว ให้เอาออกมาพักสักครู่ (ตอนนี้ผักจะเริ่มนิ่มนิดหน่อย) แล้วทำการปรุงรสน้ำซุป โดยใส่น้ำตาลทราย เกลือป่น และพริกไทยป่น จากนั้นเหยาะซอสปรุงรสลงไปให้น้ำซุปมีสีเข้มขึ้น จะได้ดูน่ากิน จากนั้นนำเข้าไมโครเวฟต่อที่ไฟแรงสุด 1.30 นาที

เคล็ดลับ : เหตุที่ไม่นำเข้าไมโครเวฟรวดเดียว 3.30 นาที เพราะน้ำอาจจะเดือดมากจนทะลักออกมาจากชามได้ เลยแบ่งเข้าไมโครเวฟแล้วเอาออกมาพักให้เย็นเล็กน้อยก่อน จะได้ไม่เดือดจนเกินไป

     6. พอครบ 1.30 นาทีแล้ว นำไก่ใส่ลงไปในชามแล้วคน ๆ ให้ไก่จมน้ำ จากนั้นใช้ช้อนตักน้ำซุปร้อน ๆ ราดบนชิ้นไก่เล็กน้อยเพื่อให้ซอสจากไก่ละลายลงในน้ำ จากนั้นนำเข้าไมโครเวฟต่ออีก 1 นาที
     7. หลังจากครบ 1 นาทีแล้วให้นำออกมาพักไว้สักครู่ จากนั้นตอกไข่ใส่ถ้วยแล้วตีหยาบ ๆ พอให้ไข่แดงกับไข่ขาวผสมกัน แล้วค่อย ๆ ราดลงไปบนส่วนผสมไก่ โดยเอาส้อมเกลี่ย ๆ ไข่ให้กระจายทั่ว ๆ ชาม แล้วนำเข้าไมโครเวฟครั้งสุดท้ายอีก 1 นาที พอครบเวลาแล้วก็เสร็จเรียบร้อย ยกออกมาจากไมโครเวฟแล้วเตรียมข้าวสวยใส่ชามก้นลึกรอไว้ได้เลย
     8. ค่อย ๆ ใช้ช้อนตักส่วนผสมไก่และไข่ราดลงบนข้าวจนหมด แล้วตักน้ำราดลงไปตามความชอบ โรยต้นหอมซอยลงไป
 

ดูวิธีทำ โอยะโกะด้ง ข้าวหน้าไก่ เพิ่มเติมคลิก

5. ไข่ออนเซ็น ไมโครเวฟ



สูตรจาก อาหารง่าย ๆ สไตล์ rita

          ใครอยากทำไข่ออนเซ็นกินกับมาม่าหรือโปะข้าวหน้าต่าง ๆ สไตล์ญี่ปุ่น แค่เอาน้ำไปเข้าไมโครเวฟประมาณ 5 นาทีแล้วเอาไข่ลงไปแช่ทิ้งไว้จนครบเวลา สุดท้ายก็แช่ในน้ำเย็นเพื่อหยุดความสุก แค่นี้ก็กินได้แล้วค่ะ
 


ส่วนผสม ไข่ออนเซ็น


ไข่ไก่ (ถ้าได้ไข่ใหม่ ๆ ยิ่งดี)
ถ้วยและฝาปิด (ขอเป็นถ้วยเซรามิก หรือชามแก้วเนื้อหนาแบบที่เข้าเตาอบได้)
น้ำเปล่า
	 


วิธีทำไข่ออนเซ็น

     1. เทน้ำลงในถ้วย กะว่าพอท่วมไข่ นำไปเข้าไมโครเวฟใช้ไฟ 800 วัตต์ เป็นเวลา 5 นาที
     2. หย่อนไข่ลงในน้ำร้อน ปิดฝาทิ้งไว้ 15-20 นาที
     3. หลังจากนำไข่ขึ้นจากน้ำร้อน จะต้องแช่ในน้ำเย็นให้หยุดสุกทันที เสร็จแล้วก็จะได้ออนเซ็นทามาโกะ ที่ไข่แดงเป็นยางมะตูม ส่วนไข่ขาวเป็นวุ้น
 

ดูวิธีทำ ไข่ออนเซ็น ไมโครเวฟ เพิ่มเติมคลิก

6. ข้าวหน้าแกงกะหรี่ ไมโครเวฟ





          และแล้วก็ถึงเมนูอาหารญี่ปุ่นไมโครเวฟที่รอคอยนั่นคือ ข้าวหน้าแกงกะหรี่ สูตรนี้ใช้เครื่องแกงกะหรี่ญี่ปุ่นสำเร็จรูป เคี่ยวกับเนื้อหมู แครอต หอมใหญ่ และมันฝรั่ง แค่เห็นภาพก็หิวแล้วเนอะ
 


ส่วนผสม ข้าวหน้าแกงกะหรี่ ไมโครเวฟ


เครื่องแกงกะหรี่ญี่ปุ่น (สูตรที่ชอบ) 2-3 ก้อน
เนื้อหมูหั่นเป็นชิ้นพอดีคำ (หรือสไลซ์บาง ๆ) 100-200 กรัม
แครอต ปอกเปลือกหั่นเต๋า 1 หัว (ขนาดเล็ก)
เนยสด 1 ช้อนโต๊ะ
มันฝรั่ง ปอกเปลือกหั่นเต๋า 1 หัว
หอมใหญ่ หั่นบาง 1 ลูก
น้ำ 1-2 ถ้วย
ข้าวสวย หรือข้าวญี่ปุ่นหุงสุก
	 


วิธีทำข้าวหน้าแกงกะหรี่ ไมโครเวฟ

     1. หั่นเครื่องแกงกะหรี่เป็นชิ้นเล็ก ๆ เติมน้ำร้อนลงไปประมาณ 2 ช้อนโต๊ะ คนผสมให้เครื่องแกงละลาย เตรียมไว้
     2. ใส่แครอต และน้ำลงในชามกระเบื้อง นำเข้าเตาไมโครเวฟ ใช้ไฟปานกลาง นานประมาณ 2 นาที หรือจนผักสุกนุ่ม นำออกจากเตา ตักขึ้นสะเด็ดน้ำ เตรียมไว้
     3. ใส่เนยสดลงในชามกระเบื้อง ตามด้วยมันฝรั่ง คนผสมให้เข้ากัน นำเข้าเตาไมโครเวฟ ใช้ไฟแรง นานประมาณ 4 นาที จนผักสุกนุ่ม นำออกจากเตา ใส่แครอต และหอมใหญ่ลงไป นำกลับเข้าเตาไมโครเวฟต่อนานประมาณ 2 นาที นำออกจากเตา เตรียมไว้
     4. ใส่เนื้อหมูลงในชามกระเบื้อง นำเข้าเตาไมโครเวฟ ใช้ไฟแรง นานประมาณ 4-5 นาทีจนหมูสุก นำออกจากเตา ใส่ผักที่สุกแล้วลงไป เติมน้ำจนท่วมส่วนผสม ตามด้วยเครื่องแกงกะหรี่ที่ละลายเตรียมไว้ คนผสมให้เข้ากัน นำกลับเข้าเตาไมโครเวฟ ใช้ไฟปานกลาง นานประมาณ 8-10 นาที นำออกจากเตา ตักราดลงบนข้าวที่เตรียมไว้
 

ดูวิธีทำ ข้าวหน้าแกงกะหรี่ ไมโครเวฟ เพิ่มเติมคลิก

7. ฮัมบากุ แฮมเบิร์กเนื้อ



สูตรจาก อาหารง่าย ๆ สไตล์ rita

          ใครเลิฟเนื้อวัวอยากให้ลองทำฮัมบากุ จับเนื้อวัวผสมกับเนื้อหมูและเครื่องเทศ มาพร้อมวิธีทำซอสราดสไตล์ญี่ปุ่น กินกับข้าวหรือประกบกับเบอร์เกอร์ก็อร่อยค่ะ
 


ส่วนผสม ฮัมบากุ


หอมหัวใหญ่ 1/2 หัว (ถ้าหัวเล็กใช้ 1 หัว)
เนย 2 ช้อนโต๊ะ
ขนมปัง 2 แผ่น (หรือเกล็ดขนมปัง 2 ช้อนโต๊ะ)
เนื้อวัวบด 200 กรัม
เนื้อหมูบด 100 กรัม
ชีส 50 กรัม
ไข่ไก่ 1 ฟอง
เกลือ 1/2 ช้อนชา
ผงลูกจันทน์ป่น (นิดหน่อย)
พริกไทยดำ (นิดหน่อย)
น้ำมันพืช 2 ช้อนโต๊ะ (สำหรับทอดเนื้อ)
	 


ส่วนผสม ซอสสำหรับราด


ผักตามชอบ (สำหรับผัดเป็นเครื่องเคียง)
เห็ด 150 กรัม
ซอสทงคัตสึ 1/2 ถ้วยตวง
ซอสมะเขือเทศ 1/2 ถ้วยตวง
น้ำเปล่า 1/4 ถ้วยตวง
ซีอิ๊วญี่ปุ่น 1 ช้อนชา + 1/2 ช้อนชา
เนยสด หรือมายองเนสญี่ปุ่น
	 


วิธีทำฮัมบากุ 

     1. นำหอมหัวใหญ่กับเนยเข้าไมโครเวฟใช้ไฟแรง 800 วัตต์ ประมาณ 2 นาที หรือนำไปผัดในกระทะจนสุกใส เตรียมไว้
     2. ฉีกขนมปังเป็นชิ้นเล็ก ๆ (ถ้าใครใช้เกล็ดขนมปังก็ข้ามไป)
     3. ผสมเนื้อวัวบด เนื้อหมูบด ชีส ขนมปังที่ฉีกแล้ว หอมใหญ่ผัดเนย ไข่ไก่ เกลือ ผงลูกจันทน์ และพริกไทยลงในชาม คนส่วนผสมทั้งหมดให้เข้ากันเร็ว ๆ จนเหนียวได้ที่ หากทำช้าอุณหภูมิจากมือจะทำให้ส่วนผสมร้อนขึ้นแล้วเนื้อจะแห้ง ไม่ชุ่มฉ่ำเท่าที่ควร
     4. แบ่งส่วนผสมเป็น 5 ส่วน ปั้นเป็นก้อนแล้วฟาดไปมาระหว่าง 2 มือ เป็นการไล่อากาศออกไป ทำให้เนื้อแน่นขึ้น (เคล็ดลับ) กดแผ่เป็นรูปร่างตามชอบ แล้วกดตรงกลางให้บุ๋ม เพื่อที่เวลานำไปทอดตรงกลางจะสุกพอดีกันกับตรงขอบ
     5. ใส่น้ำมันในกระทะใช้ไฟแรง พอกระทะร้อนก็ปรับเป็นไฟกลางแล้วนำก้อนเนื้อใส่ลงไป รอสักครู่ให้ด้านที่นาบกับกระทะเริ่มสุกแล้วพลิกกลับด้าน ปิดฝาแล้วเปลี่ยนเป็นไฟอ่อน วิธีสังเกตเมื่อเนื้อสุก เวลาที่จิ้มไม้จิ้มฟันลงไปตรงกลาง น้ำเนื้อใส ๆ จะไหลออกมา แต่หากยังไม่สุกจะมีเลือดออกมา
     6. ทำซอสสำหรับราดโดยนำกระทะที่ทอดเนื้อใส่ผักลงไปผัดพอสุกแล้วตักออกเตรียมไว้
     7. ใส่เห็ดลงไป พอเห็ดสุกก็ใส่ซอสทงคัตสึ ซอสมะเขือเทศ น้ำเปล่า และซีอิ๊วญี่ปุ่นลงไปเคี่ยวพอข้นเล็กน้อย (หากชิมแล้วไม่เค็มเติมซีอิ๊วญี่ปุ่นลงไปได้ แต่ถ้ารู้สึกว่ารสเปรี้ยวจัดสามารถเติมเนยสด หรือมายองเนสญี่ปุ่นลงไปจะทำให้รสนวลขึ้น)
     8. ตักเนื้อและผักใส่จาน ราดซอส พร้อมเสิร์ฟ กินกับข้าวญี่ปุ่นก็เข้ากันได้ดี
 

ดูวิธีทำ ฮัมบากุ แฮมเบิร์กเนื้อ เพิ่มเติมคลิก

8. ไดฟูกุสตรอว์เบอร์รีชาเขียวถั่วแดง



สูตรจาก นิตยสาร gourmet & cuisine 

          กินคาวเสร็จต้องกินขนมหวานตาม พบกับไดฟูกุสตรอว์เบอร์รีชาเขียวถั่วแดง มาพร้อมวิธีทำแป้งไดฟูกุไมโครเวฟ สอดไส้ด้วยถั่วแดงกับสตรอว์เบอร์รี
 


ส่วนผสม ไดฟูกุสตรอว์เบอร์รีถั่วแดงกวน


สตรอว์เบอร์รีสด 20 ลูก
ถั่วแดงกวน 2 ถ้วย
แป้งไดฟูกุสุกแล้ว 2+1/2 ถ้วย
น้ำตาลไอซิ่ง 4 ช้อนโต๊ะ
แป้งมันสำปะหลังคั่วสุก สำหรับทำแป้งนวล 2 ถ้วย
	 


ส่วนผสม แป้งไดฟูกุ


แป้งข้าวเหนียว 200 กรัม
แป้งข้าวโพด 5 ช้อนโต๊ะ
น้ำตาลทรายป่น 6 ช้อนโต๊ะ
น้ำเปล่า 1+1/4 ถ้วย
	 


ส่วนผสม ไส้ถั่วแดงกวน


ถั่วแดงเมล็ดใหญ่ (ต้มสุกและบดละเอียด) 3 ถ้วย
เนยสดเค็ม 1/4 ถ้วย
น้ำตาลทราย 3 ช้อนโต๊ะ
	 


วิธีทำไดฟูกุสตรอว์เบอร์รีถั่วแดงกวน

     1. ทำไส้ถั่วแดงกวน โดยกวนส่วนผสมถั่วแดงเข้าด้วยกันจนปั้นได้ พักไว้ให้เย็น
     2. นำถั่วแดงกวนมาห่อสตรอว์เบอร์รีให้มิดทั้งลูก เตรียมไว้
     3. ทำแป้งไดฟูกุ โดยผสมแป้งข้าวเหนียว แป้งข้าวโพด น้ำตาลทราย และน้ำเปล่า คนผสมเป็นเนื้อเดียวกัน นำเข้าเตาไมโครเวฟครั้งละ 1 นาที ยกออกมาคน แล้วนำเข้าไปใหม่อีกครั้งจนครบ 4 นาทีและแป้งสุก คนเบา ๆ ให้คลายความร้อน นำไปคลุกกับแป้งมันที่คั่วไว้ ผสมกับน้ำตาลไอซิ่ง 4 ช้อนโต๊ะ คลุกเบา ๆ ให้แป้งมันเกาะแป้งไดฟูกุ ตัดเป็นก้อนเท่ากับสตรอว์เบอร์รี
     4. นำแป้งแต่ละก้อนมาคลึงเป็นแผ่น ห่อสตรอว์เบอร์รีถั่วแดงที่เตรียมไว้ คลุกแป้งมันอีกครั้ง จัดใส่จานเสิร์ฟ
 

ดูวิธีทำ ไดฟูกุสตรอว์เบอร์รีชาเขียวถั่วแดง เพิ่มเติมคลิก

9. ไอศกรีมชาเขียวถั่วแดงโมจิ



สูตรจาก อาหารง่าย ๆ สไตล์ rita

          คลายร้อนสักหน่อยกับไอศกรีมชาเขียวถั่วแดงโมจิ ทั้งถั่วแดงบดกับแป้งโมจิทำด้วยไมโครเวฟ กินกับไอศกรีมชาเขียวโฮมเมดและโรยผงคินาโกะ
 


ส่วนผสม ไอศกรีมชาเขียวถั่วแดง


ผงชาเขียว 3 ช้อนโต๊ะ
น้ำเปล่า 50 มิลลิลิตร
วิปปิ้งครีม 450 มิลลิลิตร
นมสด 50 มิลลิลิตร
น้ำตาลทราย 3/4 ถ้วยตวง
ผงคินาโกะ
ถั่วแดงบด
โมจิ
	 


ส่วนผสม ถั่วแดงบด


ถั่วแดง 1/2 ถ้วยตวง
น้ำเปล่า (อัตราส่วนอยู่ในวิธีทำ)
น้ำตาลทราย 1/2 ถ้วยตวง + 2 ช้อนโต๊ะ
เกลือ 1/8 ช้อนชา
	 


ส่วนผสม โมจิ    


น้ำเปล่า 1/2 ถ้วยตวง
แป้งข้าวเหนียว 1/2 ถ้วยตวง
	 


วิธีทำถั่วแดงบดด้วยไมโครเวฟ

       1. นำถั่วแดงไปแช่น้ำเปล่า 2 ถ้วยตวง เป็นเวลา 3-6 ชั่วโมง
     2. นำถั่วแดงไปล้างฟองออก เทใส่ถ้วย เติมน้ำเปล่าใส่ 3 เท่า แล้วเข้าไมโครเวฟใช้กำลังไฟ 800 วัตต์ เป็นเวลา 30 นาที
     3. นำถั่วแดง ไปปั่นต่อในเครื่องปั่น เทน้ำตาลทราย เกลือ และน้ำเปล่า 1 ถ้วยตวง ใส่ลงไป คนให้เข้ากัน แล้วนำไปเข้าไมโครเวฟ 25 นาที เสร็จแล้วพักไว้ให้เย็น
 
วิธีทำโมจิด้วยไมโครเวฟ

       1. นำน้ำเปล่ากับแป้งข้าวเหนียวมาผสมให้เข้ากัน
     2. เข้าไมโครเวฟใช้กำลังไฟ 800 วัตต์ เป็นเวลา 5 นาที พักไว้ให้เย็น
 
วิธีทำไอศกรีมชาเขียว

     1. นำน้ำเปล่าเข้าไมโครเวฟใช้กำลังไฟ 800 วัตต์ เป็นเวลา 2 นาที แล้วจึงใส่ผงชาเขียวลงไปคนให้เข้ากันแล้วพักไว้ให้เย็น
     2. นำวิปปิ้งครีมผสมกับน้ำตาลทรายแล้วตีจนขึ้นฟู จากนั้นจึงใส่น้ำชาเขียวลงไปคนให้เข้ากันแล้วใส่นมสดลงไปคนให้เข้ากัน
     3. เทใส่ภาชนะมีฝาปิดแล้วนำไปแช่ช่องฟรีซ 8-10 ชั่วโมง จนไอศกรีมเซตตัว
     4. นำไอศกรีมใส่ถ้วย ตกแต่งด้วยถั่วแดงบด โมจิ และโรยหน้าด้วยผงคินาโกะ (ผงถั่วเหลือง) ให้สวยงามตามชอบ พร้อมเสิร์ฟ
 

ดูวิธีทำ ไอศกรีมชาเขียวถั่วแดงโมจิ เพิ่มเติมคลิก

            แอบกลืนน้ำลายดังไปหน่อย แหม… เพราะเห็นภาพอาหารญี่ปุ่นไมโครเวฟเข้าล่ะสิ นี่ก็ใกล้มื้อเย็นแล้ว ขอตัวไปปัดฝุ่นไมโครเวฟทำข้าวหน้าแกงกะหรี่กินสักจานดีกว่า
สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing

คลิกเลย
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













9 สูตรอาหารญี่ปุ่นไมโครเวฟ ทั้งคาวหวานทำกินเองอิ่มได้ตลอดวัน




อัปเดตล่าสุด 8 เมษายน 2563 เวลา 15:48:12
 17,233 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































