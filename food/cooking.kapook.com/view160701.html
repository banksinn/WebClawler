




สูตรทำทอดมันกุ้ง แจกสูตรทอดมันกุ้ง ทอดมันกรอบ ๆ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






6 สูตรทำทอดมันกุ้ง กรอบอร่อยเนื้อแน่นเด้งหน้าตาดี




316,430อ่าน







0















      อ๊ะ อ๊ะ กลิ่นอะไรหอม ๆ กันนะ นี่เองมาจากเมนูทอดมันกุ้ง หน้าตาสุดแนวไม่ซ้ำเดิม เนื้อเด้งไส้แน่นทอดกรอบ กินเพียว ๆ ก็อร่อย หรือจิ้มกับซอสก็เจิดไปเลยลูกพี่       วันหยุดอยากเอาใจคนพิเศษด้วยการทำเมนูทอดมัน แต่ถ้าให้ทำแบบทั่วไปก็ดูธรรมดา ลองเปลี่ยนมาทำทอดมันสุดแนวกันดีกว่า กระปุกดอทคอมขอนำเสนอวิธีทำทอดมันกุ้ง มีทั้งทอดมันกุ้งก้อนกลม ทอดมันกุ้งเสียบไม้ และทอดมันกุ้งโดนัท รสชาติก็อร่อยเหมือนหน้าตาเลยล่ะ ขอบอก







1. ทอดมันกุ้ง สูตรใส่มันกุ้ง     เคยกินทอดมันกุ้งตามร้านกัดไปเจอแต่แป้ง เพื่อไม่ให้อารมณ์เสียมาทำเองดีกว่า สูตรจาก ครัวตุ๊กตา สมาชิกเว็บไซต์พันทิปดอทคอม จะใส่เนื้อกุ้งเพียว ๆ หรือใส่มันหมูเพิ่มเหมือนสูตรก็ได้ ปั้นก้อนใหญ่กินให้สะใจไปเลยจ้า ส่วนผสม ทอดมันกุ้ง     • กุ้งบด หรือสับละเอียด 500 กรัม     • มันหมูบด หรือสับละเอียด 120 กรัม     • กระเทียมกับรากผักชี ตำแหลก 1 ช้อนโต๊ะ (ในสูตรใช้ก้านผักชี)     • มันกุ้ง (ใส่หรือไม่ใส่ก็ได้)     • พริกไทยป่น 1 ช้อนโต๊ะ     • ไข่ 1 ฟอง      • แป้งทอดกรอบ 1 ถ้วย (หรือแป้งสาลีอเนกประสงค์)     • เกล็ดขนมปัง 2 ถ้วย     • น้ำมันสำหรับทอด 2 ถ้วย     • น้ำมันหอย 2 ช้อนโต๊ะ     • ซีอิ๊วขาว 2 ช้อนโต๊ะวิธีทำทอดมันกุ้ง     1. ใส่กุ้งบดกับมันหมูบดลงในอ่างผสม ตามด้วยเครื่องที่โขลกไว้ มันกุ้ง และพริกไทยป่น      2. ปรุงรสด้วยน้ำมันหอยกับซีอิ๊วขาว คนส่วนผสมให้เข้ากันดี คนส่วนผสมให้เข้ากันดี หรือนวดด้วยมือก็ได้ แล้วจับฟาดกับอ่างผสมจะได้เหนียวขึ้น      3. คลุมด้วยพลาสติกถนอมอาหาร นำแช่ตู้เย็นหรือแช่ช่องแข็ง ประมาณ 25 นาที     4. นำแป้งทอดกรอบใส่ถ้วย ตอกไข่ใส่ถ้วยแล้วตีพอแตก และเอาเกล็ดขนมปังใส่ถาดปากกว้าง ๆ เตรียมไว้     5. เตรียมน้ำใส่อ่างไว้ชุบมือ และเตรียมจานสำหรับใส่ทอดมันที่ชุบเกล็ดขนมปังเรียบร้อยแล้ว     6. ตักส่วนผสมทอดมันกุ้งที่ทำไว้มาปั้นเป็นก้อนกลมหรือแบน เสร็จแล้วก็เอามาคลุกแป้งทอดกรอบ ชุบไข่แล้วนำลงคลุกกับเกล็ดขนมปังให้ทั่ว ใส่จานพักไว้ ทำจนหมดส่วนผสม      7. ตั้งกระทะใส่น้ำมันใช้ไฟกลาง ใส่ทอดมันกุ้งชุบเกล็ดขนมปังลงทอดให้เหลืองกรอบ ตักขึ้นพักวางบนกระดาษอเนกประสงค์ เสิร์ฟพร้อมน้ำจิ้มบ๊วย
+-+-+-+-+-+-+-+-+-+


2. ทอดมันกุ้งเสียบไม้     ทอดมันกุ้งก้อนกลมเห็นบ่อยก็เบื่อ ลองเปลี่ยนมาทำเมนูทอดมันกุ้งเสียบไม้ สูตรจาก คุณ fillerneck สมาชิกเว็บไซต์พันทิปดอทคอม เดินไปกินไปก็ยังได้ ใครจะทำเสิร์ฟในงานปาร์ตี้ก็เหมาะจ้า ส่วนผสม ทอดมันกุ้ง     • เนื้อกุ้ง 300 กรัม     • มันหมูแข็งสับ 50-60 กรัม (ใส่หรือไม่ใส่ก็ได้)     • เกลือ 1 ช้อนชา      • น้ำตาลทราย 1 ช้อนโต๊ะ     • พริกไทย เล็กน้อย      • แป้งมัน     • ไข่ไก่ 1 ฟอง     • เกล็ดขนมปังวิธีทำทอดมันกุ้ง     1. ตบกุ้งให้แบนผสมเข้ากับมันหมู นวดให้เข้ากัน ใส่เกลือ น้ำตาลทราย และพริกไทยเล็กน้อย นำไปแช่เย็นสัก 1 ชั่วโมง     2. นำส่วนผสมทอดมันกุ้งปั้นเป็นแท่ง เสร็จแล้วนำมาชุบแป้งมันพอติดแล้วนำไปชุบไข่ สุดท้ายชุบเกล็ดขนมปัง นำลงไปทอดใช้ไฟอ่อน ก่อนตักขึ้นประมาณ 1 นาทีให้เร่งไฟแรง ระวังไหม้ ตักขึ้นจับเสียบไม้      + ดูวิธีทำเพิ่มเติมได้ที่ ทอดมันกุ้ง แฮมห่อกุ้งเสียบไม้ อาหารว่างทำง่ายเด็ก ๆ เลิฟ
+-+-+-+-+-+-+-+-+-+


3. แฮมห่อทอดมันกุ้งเสียบไม้     ทอดมันกุ้งชุบเกล็ดขนมปังกินจนเซ็งก็จับมาห่อแฮมแทนสิคะ นี่ไงแฮมห่อทอดมันกุ้งเสียบไม้ สูตรจาก คุณ fillerneck สมาชิกเว็บไซต์พันทิปดอทคอม แฮมห่อทอดมันหน้าตาเก๋ไม่ซ้ำใคร อยากรู้ว่าเด็ดแค่ไหนจัดเลยจ้าส่วนผสม แฮมห่อทอดมันกุ้ง     • เนื้อกุ้ง 300 กรัม     • มันหมูแข็งสับ 50-60 กรัม (ใส่หรือไม่ใส่ก็ได้)     • เกลือ 1 ช้อนชา      • น้ำตาลทราย 1 ช้อนโต๊ะ     • พริกไทย เล็กน้อย      • แป้งมัน     • ไข่ไก่ 1 ฟอง     • เกล็ดขนมปัง     • หมูแฮมวิธีทำแฮมห่อทอดมันกุ้ง     1. ตบกุ้งให้แบนผสมเข้ากับมันหมู นวดให้เข้ากัน ใส่เกลือ น้ำตาลทราย และพริกไทยเล็กน้อย นำไปแช่เย็นสัก 1 ชั่วโมง     2. วางแฮมเรียงกันบนกระดาษฟอยล์ หรือกระดาษไข แล้วใส่ส่วนผสมทอดมันกุ้งลงไป ม้วนให้เหมือนไส้กรอก แช่เย็นให้เซตตัว นำไปย่างจนสุก      + ดูวิธีทำเพิ่มเติมได้ที่ ทอดมันกุ้ง แฮมห่อกุ้งเสียบไม้ อาหารว่างทำง่ายเด็ก ๆ เลิฟ
+-+-+-+-+-+-+-+-+-+


4. ทอดมันกุ้ง     อยากกินทอดมันกุ้งที่อัดแน่นไปด้วยเนื้อกุ้งเป็นชิ้น ๆ ก็ไม่มีปัญหา สูตรจาก คุณตะโกครับ สมาชิกเว็บไซต์พันทิปดอทคอม กัดไปเจอเนื้อกุ้งเต็มคำจริง ๆ บอกเลยส่วนผสม ทอดมันกุ้ง     • กุ้ง 1/2 กิโลกรัม     • รากผักชี     • พริกไทยเม็ด 1 ช้อนกินข้าว     • มันหมู 70 กรัม     • เกลือ 1/2 ช้อนชา     • น้ำตาลทราย 2 ช้อนชา      • ผงปรุงรส 2 ช้อนชา      • น้ำมันงา 2 ช้อนชา (ใส่หรือไม่ใส่ก็ได้)     • เกล็ดขนมปัง     • ไข่ขาววิธีทำทอดมันกุ้ง     1. โขลกรากผักชีกับพริกไทยจนละเอียด     
 2. นำกุ้งมาแกะหัวและหางออกทั้งหมด แบ่งเป็น 3 ส่วน ส่วนแรกเก็บไว้ก่อน 
อีกสองส่วนที่เหลือเอามาผ่าหลัง ดึงเส้นดำออก ค่อย ๆ 
ทยอยนำกุ้งที่ผ่าหลังแล้วใส่ครกเครื่องโขลก พอเนียนแล้วก็ค่อย ๆ 
ใส่ที่เหลือลงไปโขลกให้เนียนและเหนียว ตักใส่จานพักไว้ 
หรือเอาเข้าตู้เย็นพักไว้     3. 
เอามันหมูไปต้มพอสุกแล้วหั่นเป็นลูกเต๋าเล็ก และนำกุ้งส่วนแรกหั่นเป็นท่อน 
ใส่ลงไปในมันหมู นำไปแช่เย็นไว้ในตู้เย็น ประมาณ 1-2 ชั่วโมง     4. 
คนผสมเกลือ น้ำตาลทราย และผงปรุงรสจนเข้ากัน 
เทลงในอ่างผสมที่ใส่กุ้งกับมันหมู คลุกให้เข้ากัน หรือใช้มือจับฟาด ๆ 
ลงในภาชนะเพื่อช่วยให้เนื้อเหนียวขึ้น ต้องทำขณะที่เนื้อกุ้งเย็น ๆ 
หลังออกจากตู้เย็นใหม่ ๆ ใส่น้ำมันงา 
ตักขึ้นมาช้อนหนึ่งเอาไปเข้าไมโครเวฟเพื่อชิมรสชาติ ใช้ไฟแรงเวลา 30 วินาที     5. นำส่วนผสมทอดมันกุ้งปั้นเป็นก้อนกลม ทาไข่ขาว คลุกด้วยเกล็ดขนมปัง     6. ตั้งกระทะใส่น้ำมันกะพอท่วมใช้ไฟกลาง พอน้ำมันร้อนใส่ทอดมันที่ปั้นไว้ลงไปทอดจนสุกเหลืองกรอบ      + ดูวิธีทำเพิ่มเติมได้ที่ ทอดมันกุ้ง สูตรทอดมันทำเอง อร่อยคุ้มกุ้งเน้นเต็มคำ
+-+-+-+-+-+-+-+-+-+


5. ทอดมันกุ้งโดนัท    
 อยากทำอาหารไทยเมนูทอดมันกุ้งสำหรับเด็กนี่เลย ขอนำเสนอทอดมันกุ้งโดนัท 
จับทอดมันปั้นเป็นรูปโดนัท ทอดจนกรอบ เสิร์ฟกับซอสมะเขือเทศส่วนผสม ทอดมันกุ้งโดนัท     • มันหมู 150 กรัม     • เนื้อกุ้ง 350 กรัม     • แป้งประกอบอาหาร 1 ซอง     • ซีอิ๊วขาว 1 ช้อนโต๊ะ     • น้ำมันหอย 1 ช้อนโต๊ะ     • น้ำตาลทราย 1 ช้อนชา     • พริกไทยป่น เล็กน้อย     • รากผักชีโขลกละเอียด 4 ราก     • ไข่ไก่ (ตีพอแตก) 1 ฟอง     • เกล็ดขนมปัง 1 ถ้วย     • น้ำจิ้มไก่ หรือน้ำจิ้มบ๊วย วิธีทำทอดมันกุ้งโดนัท     1. ใส่มันหมูและเนื้อกุ้งลงในเครื่องปั่น ปั่นจนเนื้อละเอียด ตักใส่อ่างผสม เตรียมไว้    
 2. ปรุงรสด้วยซีอิ๊วขาว น้ำมันหอย น้ำตาลทราย และพริกไทยป่น ใส่รากผักชี 
และแป้งทอดกรอบประมาณ 1-2 ช้อนโต๊ะ คนผสมจนเข้ากันเป็นเนื้อเดียว 
จากนั้นนำเข้าแช่ตู้เย็นทิ้งไว้ประมาณ 30 นาที 
(ให้ส่วนผสมเหนียวและเกาะตัวกัน)     3. ปั้นส่วนผสมกุ้งเป็นก้อนกลมแบน
 จากนั้นคลุกลงในแป้งประกอบอาหาร ชุบลงในไข่ไก่ 
และเกล็ดขนมปังจนทั่วทั้งชิ้น ทำจนครบ จากนั้นเจาะรูตรงกลางทอดมัน 
(ให้คล้ายโดนัทเพื่อให้สุกทั่วทั้งชิ้น) เตรียมไว้     4. ใส่น้ำมันลงในกระทะใช้ไฟอ่อน ใส่ทอดมันกุ้งลงทอดจนสุกเหลืองกรอบทั้ง 2 ด้าน จัดใส่จาน เสิร์ฟกับน้ำจิ้มไก่หรือน้ำจิ้มบ๊วย     + ดูวิธีทำเพิ่มเติมได้ที่ ทอดมันกุ้ง อาหารว่างโดนใจคุณหนู
+-+-+-+-+-+-+-+-+-+


6. ทอดมันกุ้งโดนัทชีส      ทอดมันกุ้งโดนัทก็เคยทำไปแล้ว คราวนี้ลองเพิ่มออปชั่นใส่ชีสลงไปหน่อยดีไหม นี่ไงทอดมันกุ้งโดนัทชีส สูตรจาก คุณ kp do eat their own สมาชิกเว็บไซต์พันทิปดอทคอม อร่อยทั้งรสชาติของทอดมันกุ้งและชีสเยิ้ม ๆ มีกี่ชิ้นก็เกลี้ยงส่วนผสม กุ้งโดนัทชีส     • กุ้งแกะเปลือกหั่นชิ้น 500 กรัม     • ผงหมักทอดกรอบ หรือแป้งทอดกรอบ     • มอสซาเรลล่าชีสขูด     • แป้งโกกิ     • เกล็ดขนมปัง     • ไข่ไก่ 1 ฟอง     • น้ำมันพืช (สำหรับทอด)วิธีทำกุ้งโดนัทชีส     1. ใส่กุ้งลงในชามผสม เทผงหมักทอดกรอบลงไป (ในสูตรใช้ครึ่งค่อนซอง) คลุกส่วนผสมให้เข้ากัน     2. ใส่มอสซาเรลล่าชีสขูดลงไป คลุกให้เข้ากัน     3. ตีไข่ไก่พอแตก และเตรียมแป้งโกกิและเกล็ดขนมปังใส่จานเอาไว้เตรียมคลุก    
 4. ปั้นส่วนผสมทอดมันกุ้งให้ดูเหมือนโดนัท จับชุบแป้งโกกิแล้วไปชุบไข่ 
ตามด้วยชุบเกล็ดขนมปัง พักไว้บนจาน นำไปแช่เย็นสักพักแล้วเตรียมทอด    
 5. ตั้งหม้อทอดใส่น้ำมันให้ท่วม ๆ รอน้ำมันร้อนแล้วเบาไฟ 
ใส่กุ้งโดนัทลงไปทอดจนสีเหลืองทอง ตักขึ้นพักสะเด็ดน้ำมัน 
เสิร์ฟกับซอสมะเขือเทศ น้ำจิ้มไก่ หรือน้ำจิ้มบ๊วย     + ดูวิธีทำเพิ่มเติมได้ที่ กุ้งโดนัทชีส เสกทอดมันกุ้งให้เป็นโดนัท อาหารว่างแบบใหม่น่าหม่ำ    
 จบไปแล้วสำหรับสูตรทอดมันกุ้ง ใครอยากลองทำเองก็จัดเลยจ้า 
จะปั้นชิ้นเล็กหรือชิ้นใหญ่ก็ตามชอบ 
กินกับน้ำจิ้มบ๊วยหรือซอสมะเขือเทศก็เข้ากันจ้า 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






6 สูตรทำทอดมันกุ้ง กรอบอร่อยเนื้อแน่นเด้งหน้าตาดี





อัปเดตล่าสุด 30 มกราคม 2562 เวลา 22:48:46
 316,430 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































