




7 เมนูหมูไมโครเวฟ อิ่มอร่อยทำง่ายจบในเครื่องเดียว











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






7 เมนูหมูไมโครเวฟ อิ่มอร่อยทำง่ายจบในเครื่องเดียว




85,011อ่าน







0















     เก็บกระทะหม้อไหขึ้นหิ้งได้เลย ชวนทำเมนูหมูไมโครเวฟหลากสไตล์ ทั้งผัด นึ่ง และต้ม แสนทำง่ายจบและอร่อยด้วยไมโครเวฟเครื่องเดียว          เมนูหมู อาหารที่กินไม่เคยเบื่อเลยตั้งแต่เด็ก จะเอาไปผัด ปิ้ง ย่าง นึ่งหรือต้มก็ทำได้ แต่สำหรับเด็กหอหรือมนุษย์คอนโดที่อุปกรณ์ครัวไม่พร้อมคงจบ ! คงจะดีถ้าหากมีเมนูหมูทำด้วยไมโครเวฟ เนอะ กระปุกดอทคอมขอนำเสนอวิธีทำเมนูหมู เมนูอาหารไมโครเวฟ เช่น ผัดกะเพราไมโครเวฟ ราดหน้าไมโครเวฟ ลาบไมโครเวฟ เป็นต้น ถ้าอยากอิ่มพร้อมกันมาลุยเลยค่ะ 







1. ราดหน้ามาม่าหมูสับ      อยากกินราดหน้าไมโครเวฟกันไหม นี่เลยลองมาทำเมนูราดหน้ามาม่าหมูสับ สูตรจาก คุณ rita_bunny สมาชิกพันทิปดอทคอม (อาหารง่าย ๆ สไตล์ rita) จับบะหมี่ไปลวกในไมโครเวฟจนสุกเสร็จแล้วมาคลุกกับน้ำมันงา สุดท้ายราดน้ำราดหน้าหมูทำจากไมโครเวฟลงไป ส่วนผสม ราดหน้ามาม่าหมูสับ     • บะหมี่กึ่งสำเร็จรูป รสหมูสับ     • หมูบด     • เต้าเจี้ยว (ในสูตรใช้มิโซะ) ไม่มีก็ไม่ต้องใส่     • น้ำมันงา (หรือน้ำมันพืช)     • แป้งท้าวยายม่อม (หรือแป้งมัน แป้งข้าวโพด)     • น้ำเปล่า     • แตงร้าน (หรือผักอย่างอื่นตามชอบ)     หมายเหตุ : อาหารที่ทำด้วยไมโครเวฟทุกเมนู ใช้ไฟแรง 800 วัตต์ วิธีทำราดหน้ามาม่าหมูสับ      1. นำเส้นบะหมี่ใส่น้ำเปล่าให้ท่วม แล้วนำเข้าไมโครเวฟไฟแรง 800 วัตต์ ประมาณ 3 นาที พอเส้นสุกก็เทน้ำออกแล้วคลุกด้วยน้ำมันงา ตักใส่จาน      หมายเหตุ : ใครชอบแบบหมี่กรอบก็ไม่ต้องลวก     2. นำหมูใส่ถ้วย บี้ ๆ นิดหนึ่ง แล้วก็นำเข้าไมโครเวฟ 1 นาที ใส่เครื่องปรุงของบะหมี่กึ่งสำเร็จรูปทุกอย่าง ใส่เต้าเจี้ยวลงไป เติมน้ำและแป้งท้าวยายม่อม คนให้เข้ากัน นำเข้าไมโครเวฟ 3 นาที (พอครบ 2 นาทีให้เปิดฝาแล้วคน ๆ ให้แป้งที่เริ่มสุกด้านล่างไม่จับตัวเป็นก้อน แล้วนำเข้าไมโครเวฟต่ออีก 1 นาที) พอน้ำข้นแล้วปรุงรสตามชอบ      3. เทน้ำราดหน้าลงไปบนเส้นบะหมี่ที่ลวกไว้แล้ว ตกแต่งหน้าด้วยแตงร้าน     + ดูวิธีทำเพิ่มเติมได้ที่ ราดหน้ามาม่าหมูสับไมโครเวฟ แค่คิดนอกกรอบก็ไม่จำเจ
++++++++++++++++++


2. ข้าวหน้าหมูสไลซ์ราดไข่      ใครอยากกินอาหารญี่ปุ่นจากไมโครเวฟบ้างคะ ขอนำเสนอข้าวหน้าหมูสไลซ์ราดไข่ สูตรจาก คุณสาวฟู้ดเทค สมาชิกเว็บไซต์พันทิปดอทคอม ไข่ไก่กับหมูนุ่ม ๆ โปะบนข้าวญี่ปุ่นร้อน ๆ งานดีแบบนี้ต้องลองสักชามส่วนผสม ข้าวหน้าหมูสไลซ์ราดไข่     • ข้าวสวยญี่ปุ่น     • หมูสไลซ์ 5 แผ่น      • ปลาโอแห้ง 1 หยิบมือ      • น้ำเปล่า 100 มิลลิลิตร     • โชยุ 2 ช้อนโต๊ะ      • มิริน 1 ช้อนโต๊ะ (หรือน้ำตาลทราย โดยเพิ่มเป็น 1 ช้อนโต๊ะ)     • น้ำตาลทราย 1/2 ช้อนโต๊ะ     • หอมหัวใหญ่ซอย 1/4 ลูก     • ต้นหอม 1 ต้น     • ไข่ไก่ 1 ฟองวิธีทำข้าวหน้าหมูสไลซ์ราดไข่    
 1. นำปลาโอใส่ถ้วยที่สามารถเข้าไมโครเวฟได้ เทน้ำเปล่าลงไป 
แล้วเข้าไมโครเวฟ ไฟแรง 800 วัตต์ ประมาณ 2 นาที กรองเอาแต่น้ำซุป เติมโชยุ
 มิริน และน้ำตาลทราย     2. ซอยหอมหัวใหญ่และหั่นท่อนต้นหอมส่วนต้น 
(ต้นหอมส่วนท้ายที่เหลือซอยเตรียมไว้) ใส่ในน้ำซุปปลาโอ นำเข้าไมโครเวฟ 
ไฟแรง 800 วัตต์ ประมาณ 2 นาที     3. นำเนื้อหมูสไลซ์หรือเนื้อไก่มาวางเรียงในน้ำซุป เข้าไมโครเวฟ ไฟแรง 800 วัตต์ ประมาณ 2 นาที ยังไม่ต้องให้เนื้อหมูสุกมาก     4. ตอกไข่ไก่ใส่ชาม ตีไข่ไก่แล้วราดลงบนเนื้อหมู นำเข้าไมโครเวฟ ไฟแรง 800 วัตต์ ประมาณ 2 นาที     5. นำข้าวสวยญี่ปุ่นใส่ชาม ราดด้วยหมูสไลซ์ โรยหน้าด้วยต้นหอมซอย     + ดูวิธีทำเพิ่มเติมได้ที่ ข้าวหน้าหมูสไลซ์ราดไข่สไตล์ญี่ปุ่น เมนูไมโครเวฟทำง่ายหน้าตาดี
++++++++++++++++++


3. หมูสับนึ่งไข่เค็ม      ใครจะไปเชื่อว่าติ่มซำก็ทำจากไมโครเวฟได้ด้วย ขอนำเสนอหมูสับนึ่งไข่เค็ม สูตรจาก เฟซบุ๊ก ทำอาหารในแบบง่าย ๆ ตามสไตล์ rita จับหมูสับหมักกับเครื่องปรุงแล้วโปะไข่แดงเค็ม จากนั้นเอาเข้าไมโครเวฟจนสุกส่วนผสม หมูสับนึ่งไข่เค็ม     • รากผักชี 1 ราก     • กระเทียม 2 กลีบ     • พริกไทย 2 เม็ด     • แป้งมันสำปะหลัง 1/2 ช้อนชา     • หมูสับ 100 กรัม     • ซีอิ๊วขาว 1 ช้อนโต๊ะ     • น้ำมันหอย 1 ช้อนชา     • น้ำตาลทราย 1/2 ช้อนชา     • ไข่แดงเค็ม (หั่นครึ่ง) 2 ฟอง     หมายเหตุ : ตำรากผักชี กระเทียม และพริกไทยรวมกันไว้ก่อน 
(ถ้าไม่ชอบกลิ่นกระเทียม ใส่แค่รากผักชีกับพริกไทยก็พอ 
พริกไทยใช้แบบผงก็ได้)วิธีทำหมูสับนึ่งไข่เค็ม (ไมโครเวฟใช้ไฟแรง 400 วัตต์)    
 1. หมักหมูสับด้วยรากผักชี กระเทียม และพริกไทยตำ ตามด้วยแป้งมันสำปะหลัง 
ซีอิ๊วขาว น้ำมันหอย และน้ำตาลทราย คลุกเคล้าส่วนผสมซอสกับหมูสับให้เข้ากัน    
 2. นำหมูปรุงรสมาปั้นเป็นก้อนกลม 
จากนั้นวางไข่แดงเค็มที่หั่นครึ่งลงไปด้านบน นำฝามาครอบภาชนะ 
เอาเข้าไมโครเวฟประมาณ 4 นาที เป็นอันเสร็จ     + ดูวิธีทำเพิ่มเติมได้ที่ หมูสับนึ่งไข่เค็ม สูตรไมโครเวฟ เมนูติ่มซำทำง่ายใน 4 นาที
++++++++++++++++++


4. กะเพราหมูสับ     
 อะไรนะ ! เมนูกะเพราทำด้วยไมโครเวฟได้ด้วยหรอเนี่ย 
ใครไม่เชื่อก็มาทำเมนูกะเพราหมูสับ จับทุกอย่างลงไปผัดในไมโครเวฟ 
นี่ถ้าได้ไข่ดาวไมโครเวฟสักฟองฟินเลยส่วนผสม กะเพราหมูสับ     • กระเทียมสับหยาบ 1 ช้อนโต๊ะ     • พริกขี้หนูแดง 3-5 เม็ด (หรือปริมาณตามชอบ)     • น้ำมันพืช 1 ช้อนโต๊ะ     • หมูสับ 100 กรัม     • น้ำตาลทราย 1/2 ช้อนชา     • น้ำปลา 1 ช้อนโต๊ะ     • น้ำมันหอย 1 ช้อนโต๊ะ     • น้ำ 2 ช้อนโต๊ะ     • ใบกะเพรา 1 กำมือ     • พริกชี้ฟ้าแดงหั่นเฉียง     • ข้าวสวยวิธีทำกะเพราหมูสับ     1. โขลกหรือสับพริกขี้หนูกับกระเทียมเข้าด้วยกัน เตรียมไว้    
 2. ใส่น้ำมันพืชลงในถ้วยกระเบื้อง ตามด้วยส่วนผสมพริก คนให้เข้ากัน 
นำเข้าเตาไมโครเวฟ ใช้ไฟแรงปานกลาง นานประมาณ 1 นาที นำออกจากเตา     
3. ใส่เนื้อหมูสับ คนให้เนื้อหมูถูกน้ำมันให้ทั่ว นำเข้าเตาไมโครเวฟ 
ใช้ไฟแรงปานกลาง นานประมาณ 2 นาที จนเนื้อหมูสุก นำออกจากเตา 
ผัดผสมให้เข้ากัน      4. ปรุงรสด้วยน้ำตาลทราย น้ำปลา และน้ำมันหอย 
เติมน้ำ คนผสมให้เข้ากัน นำเข้าเตาไมโครเวฟ ใช้ไฟแรงปานกลาง นานประมาณ 1 
นาที ยกออกจากเตา     5. ใส่ใบกะเพรา และพริกชี้ฟ้าแดง 
ผัดผสมให้เข้ากัน นำเข้าเตาไมโครเวฟ ใช้ไฟแรงปานกลาง นานประมาณ 1 นาที 
ยกออกจากเตา ตักใส่จาน รับประทานคู่กับข้าวสวย     + ดูวิธีทำเพิ่มเติมได้ที่ กะเพราหมูไมโครเวฟ เมนูฮิตอันดับหนึ่งอร่อยได้ไม่มีเบื่อ
++++++++++++++++++


5. แกงจืดเต้าหู้หมูสับ     
 ใครอยากกินต้มจืดแต่ไม่มีหม้อไหก็ช่างปะไร 
แค่มีไมโครเวฟเครื่องเดียวก็เอาอยู่ ขอนำเสนอเมนูแกงจืดเต้าหู้หมูสับ 
ใส่เครื่องแน่น ๆ ที่สำคัญใส่กระเทียมเจียวไมโครเวฟด้วย ส่วนผสม แกงจืดเต้าหู้หมูสับ     • น้ำ 2 ถ้วย     • ซุปหมูก้อน 1 ก้อน     • หมูสับปรุงรส 100 กรัม     • แครอท หั่นแว่น 100 กรัม     • เต้าหู้ไข่ 1 หลอด     • ผักกาดขาว หั่นเป็นชิ้น ๆ 200 กรัม     • ขึ้นฉ่ายหั่นเป็นท่อน 1 ต้น     • ซีอิ๊วขาว 2 ช้อนโต๊ะ     • กระเทียมสับละเอียด 1 ช้อนโต๊ะ     • น้ำมันพืช 2 ช้อนโต๊ะวิธีทำแกงจืดเต้าหู้หมูสับ    
 1. ใส่น้ำ และซุปหมูก้อนลงในชามกระเบื้อง คนผสมจนละลายเข้ากัน 
นำเข้าเตาไมโครเวฟ ใช้ไฟแรง อุ่นจนน้ำซุปเดือด นานประมาณ 2-3 นาที 
นำออกจากเตา     2. ใส่หมูสับและแครอทลงในชาม นำกลับเข้าเตาไมโครเวฟ ใช้ไฟปานกลาง อุ่นจนเนื้อหมูสุก ประมาณ 3 นาที นำออกจากเตา    
 3. ใส่เต้าหู้ไข่ ผักกาดขาว และขึ้นฉ่ายลงในชาม ปรุงรสด้วยซีอิ๊วขาว 
คนผสมให้เข้ากัน นำกลับเข้าเตาไมโครเวฟ ใช้ไฟปานกลาง อุ่นจนเต้าหู้ 
และผักสุกนิ่ม ตักใส่ชาม เตรียมไว้     4. ใส่น้ำมันลงในถ้วยกระเบื้อง 
นำเข้าเตาไมโครเวฟใช้ไฟแรง อุ่นจนน้ำมันเดือด ประมาณ 1 นาที นำออกจากเตา 
ใส่กระเทียมลงเจียวในขณะที่น้ำมันร้อน ๆ จนหอม และกรอบ ตักขึ้นโรยบนแกงจืด      + ดูวิธีทำเพิ่มเติมได้ที่ แกงจืดเต้าหู้หมูสับไมโครเวฟ เมนูอร่อยพื้นฐานที่ใคร ๆ ก็ทำได้
++++++++++++++++++


6. ลาบหมู      คออาหารอีสานต้องฟินกับเมนูลาบหมูไมโครเวฟแน่นอน ใส่ข้าวคั่วกับเครื่องสมุนไพรเน้น ๆ ปรุงรสเผ็ดตามสไตล์ กินแกล้มกับผักสดส่วนผสม ลาบหมู     • เนื้อหมูสับ 200 กรัม     • น้ำ 1/2 ถ้วย     • หอมแดงซอย 1 หัว     • ต้นหอมซอย 2 ช้อนโต๊ะ     • ใบสะระแหน่     • น้ำปลา 2 ช้อนโต๊ะ     • น้ำมะนาว 2 ช้อนโต๊ะ     • พริกป่น ปริมาณตามชอบ     • ข้าวคั่ว 1 ช้อนโต๊ะ     • ผักสด สำหรับรับประทานคู่วิธีทำลาบหมู    
 1. ใส่เนื้อหมูสับ และน้ำลงในชามกระเบื้อง นำเข้าเตาไมโครเวฟ 
ใช้ไฟแรงปานกลาง นานประมาณ 2 นาที นำออกจากเตา คนผสมให้หมูโดนน้ำจนทั่ว 
จากนั้นนำกลับเข้าเตาไมโครเวฟอีกครั้ง นานประมาณ 1 นาที นำออกจากเตา 
ตักใส่อ่างผสม      2. ใส่หอมแดง ต้นหอมซอย และใบสะระแหน่ลงในอ่างผสม 
ปรุงรสด้วยน้ำปลา น้ำมะนาว น้ำตาลทราย และพริกป่น คนผสมให้เข้ากัน 
ชิมรสตามชอบ เติมข้าวคั่ว จากนั้นเคล้าผสมให้เข้ากัน ตักใส่จาน 
พร้อมรับประทานคู่กับผักสด     + ดูวิธีทำเพิ่มเติมได้ที่ ลาบหมู ไมโครเวฟ เมนูสุดแซบ ทำกินเองง่าย ๆ
++++++++++++++++++


7. ไข่ตุ๋นหมูสับกุ้ง      ต่อไปนี้ถ้าอยากทำไข่ตุ๋นไม่ต้องง้อลังถึง แค่มีไมโครเวฟก็ทำได้แล้วค่ะ ขอนำเสนอไข่ตุ๋นหมูสับกุ้ง สูตรจาก เฟซบุ๊ก ทำอาหารในแบบง่าย ๆ ตามสไตล์ rita เนื้อไข่เนียนนุ่มแซมด้วยหมูสับ ด้านบนโปะกุ้งตามชอบ ส่วนผสม ไข่ตุ๋นหมูสับกุ้ง     • หมูสับ 80 กรัม     • ไข่ไก่ (เบอร์ 1) 2 ฟอง     • น้ำเปล่า 2/3 ถ้วยตวง     • ซีอิ๊วขาว 1 ช้อนโต๊ะ + 1/2 ช้อนโต๊ะ (หรือน้ำปลา)     • พริกไทยนิดหน่อย     • กุ้งต้มแช่แข็ง 4-5 ตัว     • ต้นหอมซอย นิดหน่อยวิธีทำไข่ตุ๋นหมูสับกุ้ง (ใช้ไฟแรง 300 วัตต์)     1. ใส่หมูสับลงในภาชนะ     2. ตอกไข่ใส่ถ้วยอีกใบ คน ๆ อย่าให้มีฟอง จากนั้นก็เติมน้ำเปล่าลงไป ปรุงรสด้วยซีอิ๊วขาวกับพริกไทย     3. นำกระชอนวางบนภาชนะที่ใส่หมูสับ แล้วเทไข่ที่ปรุงรสแล้วใส่ลงไปเบา ๆ อย่าให้เกิดฟอง จากนั้นปิดฝา แล้วนำเข้าไมโครเวฟ 8 นาที    
 4. พอครบ 8 นาที ให้นำออกมาแล้ววางกุ้งด้านบน นำเข้าไมโครเวฟต่ออีก 2 นาที
 นำออกมาโรยด้วยต้นหอมซอย เป็นอันเสร็จ 
(ถ้าใช้กุ้งสดก็แกะเปลือกออกแล้ววางทั้งบนไข่ทั้งดิบ ๆ แล้วปิดฝา 
นำเข้าไมโครเวฟในขั้นตอนนี้ได้เลย)     + ดูวิธีทำเพิ่มเติมได้ที่ ไข่ตุ๋นหมูสับกุ้งไมโครเวฟ เมนูไข่อร่อยเร่งด่วน     ใครขี้เกียจล้างกระทะหม้อไหก็หันมาทำเมนูหมูไมโครเวฟกันเลย ทุกสูตรทำไม่ยากและอร่อยด้วย ที่สำคัญใช้เวลาไม่นานก็ได้กินแล้ว 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






7 เมนูหมูไมโครเวฟ อิ่มอร่อยทำง่ายจบในเครื่องเดียว





อัปเดตล่าสุด 26 พฤศจิกายน 2563 เวลา 10:13:05
 85,011 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































