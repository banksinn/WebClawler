




13 เมนูเส้นคลีน แคลอรีต่ำอิ่มท้องเอาใจสายเฮลธ์ตี้











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






13 เมนูเส้นคลีน ๆ แคลอรีต่ำอิ่มท้องเอาใจสายเฮลธ์ตี้




263,344อ่าน







0















      ว้าว ! เหมาะกับคนรักสุขภาพจริง ๆ กับเมนูเส้นคลีน ๆ พลังงานต่ำได้คุณค่าจากผักและเนื้อสัตว์ ทำไม่ยากอร่อยได้ตั้งแต่เช้ายันเย็น       วันหยุดเอาใจคนชอบกินอาหารเพื่อสุขภาพ กันสักหน่อย ถ้าหากเบื่อกับอาหารคลีนเมนูข้าวกันแล้ว ลองเปลี่ยนสไตล์มาทำอาหารคลีนเมนูเส้นกันดีไหม กระปุกดอทคอมขอนำเสนอวิธีทำเมนูเส้นคลีน ๆ เช่น สปาเกตตีผัก บะหมี่น้ำอกไก่ย่าง สลัดก๋วยเตี๋ยวเนยถั่ว เป็นต้น อาจจะไม่ได้คลีนร้อยเปอร์เซ็นต์ แต่ก็กินอร่อยและมีประโยชน์นะคะ







1. สลัดก๋วยเตี๋ยวเวียดนาม

     เมนูเส้นคลีน ๆ เมนูแรกขอนำเสนอสลัดก๋วยเตี๋ยวเวียดนาม สูตรนี้ใส่ผักหลากชนิด ที่ขาดไม่ได้เลยคือ เส้นหมี่เวียดนาม ทีเด็ดคือ น้ำสลัดสไตล์เวียดนาม เสิร์ฟกับไก่ย่างก็อร่อยนะคะส่วนผสม สลัดก๋วยเตี๋ยวเวียดนาม     • เส้นหมี่ vermicelli (เส้นหมี่เวียดนาม) 340 กรัม     • แครอทขูดฝอย 2 หัว     • ซูกินีหั่นแว่น 2 ลูก     • ต้นหอมซอย 4 ต้น     • ถั่วงอก 1+1/2 ถ้วย     • ผักชีซอย 1/3 ถ้วย     • น้ำปลา 1/2 ถ้วย     • น้ำส้มสายชู 1/2 ถ้วย     • น้ำตาลทราย 3 ช้อนโต๊ะ     • กระเทียมสับ 2 กลีบ     • พริกป่น 1/4 ช้อนชา     • มะนาววิธีทำสลัดก๋วยเตี๋ยวเวียดนาม     1. นำเส้นหมี่ไปแช่น้ำเดือด ปล่อยทิ้งไว้ 3-4 นาทีหรือจนนุ่ม นำไปผ่านน้ำเย็น ใส่ชามเสิร์ฟ ตามด้วยแครอท ซูกินี ถั่วงอก และผักชีลงไป      2. คนผสมน้ำปลา น้ำส้มสายชู น้ำตาลทราย กระเทียม และพริกป่น เทลงไปบนเส้นหมี่ โรยต้นหอม บีบมะนาวลงไปเล็กน้อย พร้อมเสิร์ฟหรือนำไปแช่เย็นก่อนเสิร์ฟ
+++++++++++++++++++
 2. ก๋วยเตี๋ยวเส้นหมี่ข้าวกล้องลูกชิ้นอกไก่

     เที่ยงนี้มาซดน้ำซุปร้อน ๆ กับเมนูก๋วยเตี๋ยวเส้นหมี่ข้าวกล้องลูกชิ้นอกไก่ สูตรจาก คุณ angelisa สมาชิกเว็บไซต์พันทิปดอทคอม จับเส้นหมี่ราดน้ำซุปผัก เติมลูกชิ้นอกไก่ลงไป โรยกระเทียมอบหน่อยหอมสุดยอดส่วนผสม ก๋วยเตี๋ยวเส้นหมี่ข้าวกล้องลูกชิ้นอกไก่     • ลูกชิ้นไก่     • น้ำซุปผัก     • เส้นหมี่ข้าวกล้อง     • ผักตามชอบ      • พริกป่น     • น้ำมะนาว     • น้ำปลา (สูตรโซเดียมต่ำ)     • กระเทียมอบส่วนผสม ลูกชิ้นอกไก่คลีน     • เนื้ออกไก่ (ลอกหนัง)     • น้ำปลา (สูตรโซเดียมต่ำ)     • ซีอิ๊วขาว (สูตรโซเดียมต่ำ)     • พริกไทย     • น้ำแข็งส่วนผสม น้ำซุปผัก      • ผักกาดขาว     • หัวไชเท้า      • ซีอิ๊วขาว (สูตรโซเดียมต่ำ)วิธีทำก๋วยเตี๋ยวเส้นหมี่ข้าวกล้องลูกชิ้นอกไก่     1. ทำลูกชิ้นอกไก่ โดยปรุงรสเนื้ออกไก่ด้วยน้ำปลาลดโซเดียม ซีอิ๊วขาวลดโซเดียม และพริกไทย จากนั้นนำไปปั่น (ในสูตรใช้ food processor) พอปั่นจนเริ่มละเอียดแล้วใส่น้ำแข็งลงไป ปั่นจนเนื้อเริ่มเหนียว นำมาปั้นเป็นลูกกลม ๆ      2. ต้มน้ำร้อนให้เดือดแล้วเบาไฟให้เบาที่สุด ใส่ลูกชิ้นลงต้มพอสุกจะลอยขึ้น ตักพักไว้     3. ทำน้ำซุปผักต้มน้ำกับผักกาดขาวและหัวไชเท้า เติมซีอิ๊วขาวลดโซเดียมลงไปเล็กน้อย     4. จากนั้นแช่เส้นหมี่แล้วนำไปลวกน้ำร้อน นำผักที่ชอบไปลวก จากนั้นจัดใส่ถ้วยเติมน้ำซุป ปรุงรสด้วยพริกป่น น้ำมะนาว และน้ำปลาลดโซเดียม โรยกระเทียมอบเล็กน้อย      + ดูวิธีทำเพิ่มเติมได้ที่ 25 สูตรอาหารคลีนง่าย ๆ กินง่าย ๆ จัดเต็มทั้งคาวและหวาน
+++++++++++++++++++
 3. บะหมี่น้ำอกไก่ย่าง 

     มาต่อกันที่เมนูบะหมี่น้ำอกไก่ย่าง สูตรจาก คุณ angelisa สมาชิกเว็บไซต์พันทิปดอทคอม จับบะหมี่ไปลวกจนสุก เติมน้ำซุปผัก ท็อปด้วยอกไก่ย่างหมักนมสดส่วนผสม บะหมี่น้ำอกไก่ย่าง     • เส้นบะหมี่เหลือง (หรือบะหมี่ผักโมโรเฮยะ)     • น้ำซุปผัก (เหมือนทำเส้นหมี่ลูกชิ้นไก่ข้างบน)     • เนื้ออกไก่     • เครื่องปรุงลดโซเดียม     • นมสดไขมันต่ำ (low fat)     • พริกป่น     • น้ำมะนาววิธีทำบะหมี่น้ำอกไก่ย่าง     1. หมักเนื้ออกไก่ด้วยเครื่องปรุงลดโซเดียมและนมสด พักทิ้งไว้ครึ่งชั่วโมง จากนั้นนำไปกริลล์ในกระทะเทฟลอนจนสุก      2. ลวกบะหมี่และผัก จัดใส่จาน ตักน้ำซุปผักใส่ ตามด้วยอกไก่ที่กริลล์ไว้ ปรุงรสด้วยพริกป่นและมะนาว     + ดูวิธีทำเพิ่มเติมได้ที่ 25 สูตรอาหารคลีนง่าย ๆ กินง่าย ๆ จัดเต็มทั้งคาวและหวาน
+++++++++++++++++++
 4. เส้นหมี่ข้าวกล้องผัดผักกระเฉด 

     เด็ดผักกระเฉดรอเลยค่ะ วันนี้เราจะมาทำเส้นหมี่ข้าวกล้องผัดผักกระเฉด สูตรจาก คุณ isweet สมาชิกเว็บไซต์พันทิปดอทคอม สูตรนี้ใส่กุ้งลงไปผัดกับเส้นหมี่ สุดท้ายใส่ผักกระเฉดลงไปคลุกจนเข้ากัน อิ่มไปอีกมื้อส่วนผสม เส้นหมี่ข้าวกล้องผัดผักกระเฉด     • เส้นหมี่ข้าวกล้องแช่น้ำจนนิ่ม (ตัดสั้นประมาณ 1 คืบ)     • กุ้ง     • ผักกระเฉดเด็ดเป็นท่อน     • กระเทียมสับ     • ซีอิ๊วหรือน้ำปลา แบบโซเดียมต่ำ (low sodium)     • น้ำมันมะกอกสำหรับผัด 2-3 ช้อนชา            วิธีทำเส้นหมี่ข้าวกล้องผัดผักกระเฉด     1. ลวกเส้นหมี่ กุ้ง และผักกระเฉดให้สุก พักไว้     2. นำกระเทียมสับไปเจียวกับน้ำมันให้หอม ใส่กุ้งลงไป ปรุงรสด้วยด้วยซีอิ๊วหรือน้ำปลา เติมน้ำเปล่าลงไปนิดหน่อยให้น้ำขลุกขลิก คนให้เข้ากันจนเดือด จากนั้นปรับเป็นไฟอ่อนสุด     3. ใส่เส้นหมี่ข้าวกล้องและผักกระเฉดลวกสุกลงไป เคล้าทุกอย่างให้เข้ากันทั่ว ปิดไฟ ตักใส่จาน พร้อมเสิร์ฟ     + ดูวิธีทำเพิ่มเติมได้ที่ 22 เมนูอาหารคลีนง่าย ๆ ทำง่ายกินง่ายได้สุขภาพ
+++++++++++++++++++
 5. พาสต้าผัดพริกแห้งไส้กรอก 

     เอาใจคนชอบกินอาหารฝรั่งกันด้วยเมนูพาสต้าผัดพริกแห้งไส้กรอก สูตรจาก คุณ iamrabbiy สมาชิกเว็บไซต์พันทิปดอทคอม เมนูเส้นคลีน ๆ รสแซ่บ ใช้เส้นพาสต้าผักโขมผัดกับไส้กรอกไขมันต่ำ เติมชีสเพิ่มกลิ่นหอมส่วนผสม พาสต้าผัดพริกแห้งไส้กรอก     • เส้นพาสต้าผักโขม     • น้ำมันงา     • ไส้กรอกสูตรไขมันต่ำ (less fat) หั่นตามแนวขวาง     • พริกแห้ง     • กระเทียมจีนสับละเอียด     • เกลือ (สูตรโซเดียมต่ำ)     • พาร์มีซานชีสขูดวิธีทำพาสต้าผัดพริกแห้งไส้กรอก     1. ต้มเส้นพาสต้าจนสุก คลุกน้ำมันงา พักไว้      2. ผัดไส้กรอก พริกแห้ง และกระเทียมพอหอม      3. ใส่เส้นพาสต้าลงไปคลุกเคล้าให้เข้ากัน ปรุงรสด้วยเกลือ ตักใส่จาน โรยพาร์มีซานชีสเล็กน้อย พร้อมเสิร์ฟ     + ดูวิธีทำเพิ่มเติมได้ที่ อาหารคลีนแบบไทย 29 เมนู กินแล้วชีวิตดี๊ดี ไขมันต่ำอิ่มโปรตีนประโยชน์เต็ม
+++++++++++++++++++
 6. ขนมจีนน้ำยาปู 



     และแล้วก็มาถึงเมนูเส้นคลีน ๆ ที่รอคอยนั่นคือ ขนมจีนน้ำยาปู สูตรจาก คุณ iamrabbiy สมาชิกเว็บไซต์พันทิปดอทคอม ใช้เส้นขนมจีนข้าวกล้องแทนขนมจีนเส้นแป้ง ส่วนน้ำยาทำจากนมสดแทนกะทิ กินกับผักสดตามชอบส่วนผสม ขนมจีนน้ำยาปู     • เส้นขนมจีนข้าวกล้องแบบกึ่งสำเร็จ      • น้ำพริกแกงเผ็ด     • เนื้อปู     • สเปรย์น้ำมันมะกอก     • นมสด สูตรไขมันต่ำ     • น้ำปลา (สูตรโซเดียมต่ำ)     • เกลือ (สูตรโซเดียมต่ำ)     • พริกแห้ง     • ผักสด เช่น ถั่วงอก, แตงร้านหั่นแว่น, ถั่วฝักยาววิธีทำขนมจีนน้ำยาปู     1. โขลกน้ำพริกแกงเผ็ดกับเนื้อปูให้เข้ากัน นำลงไปผัดในกระทะ ฉีดสเปรย์น้ำมันลงไป     2. เติมนมสด พอเดือดปรุงรสด้วยน้ำปลา และเกลือ ราดเส้นขนมจีน เสิร์ฟพร้อมผักสด     + ดูวิธีทำเพิ่มเติมได้ที่ อาหารคลีนแบบไทย 29 เมนู กินแล้วชีวิตดี๊ดี ไขมันต่ำอิ่มโปรตีนประโยชน์เต็ม
+++++++++++++++++++
 7. สปาเกตตีผัดกระเทียม

     เอาใจคนพิเศษด้วยเมนูสปาเกตตีผัดกระเทียม สูตรจาก นิตยสารชีวจิต สูตรนี้ใช้เส้นพาสต้าโฮลวีท ผัดกับกุ้งและเห็ด ก่อนเสิร์ฟโรยพาร์สลีย์เพิ่มความงามส่วนผสม สปาเกตตีผัดกระเทียม     • เส้นพาสต้าโฮลวีทต้มสุก (เส้นพาสต้าแห้ง 2 ขีด) 2 ถ้วย     • กระเทียมสับละเอียด 1/2 ถ้วย     • น้ำมันมะกอก 2 ช้อนโต๊ะ     • เห็ดออรินจิหั่นชิ้นพอดีคำ 1 ถ้วย     • เกลือป่น 1/2 ช้อนชา     • พาร์สลีย์สับละเอียด 1/4 ถ้วยตวง     • กุ้งแกะเปลือกผ่าหลังชักเส้นดำออก (ปริมาณตามชอบ)วิธีทำสปาเกตตีผัดกระเทียม     1. เทน้ำมันมะกอกลงในกระทะ ใส่กุ้งลงผัดพอสุก ตักขึ้นพักไว้     2. ใช้น้ำมันที่เหลือในกระทะเจียวกระเทียมให้เหลืองหอม ใส่เห็ดลงผัดให้สุก     3. ใส่เส้นพาสต้าลงไปผัดโดยใช้ไฟปานกลาง ปรุงรสด้วยเกลือ พริกไทย คลุกเคล้าให้เข้ากัน     4. ใส่พาร์สลีย์และกุ้งลงไป คนให้เข้ากัน ตักขึ้นใส่จาน พร้อมเสิร์ฟเทคนิค :     1. ต้มเส้นพาสต้าโฮลวีทโดยใส่น้ำมันมะกอก และเกลือลงไปในน้ำเดือดด้วยจะทำให้เส้นไม่ติดกันและมีรสชาติอร่อยขึ้น     2. สามารถใช้เนื้อปลาหรือปลาหมึกแทนเนื้อกุ้งได้     + ดูวิธีทำเพิ่มเติมได้ที่ สปาเกตตีผัดกระเทียม อาหารเมดิเตอร์เรเนียนเพื่อสุขภาพหัวใจ
+++++++++++++++++++
 8. สปาเกตตีผัก 

     แวะเติมพลังมื้อเที่ยงด้วยเมนูสปาเกตตีผัก สูตรจาก นิตยสาร gourmet & cuisine สูตรนี้ใช้ผักสารพัดแทนเส้นสปาเกตตี เอาไปผัดกับน้ำมันมะกอก ท็อปด้วยกุ้งย่าง ส่วนผสม สปาเกตตีผัก     • ซูกินี 1 หัว     • แครอท 1 หัว     • หัวไชเท้า 1 หัว     • กุ้งลายเสือ 6-8 ตัว     • ใบไทม์สด 1 กิ่ง     • ผงโอลด์เบย์ซีซันนิง เล็กน้อย (old bay seasoning คือ ผงเครื่องเทศใช้สำหรับปรุงรสอาหารซีฟู้ด)     • เกลือทะเล     • พริกไทยดำบดหยาบ     • น้ำมันมะกอก     • มีดปอกเปลือก (peeler)วิธีทำสปาเกตตีผัก     1. หั่นซูกินี แครอท และหัวไชเท้าเป็นแท่งสี่เหลี่ยมให้มีขนาดเท่า ๆ กัน      2. ใช้มีดปอกเปลือก (peeler) ฝานสไลซ์ผักให้บางโดยออกแรงกดเล็กน้อย จากนั้นนำมาหั่นเป็นเส้น ๆ ให้มีความยาวเท่าๆ กัน     3. ลวกผักในน้ำเดือดที่เติมเกลือ 5 วินาที ตักขึ้นใส่น้ำเย็นจัดทันทีจะทำให้ผักมีสีสวย     4. ผัดผักกับน้ำมันมะกอกเล็กน้อย ปรุงรสด้วยเกลือและพริกไทย ตักขึ้นพักไว้      5. หมักกุ้งกับไทม์ ผงโอลด์เบย์ซีซันนิ เกลือ พริกไทย และน้ำมันมะกอกเล็กน้อย นำไปย่างบนกระทะจนสุก จากนั้นวางกุ้งบนผักที่เตรียมไว้ พรมด้วยน้ำมันมะกอกเล็กน้อย พร้อมเสิร์ฟ     + ดูวิธีทำเพิ่มเติมได้ที่ สปาเกตตีผัก อาหารลดน้ำหนักแบบไม่น่าเบื่อ
+++++++++++++++++++
9. ฟักสปาเกตตีอกไก่เฟต้าชีส

     มาต่อกันที่เมนูเส้นคลีน ๆ ที่ทำจากฟักสปาเกตตีกัน ขอนำเสนอเมนูฟักสปาเกตตีอกไก่เฟต้าชีส สูตรจาก คุณ littlefilmz สมาชิกเว็บไซต์พันทิปดอทคอม สูตรนี้ใส่เนื้อไก่ผัดกับเส้นฟักจนสุก ปรุงรสตามชอบ โรยเฟต้าชีสก่อนเสิร์ฟส่วนผสม ฟักสปาเกตตีอกไก่เฟต้าชีส     • น้ำมันมะกอก     • อกไก่สับ     • พริกไทยดำ     • น้ำส้มสายชูบัลซามิก     • น้ำผึ้ง     • เกลือ     • ผักโขม (หรือปวยเล้ง)     • พริกหวาน     • เนื้อฟักสปาเกตตี     • เฟต้าชีส (reduce fat)วิธีทำฟักสปาเกตตีอกไก่เฟต้าชีส     1. ตั้งกระทะเทน้ำมันมะกอก ใส่เนื้อไก่ลงไป พอใกล้สุกปรุงรสด้วยพริกไทย บัลซามิก น้ำผึ้ง และเกลือ      2. ตามด้วยผักโขม พริกหวาน และเส้นฟัก โรยด้วยชีส ผัดให้เข้ากัน ปิดไฟ ตอนเสิร์ฟก็โรยชีสเพิ่มอีกนิด      + ดูวิธีทำเพิ่มเติมได้ที่ 3 เมนูจากฟักสปาเกตตี อาหารสุขภาพน้องใหม่อร่อยไม่อ้วน
+++++++++++++++++++
10. ฟักสปาเกตตีผัดไทย 

     ใครอยากทำผัดไทยไร้เส้นเหมือนกันบ้าง ขอนำเสนอเมนูฟักสปาเกตตีผัดไทย สูตรจาก คุณ littlefilmz สมาชิกเว็บไซต์พันทิปดอทคอม ใช้เส้นฟักสปาเกตตีแทนเส้นเล็ก ผัดกับเครื่องผัดไทยและซอสผัดไทย เสิร์ฟกับผักสด
ส่วนผสม ฟักสปาเกตตีผัดไทย     • น้ำมันมะพร้าว     • หอมแดงหั่นแว่น     • เต้าหู้หั่น     • ไชโป๊สับ     • กุ้งแห้ง     • เส้นฟักสปาเกตตีสุกแล้ว     • ซอสผัดไทย     • ไข่ไก่     • ถั่วงอก      • ใบกุยช่ายหั่น      • ผักสด (สำหรับทานคู่)     • ถั่วลิสงคั่วบด     • มะนาวผ่าซีกส่วนผสม ซอสผัดไทย (แบบฉบับกลัวอ้วน)     • น้ำมะขามเปียก     • น้ำตาลมะพร้าว     • เกลือ (สูตรโซเดียมต่ำ)     • น้ำปลา (สูตรโซเดียมต่ำ)     • สตีเวีย     • ซอสพริกศรีราชาวิธีทำฟักสปาเกตตีผัดไทย     1. ตั้งกระทะเทฟลอนใส่น้ำมันมะพร้าวนิดหน่อย ใส่หอมแดงลงไปผัดจนหอม ตามด้วยเต้าหู้ผัดต่อจนเริ่มเหลือง ใส่ไชโป๊และกุ้งแห้งผัดต่อสักนิด     2. ใส่เส้นฟักสปาเกตตีลงไป ตามด้วยซอสผัดไทย ถ้าได้รสถูกใจใส่ไข่ไก่ลงไปคนให้แตกนิด ๆ พอไข่เริ่มสุกค่อยยีจะได้ไม่แฉะ ตามด้วยถั่วงอกและกุยช่าย พลิกกลับสักครั้ง หรือ 2 ครั้ง ปิดไฟ จัดใส่จานเสิร์ฟคู่กับผักสด ถั่วลิสงคั่วบด พริกป่น และมะนาว จะกินเลยหรือจะห่อไข่ก็ได้      + ดูวิธีทำเพิ่มเติมได้ที่ 3 เมนูจากฟักสปาเกตตี อาหารสุขภาพน้องใหม่อร่อยไม่อ้วน
+++++++++++++++++++
  
  11. พาสต้าเส้นซูกินี (สูตรกลูเตนฟรี)

     เย็นนี้มาทำเมนูเส้นคลีน ๆ กินทั้งครอบครัวดีไหม ขอนำเสนอเมนูพาสต้าเส้นซูกินี ใส่มะเขือเทศกับใบโหระพา ผัดจนนุ่มตามชอบ ส่วนผสม พาสต้าเส้นซูกินี     • ซูกินี 4 ลูก     • น้ำมันมะกอก 3 ช้อนโต๊ะ     • กระเทียมสับ 1 ช้อนโต๊ะ     • พริกป่น 1/4-1/2 ช้อนชา     • มะเขือเทศหั่นเต๋า 2 ลูก     • พาร์มีซานชีสขูด 1/2 ถ้วย     • ใบโหระพา 1 ถ้วย     • แป้งข้าวโพด 1 ช้อนชา     • น้ำเย็น 2 ช้อนชา     • เกลือป่นวิธีทำพาสต้าเส้นซูกินี     1. หั่นซูกินีเป็นเส้นยาว เตรียมไว้     2. ตั้งกระทะใส่น้ำมัน กระเทียม และพริกป่น ใช้ไฟปานกลางผัดจนน้ำมันเดือด ใส่เส้นซูกินีลงไป ผัดประมาณ 5-7 นาที     3. ใส่มะเขือเทศ ใบโหระพา และชีส ผัดประมาณ 1 นาที เทแป้งข้าวโพดผสมน้ำเย็นลงไป ผัดประมาณ 1 นาที ปรุงรสด้วยเกลือ จัดใส่จาน


+++++++++++++++++++
  
  


 12. สปาเกตตีผัดผักโขมมะเขือเทศ

    
 เมนูเส้นคลีน ๆ ผัดกับมะเขือเทศก็อร่อย 
แต่ถ้าลองเพิ่มผักโขมลงไปคงฟินกว่าเดิม 
ขอนำเสนอเมนูสปาเกตตีผัดผักโขมมะเขือเทศ สูตรนี้ใส่เนื้อไก่ลงไปด้วย 
เพิ่มความเผ็ดด้วยพริกป่นส่วนผสม สปาเกตตีผัดผักโขมมะเขือเทศ     • มะเขือเทศอบแห้งสับ 1/4 ถ้วย     • น้ำมันมะกอก 2 ช้อนโต๊ะ (จากน้ำมันที่แช่มะเขือเทศอบแห้ง)     • เนื้อไก่ (เอาหนังออก) 250 กรัม     • พริกป่น 1/4 ช้อนชา     • เกลือป่น 1/4 ช้อนชา     • มะเขือเทศหั่นเต๋า 4 ลูก     • ใบโหระพาซอย 1/4 ถ้วย     • ผักโขม 250 กรัม     • กระเทียมสับ 3 กลีบ     • สปาเกตตี 170 กรัม     • น้ำมันมะกอก 3 ช้อนโต๊ะ (หรือน้ำมันที่แช่มะเขือเทศอบแห้ง)วิธีทำสปาเกตตีผัดผักโขมมะเขือเทศ    
 1. ตั้งกระทะใส่มะเขือเทศอบแห้งและน้ำมันมะกอก 2 ช้อนโต๊ะ 
ใช้ไฟปานกลางค่อนข้างต่ำ ผัดสักครู่ ใส่เนื้อไก่ พริกป่น 
และเกลือลงไปผัดจนไก่สุก      2. ใส่มะเขือเทศ ใบโหระพา ผักโขม และกระเทียม ผัดประมาณ 3-5 นาทีหรือจนผักสลดและมะเขือเทศคายน้ำ ปิดไฟ    
 3. เอาเส้นพาสต้าไปต้มตามวิธีทำที่ระบุไว้ข้างซอง 
พอเสร็จแล้วเทลงไปผัดกับส่วนผสมไก่ ใช้ไฟต่ำ ผัดจนเข้ากัน ชิมรสตามชอบ 
ปิดไฟ เติมน้ำมันมะกอก 3 ช้อนโต๊ะลงไปคลุกพอเข้ากัน ตักใส่จาน
+++++++++++++++++++


13. สลัดก๋วยเตี๋ยวเนยถั่ว 

    
 สำหรับใครที่ชอบกินสลัดเป็นทุนเดิม ขอนำเสนอเมนูสลัดก๋วยเตี๋ยวเนยถั่ว 
แค่จับส่วนผสมทุกอย่างผสมรวมกัน ใส่เนยถั่วรสออกเผ็ด ๆ หน่อยลงไปคลุกเคล้า 
กินแบบแช่เย็นยิ่งฟินส่วนผสม สลัดก๋วยเตี๋ยวเนยถั่ว     • เส้นหมี่ หรือเส้นสปาเกตตี 250 กรัม     • พริกหวานสีแดงหั่นเส้น 1/2 ลูก     • แครอทขูดฝอย 1 ถ้วย     • ต้นหอมซอย 2 ต้น     • ถั่วลิสงคั่วสับ 1/3 ถ้วย     • งาดำคั่ว 1/2 ช้อนชาส่วนผสม ซอสเนยถั่ว     • เนยถั่ว 1/3 ถ้วย     • ซอสพริกศรีราชา 3 ช้อนโต๊ะ     • น้ำส้มสายชูหมักจากข้าว 1 ช้อนโต๊ะ     • กระเทียมสับ 2 กลีบ     • น้ำร้อน 2 ช้อนโต๊ะวิธีทำสลัดก๋วยเตี๋ยวเนยถั่ว     1. เอาเส้นหมี่ไปแช่น้ำหรือลวกจนนุ่ม ตามวิธีทำที่ระบุข้างซอง เสร็จแล้วล้างผ่านด้วยน้ำเย็น เตรียมไว้     2. คนผสมส่วนผสมเนยถั่วจนเข้ากัน      3. ใส่เส้นสปาเกตตีลงอ่างผสม ตามด้วยส่วนผสมอื่น ๆ สุดท้ายราดเนยถั่ว คนผสมจนเข้ากัน พร้อมเสิร์ฟหรือนำไปแช่เย็นจนกว่าจะเสิร์ฟ     ใครกำลังมองหาอาหารคลีนไม่หนักท้อง
 ขอนำเสนอเมนูเส้นคลีน ๆ มีเส้นเพื่อสุขภาพหลากสไตล์ 
จะใส่แค่ผักหรือเติมเครื่องเคราตามชอบก็ได้ กินแค่จานเดียวก็อิ่มแล้ว 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






13 เมนูเส้นคลีน ๆ แคลอรีต่ำอิ่มท้องเอาใจสายเฮลธ์ตี้





อัปเดตล่าสุด 7 ธันวาคม 2564 เวลา 16:46:51
 263,344 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































