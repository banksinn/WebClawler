




สูตรบัวลอย ขนมไทย สูตรขนมไทยสอนทำบัวลอย ทำบัวลอยไข่หวาน











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรขนม






7 สูตรบัวลอย ขนมไทยปั้นความสนุกใส่หม้อ เติมความหวานเข้าเส้น




1,404,077อ่าน







0















             ขนมบัวลอย สูตรขนมไทยหวานหอมมีเอกลักษณ์ หากินที่ไหนไม่ได้ต้องเมืองไทยเท่านั้น เสิร์ฟพร้อมกันถึง 7 สูตรแป้งนุ่ม ทำกินเพลิน ๆ หลังอาหารเที่ยงก็อร่อย มาเติมความหวานให้ร่างกายกัน  









          เอ่ยถึงบัวลอยเชื่อว่าเพื่อน ๆ ร้อยทั้งร้อยจะนึกถึงบัวลอยไข่หวาน บัวลอยเผือก บัวลอยมะพร้าวอ่อน รวมถึงบัวลอยน้ำขิงกันเนอะ ถ้าบ้านใกล้ตลาดมีร้านขนมไทยก็หากินง่ายหน่อย แต่ถ้าบ้านไกลจะไหว้วานให้ใครซื้อคงลำบาก แบบนี้ต้องทำกินเองแล้วค่ะ กระปุกดอทคอมขอนำเสนอวิธีทำบัวลอย มีทั้งสูตรบัวลอยน้ำกะทิและบัวลอยน้ำขิง พร้อมแล้วลุย !



1. บัวลอยไข่หวาน          สูตรบัวลอยอันดับต้น ๆ ที่นึกถึงเลยคือ บัวลอยไข่หวาน สูตรนี้เนื้อแป้งใส่เผือก ฟักทอง และน้ำใบเตยลงไปด้วยทำให้ได้สีเม็ดบัวลอยจากธรรมชาติ หรือถ้าไม่สะดวกหาวัตถุดิบก็ใช้สีผสมอาหารแทนได้นะคะ บัวลอยเนื้อเหนียวนุ่มเข้ากันดีกับน้ำกะทิหวานหอม ยิ่งถ้ามีไข่หวานเคี้ยวสนุก ๆ ไปพร้อมกันด้วยแล้วละก็ อูย… ถูกใจใช่เลย ! 
  
  
  
ส่วนผสม บัวลอยไข่หวาน      ◆ แป้งข้าวเหนียว 1 ถ้วย      ◆ น้ำเปล่า 1/4 ถ้วย      ◆ เผือกนึ่งสุก (หรือสีผสมอาหารสีม่วง)      ◆ ฟักทองนึ่งสุก (หรือสีผสมอาหารเหลือง)      ◆ น้ำใบเตยคั้นเข้มข้น (หรือสีผสมอาหารสีเขียว)      ◆ กะทิ 1 ถ้วย      ◆ น้ำตาลทราย 1 ถ้วย      ◆ เกลือป่น 1 ช้อนชา      ◆ ไข่ไก่วิธีทำบัวลอยไข่หวาน      1. แบ่งแป้งออกเป็น 3 ส่วน ส่วนที่ 1 นวดผสมแป้งกับน้ำเปล่าและเผือกนึ่งสุก ส่วนที่ 2 นวดแป้งกับน้ำเปล่าและฟักทองนึ่งสุก ส่วนที่ 3 นวดแป้งกับน้ำใบเตย นวดผสมจนเข้ากันเป็นเนื้อเดียว ปั้นเป็นก้อนกลม ๆ แล้วนำไปคลุกแป้งข้าวเหนียวบาง ๆ เตรียมไว้       2. ใส่น้ำกะทิลงในหม้อ เติมน้ำตาลทรายและเกลือป่นคนผสมจนละลาย นำขึ้นตั้งไฟพอเดือด รีบปิดไฟ เตรียมไว้      3. ต้มน้ำเปล่าในหม้อจนเดือด นำบัวลอยลงต้มทีละสีจนลอยขึ้นมา จากนั้นตักขึ้นสะเด็ดน้ำ ใส่ลงในถ้วย ตักกะทิที่เตรียมไว้ใส่ลงไป      4. ตอกไข่ไก่ใส่ถ้วย ค่อย ๆ เทลงในหม้อน้ำกะทิ รอจนไข่สุกตามชอบ จากนั้นตักใส่ลงในถ้วยบัวลอย พร้อมเสิร์ฟ          + ดูวิธีทำเพิ่มเติมได้ที่ บัวลอยไข่หวาน สูตรขนมไทยในดวงใจ อร่อยไม่รู้ลืม
+++++++++++++++++++++
 2. บัวลอยไข่หวานเม็ดแมงลัก          บัวลอยไข่หวาน ขนมไทยใส่กะทิก็ว่าอร่อยแล้ว แต่สำหรับเพื่อน ๆ ที่อยากเพิ่มความแนวลองใส่เม็ดแมงลัก ธัญพืชเพื่อสุขภาพลงไปสิคะ กลายเป็นเมนูใหม่ชื่อ บัวลอยไข่หวานเม็ดแมงลัก สูตรนี้ใช้แป้งบัวลอยสำเร็จรูปและกะทิสำเร็จรูป ทำง่ายเว่อร์ บัวลอยสีสวยกับเม็ดแมงลักเคี้ยวกรุบ ๆ เพิ่มออปชั่นอย่างมะพร้าวอ่อนลงไป พ่วงด้วยไข่หวาน ถ้วยเดียวคงไม่หนำใจต้องใส่ชามกันล่ะทีนี้ 
 




ส่วนผสม บัวลอยไข่หวานเม็ดแมงลัก      ◆ แป้งบัวลอยสำเร็จรูป 250 กรัม      ◆ น้ำเปล่า (สำหรับต้มบัวลอย)      ◆ กะทิสำเร็จรูป 1,000 กรัม      ◆ น้ำตาลทราย 160 กรัม      ◆ น้ำตาลปี๊บ 100 กรัม      ◆ เกลือป่น 1 ช้อนชา      ◆ ใบเตยหอม (ล้างสะอาด)      ◆ ไข่ไก่      ◆ มะพร้าวอ่อน (หั่นเป็นชิ้น ๆ) 200 กรัม      ◆ เม็ดแมงลักวิธีทำบัวลอยไข่หวานเม็ดแมงลัก

      1. ใส่น้ำเปล่าลงในหม้อนำขึ้นตั้งไฟปานกลางรอจนน้ำเดือดพล่านแล้วใส่เม็ดบัวลอยลงไปต้มจนลอยขึ้นมาประมาณ 1 นาที จากนั้นปล่อยทิ้งไว้อีก 30 วินาที      2. ตักเม็ดบัวลอยที่สุกแล้วลงแช่ในน้ำเย็นสักครู่ ตักขึ้นมาพักไว้      3. ใส่กะทิลงในหม้อนำขึ้นตั้งไฟ เติมน้ำตาลทรายลงไป ตามด้วยน้ำตาลปี๊บ เกลือป่น และใบเตยคนผสมจนน้ำตาลละลาย      4. ตอกไข่ไก่ลงไปต้มในกะทิจนสุก ตักขึ้นใส่ถ้วยพักไว้      5. ใส่เม็ดบัวลอยต้มสุกลงไปในกะทิคนผสมให้เข้ากัน ใส่มะพร้าวอ่อนลงไป      6. ตักบัวลอยน้ำกะทิใส่ถ้วย เตรียมไว้      7. แช่เม็ดแมงลักในน้ำจนพอง      8. ตักเม็ดแมงลักโรยลงในถ้วยบัวลอย พร้อมเสิร์ฟ      ◆ ดูวิธีทำเพิ่มเติมได้ที่ บัวลอยไข่หวานเม็ดแมงลัก เมนูเดิมเพิ่มเติมคุณประโยชน์
+++++++++++++++++++++++
3. บัวลอยผัก บัวลอยดอกไม้      โอ้โห ! บัวลอยผัก บัวลอยดอกไม้สูตรนี้จากนิตยสาร foodstylist สูตรนี้มาพร้อมความแปลกแป้งบัวลอยมีส่วนผสมของผักและดอกไม้ แต่อร่อยลงตัวนะคะ แป้งบัวลอยทำจากผักและดอกไม้ แหม... เจ๋งจริง คิดได้อย่างไรเนี่ย ชักคันไม้คันมือ ขอตัวไปซื้อส่วนผสมก่อนนะคะ 
  
  
  




ส่วนผสม บัวลอยผัก      ◆ แป้งข้าวเหนียว 1/2 ถ้วย (ต่อผัก 30 กรัม)      ◆ น้ำอุ่น 1/8 ถ้วย      ◆ เผือกต้ม 30 กรัม      ◆ ฟักทองต้ม 30 กรัม      ◆ แครอทต้ม 30 กรัมวิธีทำบัวลอยผัก      ◆ แบ่งแป้งข้าวเหนียวผสมน้ำอุ่นเป็น 3 ส่วน นำแต่ละส่วนไปผสมกับน้ำอุ่น และเนื้อฟักทอง เผือกต้ม และแครอทต้ม (แยกใส่เพื่อให้ได้สีตามต้องการ) นวดรวมผสมให้เป็นเนื้อเดียวกัน แล้วปั้นเป็นลูกกลม ๆ ตามต้องการส่วนผสม บัวลอยดอกไม้      ◆ แป้งข้าวเหนียว 1/2 ถ้วยตวง (ต่อน้ำดอกไม้ 1/4 ถ้วย)      ◆ น้ำใบเตย 1/4 ถ้วย      ◆ น้ำอัญชัน 1/4 ถ้วย      ◆ น้ำกุหลาบ 1/4 ถ้วยวิธีทำบัวลอยดอกไม้      ◆ แบ่งแป้งข้าวเหนียวผสมน้ำอุ่นเป็น 3 ส่วน นำแต่ละส่วนไปผสมน้ำใบเตย น้ำกุหลาบ และน้ำดอกอัญชัน (แยกใส่เพื่อให้ได้สีตามต้องการ) จากนั้นคลุกเคล้าและนวดรวมผสมให้เป็นเนื้อเดียวกัน แล้วปั้นเป็นลูกกลม ๆ ตามต้องการส่วนผสม น้ำกะทิ (สำหรับ 4 ที่)      ◆ หัวกะทิ 500 มิลลิลิตร      ◆ หางกะทิ 300 มิลลิลิตร      ◆ น้ำตาลทราย 250 กรัม      ◆ เกลือป่น  2 ช้อนชาวิธีทำน้ำกะทิ      ◆ นำส่วนผสมทั้งหมดใส่หม้อแล้วตั้งไฟพอเดือด หรือจนน้ำตาลละลายเป็นอันใช้ได้วิธีต้มบัวลอย      ◆ เมื่อได้แป้งบัวลอยสีตามต้องการแล้วให้นำไปคลุกกับแป้งข้าวเหนียวบาง ๆ แล้วนำไปต้มในน้ำเดือด 
      ◆ วิธีการสังเกตความสุก ถ้าแป้งบัวลอยสุกจะลอยขึ้นมา ตักใส่ชาม ราดด้วยน้ำกะทิอุ่นที่เตรียมไว้พอท่วม ถ้ามีเนื้อมะพร้าวอ่อนใส่ลงไปด้วยก็อร่อยมากยิ่งขึ้น      ◆ ดูวิธีทำเพิ่มเติมได้ที่ บัวลอยไข่หวาน สูตรขนมไทยหวานละมุน ทำง่ายกว่าที่คิด
++++++++++++++++++++++
  
  
  
  
  
  
  
  
  


4. บัวลอยมันม่วงญี่ปุ่น      ถ้าหากใครรักเดียวใจก็ต้องเลือกบัวลอยสีเดียวสิเนอะ เกี่ยวกันไหมเนี่ย เอาล่ะ… อยากให้ลองทำบัวลอยมันม่วงญี่ปุ่นสูตรจากนิตยสารแม่บ้าน จับมันญี่ปุ่นมาทำเป็นเม็ดบัวลอย มีความหอมหวานมันจากกะทิ แม้จะมีสีเดียวแต่ก็ดูสวยดีเหมือนกันนะเนี่ย เดี๋ยวอ้อนคุณแฟนทำให้กินดีกว่า 
  
  
  

ส่วนผสม บัวลอยมันม่วงญี่ปุ่น      ◆ แป้งข้าวเหนียว 1 ถ้วยตวง      ◆ มันญี่ปุ่น (นึ่งสุกและบดละเอียด) 1/2 ถ้วยตวง      ◆ น้ำร้อน 6 ช้อนโต๊ะ      ◆ แป้งข้าวเหนียว (สำหรับทำแป้งนวล)      ◆ น้ำเปล่า (สำหรับต้มเม็ดแป้ง)       ◆ น้ำเย็น (สำหรับแช่เม็ดแป้ง)      ◆ กะทิ (ความเข้มข้นปานกลาง) 2 ถ้วยตวง      ◆ น้ำตาลปี๊บ 2 ช้อนโต๊ะ      ◆ น้ำตาลทราย 6 ช้อนโต๊ะ      ◆ เกลือป่นหยาบ 3/4 ช้อนชา      ◆ เนื้อมะพร้าวเผา (หั่นเป็นเส้น) 1/2 ถ้วยตวง      ◆ ใบเตย 2 ใบ      ◆ หัวกะทิ 1/4 ถ้วยตวงวิธีทำบัวลอยมันม่วงญี่ปุ่น      1. ผสมแป้งข้าวเหนียว มันญี่ปุ่นบดละเอียด และน้ำร้อนเข้าด้วยกัน นวดจนเนียนและสามารถปั้นเป็นก้อนได้      2. ปั้นแป้งเป็นก้อนกลมขนาดเส้นผ่าศูนย์กลางประมาณ 1/2 เซนติเมตร โรยแป้งนวลเล็กน้อย (เพื่อไม่ให้แป้งติดกัน)      3. ต้มน้ำเปล่าพอเดือด นำเม็ดแป้งลงต้มจนสุกลอยขึ้นมา ตักขึ้นไปแช่น้ำเย็นพอคลายความร้อน เสร็จแล้วตักขึ้นพักไว้ให้สะเด็ดน้ำ      4. ใส่กะทิลงในหม้อ ยกขึ้นตั้งไฟพอร้อน ใส่น้ำตาลปี๊บ น้ำตาลทราย เกลือป่น เนื้อมะพร้าวเผา และใบเตยลงไปต้มพอเดือด เติมหัวกะทิลงไป      5. ใส่แป้งบัวลอยลงในหม้อคนให้เข้ากัน พอเดือดเล็กน้อยยกลง ตักใส่ถ้วย จัดเสิร์ฟ      ◆ ดูวิธีทำเพิ่มเติมได้ที่ ขนมบัวลอยมันม่วงญี่ปุ่น ขนมไทยคิดนอกกรอบ ทำง่ายปั้นสนุกมือ
++++++++++++++++++
  
  
  
  
  
  
  
  
  


5. บัวลอยสาคู          บัวลอยทั่วไปเป็นเม็ดกลม ถ้าใครอยากกินบัวลอยแบบอินดี้ขอแนะนำบัวลอยสาคูสูตรจากคุณเนินน้ำ สมาชิกเว็บไซต์พันทิปดอทคอม ใช้สาคูแทนแป้งบัวลอย เพิ่มสีสันจากน้ำดอกอัญชัน ตบท้ายด้วยแปะก๊วยสีเหลืองอร่าม บัวลอยถ้วยนี้ดูดีไฮโซจริง ๆ 
  
  
  

ส่วนผสม บัวลอยสาคู (สูตรนี้ทำได้ประมาณ 20 ถ้วย)      ◆ สาคูเม็ดเล็ก 500 กรัม      ◆ น้ำร้อนจัด 1+1/4 ถ้วย      ◆ แป้งมันสำปะหลัง 1/2 ถ้วย      ◆ น้ำดอกอัญชัน (หรือสีผสมอาหารสีม่วงเล็กน้อย)      ◆ หัวกะทิ 7 ถ้วย      ◆ หางกะทิ 3 ถ้วย      ◆ น้ำตาลทราย 1 1/2 ถ้วย      ◆ เกลือสมุทร 1 ช้อนโต๊ะ      ◆ แปะก๊วยต้มสุกวิธีทำบัวลอยสาคู

      1. ใส่สาคูลงในอ่างผสม ค่อย ๆ ใส่น้ำร้อนลงไปแล้วนวดให้เข้ากันจนน้ำหมด ใส่สีผสมอาหารสีม่วงเล็กน้อย      2. ใส่แป้งมันสำปะหลังลงไปนวดให้เข้ากันดี       3. คลึงเป็นแผ่นแล้วใช้มีดตัดเป็นชิ้นสี่เหลี่ยมขนาดประมาณ 1 เซนติเมตร       4. เคล้าแป้งมันสำปะหลังให้ทั่วเพื่อไม่ให้แป้งจับตัวเป็นก้อน      5. ต้มน้ำให้เดือด ใส่สาคูลงต้มจนสุกลอย ตักขึ้นล้างน้ำเย็น      6. ใส่หัวกะทิและหางกะทิลงในหม้อ นำขึ้นตั้งไฟปานกลาง หมั่นคนจนเดือด       7. จากนั้นใส่น้ำตาลทรายและเกลือสมุทรลงไป หมั่นคนอยู่เสมอ พอเดือดอีกครั้งชิมรสให้หวานนำและเค็มปะแล่ม      8. ปิดไฟ ใส่สาคูต้มและแปะก๊วยต้มสุกลงไป ตักใส่ถ้วย พร้อมเสิร์ฟ      ◆ ดูวิธีทำเพิ่มเติมได้ที่ สาคูบัวลอยแปะก๊วย ขนมไทยร้อน ๆ ไอเดียใหม่
++++++++++++++++++++
  
  
  
  
  
  
  
  
  


6. บัวลอยน้ำขิง          เอาใจสาว ๆ รักสุขภาพด้วยสูตรบัวลอยน้ำขิงจากคุณ three days before valentine\'s สมาชิกเว็บไซต์พันทิปดอทคอม สูตรนี้ใส่น้ำขิงรสชาติเผ็ดร้อน แป้งบัวลอยสอดไส้งาดำ อยากชวนมาอร่อยกับบัวลอยคำโตกันเยอะ ๆ นะคะ 
  
  
  

ส่วนผสม ไส้บัวลอยงาดำ      ◆ น้ำตาลทราย 1/2 ถ้วย      ◆ งาดำป่น 1 ถ้วย      ◆ เนยถั่วชนิดหยาบ 170 กรัมส่วนผสม แป้งบัวลอย      ◆ แป้งข้าวเหนียว (ตราช้างสามเศียร) 1 ถ้วย      ◆ แป้งถั่วเขียว 3 ช้อนโต๊ะ      ◆ น้ำเปล่า 1/2 ถ้วย      ◆ ผงแป้งข้าวเหนียวเล็กน้อยส่วนผสม น้ำขิง      ◆ น้ำเปล่า 5 ถ้วย      ◆ ขิงแก่เผาไฟ 3 - 4 ชิ้น      ◆ น้ำตาลอ้อย 1 ถ้วย      ◆ เกลือ 1/2 ช้อนชาวิธีทำไส้บัวลอยน้ำขิง

          1. เริ่มทำไส้ขนม โดยเทน้ำตาลทรายใส่อ่างผสม ตามด้วยงาดำป่น จากนั้นใส่เนยถั่วตามลงไป          2. คลุกส่วนผสมให้เข้ากันค่ะ (ถ้าไม่ชอบหวาน ลดน้ำตาลได้นะคะ)          3. ปั้นเป็นลูกกลม เส้นผ่าศูนย์กลางประมาณ 2 ซม. จากนั้นนำไปแช่ช่องแข็ง เตรียมไว้



วิธีทำแป้งบัวลอยน้ำขิง

          ◆ เทแป้งข้าวเหนียวและแป้งถั่วเขียวลงใส่อ่างผสม ตามด้วยน้ำเปล่า นวดจนแป้งเนียนแล้วลองปั้นดูค่ะ ถ้ามีรอยแป้งแตกให้เติมน้ำได้เล็กน้อยค่ะ 



วิธีทำน้ำขิง

          ◆ ปอกขิงที่เผาไฟสัก 2-3 ชิ้น จะฝานเป็นแผ่น หรือทุบเล็กน้อยก็ได้ค่ะ ต้มน้ำให้เดือด ใส่ขิงลงไป ตามด้วยน้ำตาลอ้อยแล้วปล่อยให้เดือดสัก 5 นาที ยกลง



วิธีทำบัวลอยน้ำขิง

          1. ปั้นแป้งกลม ๆ แล้วกดให้แบน ใช้มือแตะผงแป้งข้าวเหนียวเพื่อไม่ให้แป้งปั้นติดมือนะคะ           2. วางไส้ขนมลงไปตรงกลางแผ่นแป้งห่อให้มิดชิดค่ะ เวลาต้มไส้จะได้ไม่แตก          3. ห่อเรียบร้อยแล้วนำไปคลุกกับผงแป้งข้าวเหนียว เพื่อขนมจะได้ไม่ติดกันค่ะ จนไส้ขนมหมดนะคะ อย่าห่อแป้งหนามาก เวลารับประทานจะต้องอ้าปากกว้างเห็นลิ้นไก่นะคะ          4. เมื่อปั้นเสร็จเรียบร้อยแล้วนำหม้อน้ำขิงขึ้นตั้งไฟ พอน้ำขิงเดือด นำขนมลงต้มทันทีค่ะ เมื่อขนมสุก ตัวขนมจะลอยขึ้นเหนือน้ำ ตักใส่ชามเสิร์ฟ          ◆ ดูวิธีทำเพิ่มเติมได้ที่ บัวลอยน้ำขิง ของหวานเพื่อสุขภาพร้อน ๆ จ้า


+++++++++++++++++++++
  
  
  
  
  
  
  
  
  


7. บัวลอยไมโครเวฟ          เด็กหอ หรือมนุษย์คอนโดถ้าอยากทำบัวลอยกินเองแต่อุปกรณ์ไม่ครบก็จบเนอะ แต่สำหรับสูตรบัวลอยที่เรายกตัวอย่างมานี้ไม่ต้องใช้หม้อต้มให้วุ่นวาย แค่มีไมโครเวฟก็พอแล้วค่ะ ขอนำเสนอบัวลอยไมโครเวฟ ทุกขั้นตอนทำด้วยไมโครเวฟ เม็ดบัวลอยหลากสีอีกด้วย อยากรู้ว่าทำอย่างไรต้องลองเองค่ะ
  
  
  

ส่วนผสม บัวลอยไมโครเวฟ      ◆ แป้งข้าวเหนียว 350 กรัม      ◆ ฟักทอง (หั่นเป็นชิ้นเล็ก) 100 กรัม      ◆ น้ำเปล่า (สำหรับต้มฟักทอง)      ◆ เผือก (หั่นเป็นชิ้นเล็ก) 100 กรัม      ◆ น้ำเปล่า (สำหรับต้มเผือก)      ◆ น้ำใบเตยคั้นเข้มข้น 100 มิลลิลิตร      ◆ กะทิสำเร็จรูป 2 ถ้วยตวง      ◆ น้ำตาลปี๊บ 1/2 ถ้วยตวง      ◆ เกลือป่น 1/2 ถ้วยตวงวิธีทำบัวลอยไมโครเวฟ      1. ใส่ฟักทองลงในถ้วยกระเบื้อง เติมน้ำเปล่าให้ท่วม จากนั้นนำเข้าไมโครเวฟใช้ไฟแรงประมาณ 5 นาที จนฟักทองสุก เตรียมไว้      2. ใส่เผือกลงในถ้วยกระเบื้อง เติมน้ำให้ท่วม จากนั้นนำเข้าไมโครเวฟ ใช้ไฟแรงประมาณ 5 นาที จนเผือกสุก เตรียมไว้      3. แบ่งแป้งข้าวเหนียวเป็น 3 ส่วน แล้วนำไปผสมกับฟักทองต้มสุก ผสมกับเผือกต้มสุก และผสมกับน้ำใบเตย นวดให้เข้ากันจนแป้งเปลี่ยนสี จากนั้นปั้นแป้งแต่ละสีเป็นก้อนกลมเล็ก ๆ เตรียมไว้      4. ใส่น้ำเปล่าลงในถ้วยกระเบื้องนำเข้าไมโครเวฟ ใช้ไฟแรง ต้มน้ำจนเดือด นำถ้วยออกจากเตา จากนั้นใส่เม็ดบัวลอยทั้งหมดลงในน้ำเดือดแล้วนำกลับเข้าไมโครเวฟ ใช้ไฟแรง ต้มนานประมาณ 5 นาที จนเม็ดบัวลอยสุก และลอยขึ้น นำออกจากเตา ตักบัวลอยพักทิ้งไว้ในน้ำเย็น       5. คนผสมกะทิ น้ำตาลปี๊บ และเกลือเข้าด้วยกัน นำเข้าไมโครเวฟใช้ไฟแรงประมาณ 3-5 นาที นำออกจากเตา เติมเม็ดบัวลอยลงในกะทิ นำกลับเข้าเตา ต้มนานประมาณ 2 นาที นำออกจากเตา ตักใส่ถ้วย พร้อมเสิร์ฟ      ◆ ดูวิธีทำเพิ่มเติมได้ที่ บัวลอยไมโครเวฟ ขนมหวานแบบไทยทำได้ง่าย ๆ          ใครเบื่อทำเบเกอรี่ลองมาทำบัวลอยขนมไทยกันดีไหม แม้อุปกรณ์ไม่ครบก็ใช้ไมโครเวฟได้เหมือนกัน ทั้งนี้เพื่อน ๆ สามารถสร้างสรรค์เม็ดบัวลอยจากผัก ดอกไม้ หรือสีผสมอาหารก็ได้ ใช้น้ำกะทิสด หรือน้ำกะทิสำเร็จรูปก็แล้วแต่ เอาตามสะดวกเลยค่ะ ทุกอย่างพลิกแพลงได้หมดไม่มีอะไรตายตัว เอ้า... เข้าครัวกันได้แล้วค่ะ


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






7 สูตรบัวลอย ขนมไทยปั้นความสนุกใส่หม้อ เติมความหวานเข้าเส้น





อัปเดตล่าสุด 18 ตุลาคม 2564 เวลา 15:09:32
 1,404,077 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































