




อาหารเจง่ายๆ พร้อมสูตรอาหารเจ วิธีทำเมนูเจแบบง่าย ๆ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






12 สูตรอาหารเจสุดง่าย ภาพสวยชวนหิว ใคร ๆ ก็ทำได้




860,772อ่าน







0















           สุดปัง ! ต้อนรับคนกินเจด้วยสูตรอาหารเจสุดง่ายทั้งคาว-หวาน ไม่ว่าจะเป็นหมูกรอบเจ เห็ดหย็องเจ กล้วยแขก เห็ดเข็มทองทอด งานนี้คนกินเจไม่ควรพลาด !   








          เทศกาลกินเจ ใกล้เข้ามาแล้ว เชื่อว่ามีหลาย ๆ คนคงกำลังมองหาอาหารเจที่ทำง่าย ๆ ไว้ทำกินเอง เพราะคงจะดีกว่าไปซื้ออาหารเจแบบสำเร็จรูปมากิน ไหนจะกังวลเรื่องความสะอาด ไหนจะไม่แน่ใจว่าเป็นอาหารเจชัวร์หรือเปล่า หรือไม่ก็อยากจะลดละแป้งด้วยการหันมาทำอาหารเจกินเองเสียเลย กระปุกดอทคอมขอนำเสนอวิธีทำอาหารเจสุดง่าย สูตรจาก คุณ isweet สมาชิกเว็บไซต์พันทิปดอทคอม บอกเลยว่าทำไม่ยากทุกเมนู ภาพอาหารยังสวยเริดที่เห็นแล้วชวนหิวสุด ๆ ไปเลยล่ะ
เจนี้จะไม่จำเจ รวมอาหารเจ อร่อย ทำง่าย ใคร ๆ ก็ทำได้ 

โดย คุณ isweet สมาชิกเว็บไซต์พันทิปดอทคอม


1. 8 เซียนคะน้ากรอบเจ
             
          8 เซียนในความหมายอ้อคือ เห็ดหอม 8 ดอกค่า เป็นอีกเมนูที่อยากแนะนำเพื่อน ๆ ค่ะ ดูดีมีคุณค่า แถมทำง่ายอีกต่างหาก แม้ทานเจก็สามารถทำอาหารหรู ๆ และหน้าตาดีได้ค่ะ อิอิ มาดูวิธีทำกันเลยจ้าส่วนผสม 8 เซียน                    • เห็ดหอมดอกใหญ่ 8 ดอก (แช่น้ำให้นิ่ม)        • ซีอิ๊วขาว 1 ช้อนโต๊ะ        • น้ำมันงา 2 ช้อนชา        • ยอดคะน้า หรือคะน้าต้นเล็กอ่อน ๆ         • น้ำเปล่า 1/3 ถ้วย        • แป้งข้าวโพด 1 ช้อนชา        • งาขาวคั่ว วิธีทำ 8 เซียน                     1. นำเห็ดหอมที่แช่น้ำจนนิ่มแล้ว (ตัดก้านออก) มาคลุกกับซีอิ๊วขาวและน้ำมันงา         2. นำเห็ดหอมไปย่างในกระทะ ใส่น้ำมันพอเคลือบกระทะ ย่างจนสุก กลิ่นหอม และสีสวย ตักใส่จานสำหรับเสิร์ฟ เตรียมไว้         3. ทำน้ำราด โดยผสมน้ำเปล่ากับแป้งข้าวโพด ปรุงรสด้วยซีอิ๊วขาวนิดหน่อย (ชิมรสดูให้ออกเค็มนิด ๆ)  เหมือนน้ำราดหน้า          4. นำคะน้าลงลวกในน้ำร้อนพอสุกแล้วนำไปน็อกในน้ำเย็นเพื่อคงสีสัน จากนั้นนำไปวางในจานเสิร์ฟ ข้าง ๆ เห็ดหอม ราดด้วยน้ำราดหน้า โรยงาขาวคั่ว พร้อมเสิร์ฟ
+-+-+-+-+-+-+-+-+


2. เห็ดหย็องเจ
            
          สูตรการทำเห็ดหย็องเจมีมาฝากถึง 2 แบบด้วยกันส่วนผสม เห็ดหย็องเจ (แบบที่ 1)                    • เห็ดนางฟ้า ฉีกเป็นเส้นเล็ก ๆ 250 กรัม (ขนาดที่เขามัดถุงขายถุงละ 20 บาท)        • น้ำเปล่า 1 ช้อนโต๊ะ        • น้ำตาลปี๊บอย่างดี 1 ช้อนโต๊ะพูน        • ซีอิ๊วขาว 1 ช้อนชา        • งาขาว 1 ช้อนโต๊ะ หรือตามชอบ

วิธีทำเห็ดหย็องเจ




                     1. นำเห็ดนางฟ้าฉีกเป็นเส้นเล็ก ๆ (วิธีดั้งเดิมจะใช้การตากแดดจนแห้งสนิท แต่ใช้เวลานานเกินไป อ้อใช้วิธี อบแห้งในหม้ออบลมร้อนค่ะ) ที่อุณหภูมิ 200 องศาเซลเซียส นานประมาณ 13 นาที โดยระหว่างอบแห้งหมั่นคนเห็ดให้ความแห้งกระจายตัวทั่วถึงด้วยค่ะ (เมื่อแห้งแล้วจะได้เห็ดประมาณ 1 ถ้วยตวง)         2. เมื่อเห็ดแห้งกำลังดี นำไปทอดในน้ำมันร้อนไฟปานกลาง (ลงทอดเวลาสั้น ๆ) ให้เห็ดกรอบ ตักขึ้นสะเด็ดน้ำมันพักไว้         3. นำน้ำเปล่า น้ำตาลปี๊บ และซีอิ๊วขาว คนผสมให้ละลาย ใส่งาขาวลงไปแล้วนำไปตั้งไฟปานกลางจนมีลักษณะข้นเหนียว (ให้นึกถึงราดหน้าน้ำข้น ๆ)         4. จากนั้นใส่เห็ดลงไปคลุกเคล้ากับส่วนผสมน้ำปรุงรส คนผสมให้เข้ากันเบา ๆ ด้วยไฟอ่อน จนแห้งกรอบ หมั่นเกลี่ยเนื้อเห็ดให้กระจายตัว พอแห้งได้ที่ (แม้ยังไม่กรอบมากไม่เป็นไร) ทิ้งไว้จนอุณหภูมิลดลง (ชิ้นเห็ดจะยิ่งกรอบมากขึ้น) พร้อมเสิร์ฟได้เลยเห็ดหย็องเจ แบบที่ 2 สูตรไม่ใช้น้ำมัน                      จากที่ได้ส่งเมนูเห็ดหย็อง หลายท่านชื่นชอบมาก แต่ปัญหาคือ เสียเวลามากในการตากแดด เพราะบางท่านยังไม่มีอุปกรณ์สำหรับอบแห้ง และเปลืองน้ำมันในการทอด การคุมเวลาตอนทอดและเคี่ยวน้ำปรุงไม่ชำนาญ เกิดการไหม้ เห็ดสีไม่สวย อุปกรณ์เยอะ อ้อจึงได้ทดลองเมนูนี้อีกครั้ง โดยอบและทอดในขั้นตอนเดียวด้วยเครื่องทอดอาหาร philips airfryer โดยปรับวิธีการทำใหม่ โดยที่ยังคงความเป็นเห็ดหย็องที่น่ารับประทาน แต่สะดวกและทำง่ายขึ้นกว่าเดิมเท่าตัว มาดูวิธีทำกันค่ะส่วนผสม เห็ดหย็องเจ                    • เห็ดนางฟ้า ฉีกเป็นเส้นเล็ก ๆ  250 กรัม         • น้ำตาลปึกอย่างดี 1 ช้อนโต๊ะพูน        • น้ำเปล่า 1 ช้อนโต๊ะ        • ซีอิ๊วขาว 1 ช้อนชา        • งาขาว 1 ช้อนโต๊ะ หรือตามชอบ

วิธีทำเห็ดหย็องเจ                     1. นำเห็ดนางฟ้าฉีกเป็นเส้นเล็ก ๆ เข้าอบที่อุณหภูมิ 200 องศาเซลเซียส นานประมาณ 12 นาที โดยระหว่างรออบแห้ง หมั่นคนเห็ดให้ความแห้งกระจายตัวทั่วถึงด้วยค่ะ (เมื่อแห้งแล้วจะได้เห็ดประมาณ 1 ถ้วยตวง) พักไว้         2. นำน้ำเปล่า น้ำตาลปี๊บ และซีอิ๊วขาว คนผสมให้ละลาย ใส่งาขาว จากนั้นนำเห็ดที่เราอบไว้มาคลุกเคล้ากับน้ำปรุงให้เข้ากันดี และนำเข้าไปอบอีกครั้งที่อุณหภูมิ 200 องศาเซลเซียส นานประมาณ 3 นาที เกลี่ยให้ชิ้นเห็ดกระจายตัว ตั้งทิ้งไว้สักครู่ให้เย็น เห็ดจะกรอบน่ารับประทาน พร้อมเสิร์ฟ
+-+-+-+-+-+-+-+
    
    
    
    
    
    
    
    
    
    
    
    
    
    
    
    
    

3. ผัดกะหล่ำปลีเจ


            
          เมนูนี้ทำเป็นเจแล้วอร่อยไม่แพ้ของเดิมเลย ไม่เชื่อลอง อิอิส่วนผสม ผัดกะหล่ำปลีเจ                    • กะหล่ำปลีฉีกเป็นชิ้น (เล็กใหญ่ตามชอบ)        • เห็ดหอมแช่น้ำจนนิ่ม หั่นเป็นเส้น ๆ        • ซีอิ๊วขาว        • น้ำมันพืชวิธีทำผัดกะหล่ำปลีเจ                     1. ตั้งกระทะด้วยไฟแรง ใส่น้ำมันพืชลงไป เจียวเห็ดหอมให้หอม         2. ใส่กะหล่ำปลีลงไป (ไม่ต้องรีบคลุกทิ้งไว้สักครู่) จากนั้นค่อย ๆ ผัดกะหล่ำปลีให้สุกเกือบทั่ว นำมารวมตรงกลางกระทะ         3. เหยาะซีอิ๊วขาวบริเวณด้านข้างกระทะ รอสักครู่จะได้กลิ่นไหม้เบา ๆ ของซีอิ๊ว (ไม่ต้องรีบคลุกรอสักครู่ค่อยผัด) โดยนำกะหล่ำปลีไปถู ๆ กับขอบกระทะที่เราเหยาะซีอิ๊วไปเมื่อสักครู่ พอสุกทั่วปิดไฟ ตักใส่จาน พร้อมเสิร์ฟ
+-+-+-+-+-+-+-+-+
4. หมูกรอบเจ



ส่วนผสม หมูกรอบเจ                    • โปรตีนเกษตร 150 กรัม (ใช้โปรตีนเกษตรอะไรก็ได้นะคะ พอดีอ้อมีลูกชิ้นเจ จึงเอามาหั่นเป็นเส้นเล็ก ๆ ค่ะ)        • เครื่องแกงเผ็ดเจ 1 ช้อนโต๊ะ        • ซีอิ๊วขาว 2 ช้อนชา        • แป้งทอดกรอบ 3 ช้อนโต๊ะ        • น้ำตาลปี๊บ 2 ช้อนชา        • ใบมะกรูดหั่นฝอย 2 ช้อนโต๊ะ        • ผงปรุงรสเจ (ใส่ไปหน่อยก็ได้นะ ถ้ามี)        หมายเหตุ : การปรุงรสใส่ตามรสที่ตัวเองชอบนะคะ

วิธีทำหมูกรอบเจ                     1. นำเครื่องแกงเผ็ดเจ ซีอิ๊วขาว แป้งทอดกรอบ น้ำตาลปี๊บ ใบมะกรูด และผงปรุงรสเจ มานวดผสมกับลูกชิ้นเจหรือโปรตีนเกษตรเจที่เราหั่นเตรียมไว้         2. นำไปทอดในน้ำมันร้อน ใช้ไฟปานกลางจนสุกเหลือง        หมายเหตุ : ใช้เป็นเมนูทานเล่นได้ ทานกับข้าวสวยร้อน ๆ ก็อร่อย เอาไปใส่ในผัดผักหรือผัดคะน้าไฟแดง เป็นคะน้าหมูกรอบก็อร่อยมาก ๆ เลยค่ะ
+-+-+-+-+-+-+-+-+
5. คะน้าหมูกรอบเจ


            
          จากเมนูหมูกรอบก็จะได้เมนูนี้อีก 1 เมนูจ้าส่วนผสม คะน้าหมูกรอบเจ                    • คะน้าหั่นท่อน        • เต้าเจี้ยว        • เห็ดหอม (แช่น้ำจนนิ่ม หั่นเป็นเส้น ๆ)        • พริกขี้หนูทุบ        • น้ำตาลทราย        • น้ำเปล่าเล็กน้อยวิธีทำคะน้าหมูกรอบเจ                    1. ตั้งกระทะใส่น้ำมันพืชลงไป เจียวเห็ดหอม เปิดไฟแรง แล้วใส่คะน้าและพริกขี้หนูทุบลงไปผัด 
  
  
  
  
  
  
  
  
  
  
  
  
  
  
  
  
  
        2. ปรุงรสด้วยเต้าเจี้ยวและน้ำตาลทราย พอผักสลด ปิดไฟ ยกลง ตักใส่จาน โรยด้วยหมูกรอบเครื่องแกง พร้อมเสิร์ฟ
+-+-+-+-+-+-+-+-+-+-+
6. คั่วกลิ้งเจ


            
          เมนูคั่วกลิ้งเจนี้สามารถทานกับข้าวสวยร้อน ๆ หรือเคียงกับผักสดได้หมดนะคะ เอาไปห่อผักทำเป็นเมี่ยงก็อร่อยค่ะ วิธีทำง่ายนิดเดียวจ้าส่วนผสม คั่วกลิ้งเจ                    • โปรตีนเกษตรแห้งชนิดสี่เหลี่ยมเล็ก ๆ         • เครื่องแกงคั่วกลิ้งเจ        • ซีอิ๊วขาว        • น้ำตาลปี๊บ        • ผงปรุงรสเจ        • ใบมะกรูดซอย        หมายเหตุ : เนื่องด้วยปัจจัยหลายอย่างซึ่งอาจรสชาติไม่เท่ากันในแต่ละบ้าน อ้อจะบอกส่วนผสมเท่านั้นนะคะ เพื่อน ๆ ปรุงรสตามชอบนะจ๊ะวิธีทำคั่วกลิ้งเจ                     1. ทอดโปรตีนเกษตรในน้ำมันร้อน (เอาลงทอดกระทะพอน้ำมันดังฟู่ คนให้ทั่ว จากนั้นนับ 1-3 ให้ตักขึ้นทันที จะทำให้กรอบและหอมมากขึ้น)         2. ตั้งกระทะ ใส่น้ำมันพืช ตามด้วยเครื่องแกง ปรุงรสด้วย น้ำตาลปี๊บ ผงปรุงรส และซีอิ๊วขาว ชิมรสตามชอบ          3. ผัดพอได้ที่แล้วนำโปรตีนเกษตรที่ทอดไว้มาคลุกเคล้า และคั่วต่อด้วยไฟอ่อน ๆ จนแห้งในแบบที่ชอบ โรยใบมะกรูดซอย ปิดไฟ ตักใส่จาน เสิร์ฟคู่กับผักสดตามชอบ
+-+-+-+-+-+-+-+-+-+-+
    
    
    
    
    
    
    
    
    
    
    
    
    
    
    
    
    

7. อบวุ้นเส้นเจ
            
          สามเกลอมาจากเห็ด 3 อย่างนะคะ เมนูนี้ใครชิมก็ติดใจค่ะ หอมอร่อยเข้ากันมาก ๆ มีโอกาสลองทำกันดูนะคะ ส่วนผสม อบวุ้นเส้นเจ                    • เห็ดหอม (แช่น้ำให้นิ่มหั่นเป็นเส้น) 3 ดอก        • เห็ดเข็มทอง 3/4 ถ้วย        • เห็ดหูหนู 3/4 ถ้วย        • ขิงสับละเอียด 3/4 ถ้วย        • ซีอิ๊วขาว 3 ช้อนโต๊ะ        • น้ำมันงา 1 ช้อนโต๊ะ        • น้ำเปล่า 1/2 ถ้วย        • พริกไทยสด หรือพริกไทยดำ ตามชอบ        • วุ้นเส้น ห่อเล็ก (แช่น้ำให้นิ่ม ตัดเป็นท่อนสั้นประมาณ 4-5 นิ้ว ตามชอบ)        • งาขาวคั่ว (สำหรับแต่งหน้า)          • น้ำมันถั่วเหลือง 3 ช้อนโต๊ะ        • ขิงหั่นแว่นหนา ๆ (เอาไว้รองก้นหม้อกันไหม้)

วิธีทำ อบวุ้นเส้นเจ                     1. นำส่วนผสมทั้งหมดคลุกเคล้าให้เข้ากันพักไว้         2. เตรียมหม้อสำหรับอบ โดยใส่น้ำมันถั่วเหลืองแล้ววางขิงหั่นแว่นเรียงให้ทั่วหม้อ         3. นำส่วนผสมที่เตรียมไว้เทลงหม้อ นำขึ้นตั้งไฟกลางประมาณ 12-15 นาที (ช่วงนาทีที่ 10 ให้เปิดดูแล้วนำวุ้นเส้นด้านบนคลุกเคล้ากับน้ำปรุงด้านล่างให้เข้ากันเพื่อให้รสชาติทั่วถึง) พอสุก ปิดไฟ โรยงาขาว ตักใส่จาน พร้อมเสิร์ฟ        หมายเหตุ : จากสูตรนี้หม้อไม่มีอาการไหม้เลยนะคะ งงเหมือนกันค่ะ 55 เปิดไฟกลาง ๆ ไม่ต้องแรงมากค่ะ ช่วงท้าย ๆ ไฟอ่อนหน่อย รสชาติที่ออกมากลมกล่อมหอมขิงและน้ำมันงา เส้นนุ่มเหนียวกำลังดี ประกอบกับเนื้อสัมผัสและกลิ่นรสของเห็ดทั้ง 3 อย่าง อ้อเชื่อค่ะว่าหลาย ๆ ท่านจะหลงรักเมนูนี้ ลองทำกันดูนะคะ
+-+-+-+-+-+-+-+-+-+-+
    
    
    
    
    
    
    
    
    
    
    
    
    
    
    
    
    

8. ตำนานรักดอกเหมยเจ

          มาทำเมนูน่ารัก ๆ มากคุณค่า และได้บุญอีกต่างหาก วิธีทำก็ง่ายนิดเดียวอีกแล้ว มาดูกันค่า ส่วนผสม ตำนานรักดอกเหมยเจ                    • กะหล่ำปลีหัวเล็กหรือตามชอบ (หากหัวใหญ่ให้เด็ดใบรอบนอกออกแล้วนำไปทำเมนูกะหล่ำปลีผัดซีอิ๊วราดข้าวค่ะ)        • เห็ดหอมดอกใหญ่ 3 ดอก (แช่น้ำให้นิ่มแล้วหั่นเป็นเส้น ๆ)        • ซีอิ๊วขาว 3 ช้อนโต๊ะ        • แป้งข้าวโพด 2 ช้อนชา (ผสมน้ำเล็กน้อย)        • น้ำมันงา 2 ช้อนชา        • ผงปรุงรสเจ        • งาขาวและงาดำคั่ว

วิธีทำตำนานรักดอกเหมยเจ                     1. นำกะหล่ำปลีมาตัดครึ่งตามแนวขวาง คว้านเอาด้านในออกด้วยมีดคว้านและช้อน โดยให้เหลือขอบไว้ 2-3 ชั้น (สำหรับทำเป็นถ้วยกะหล่ำปลี) ส่วนที่คว้านออกให้นำมาหั่นฝอยประมาณ 1/3 ถ้วย เตรียมไว้         2. นำเห็ดหอมมาคลุกกับซีอิ๊วขาว น้ำมันงา และกะหล่ำปลีหั่นฝอย จากนั้นนำไปผัดกับน้ำมันพอหอม ใส่แป้งข้าวโพด พอน้ำขลุกขลิกข้น ๆ ปิดไฟ (ใครใจร้อนจะไม่ผัดก็ได้นะคะ คลุก ๆ แล้วนำไปยัดใส่ถ้วยกะหล่ำปลีได้เลย แต่ถ้าผัดก่อนจะหอมกว่าค่ะ)         3. นำส่วนผสมที่ผัดไปยัดใส่ในถ้วยกะหล่ำปลีที่เราเตรียมไว้ และนำไปนึ่งประมาณ 15-20 นาที จนสุก (แล้วแต่ขนาดของกะหล่ำปลี)         4. เมื่อสุกเรียบร้อยแล้ว นำมีดคว้านกรีดถ้วยกะหล่ำปลีออกเป็นแฉก ๆ เหมือนกลีบดอกไม้ แยกกลีบออกให้สวยงาม         5. ทำน้ำราดโดยผสมน้ำและแป้งข้าวโพดนิดหน่อย ปรุงรสด้วยซีอิ๊วขาว น้ำมันงา และผงปรุงรสเจ ให้ลักษณะข้นเหมือนน้ำราดหน้า นำไปราดให้ชุ่ม โรยงาขาวและงาดำ พร้อมเสิร์ฟ
+-+-+-+-+-+-+-+-+-+
    
    
    
    
    
    
    
    
    
    
    
    
    
    
    
    
    

9. แกงเห็ดขอนผักหวานป่าเจ 
            
          เมนูนี้เกิดขึ้นแบบไม่ทันตั้งตัวค่ะ อยากซดน้ำร้อน ๆ แซ่บ ๆ มีอะไรก็ใส่ ๆ ไปจ้า เอาไว้เป็นไอเดียแล้วกันนะคะส่วนผสม แกงเห็ดขอนผักหวานป่าเจ                    • กระชาย ทุบพอแตก 2 ชิ้น        • เครื่องแกงเผ็ดเจ        • เกลือ        • เห็ดขอน        • ผักหวาน        • ผงปรุงรสเจวิธีทำแกงเห็ดขอนผักหวานป่าเจ                     1. ตั้งน้ำให้เดือดใส่กระชาย ตามด้วยเครื่องแกงเผ็ดเจนิดหน่อย ปรุงรสด้วยเกลือและผงปรุงรสเจ ต้มจนเดือด         2. พอน้ำเดือดใส่เห็ด ต้มจนเดือดอีกครั้ง ใส่ผักหวาน พอผักสลด ปิดไฟ ตักใส่ถ้วย พร้อมเสิร์ฟ
+-+-+-+-+-+-+-+-+-+-+
10. เห็ดเข็มทองทอดซอสมะขามเจ


           
          เมนูนี้อร่อยมาก ๆ แนะนำเลยค่ะ เห็ดเข็มทองกรอบทานคู่กับซอสมะขามเปรี้ยว ๆ หวาน ๆ เข้ากันสุด ๆ เลยจ้าส่วนผสม เห็ดเข็มทองทอดซอสมะขามเจ                    • เห็ดเข็มทอง        • แป้งทอดกรอบ 1/2 ถ้วย        • น้ำเย็นจัด 1/2 ถ้วย        • น้ำมะขามเปียก        • น้ำตาลปี๊บ        • ซีอิ๊วขาว






 วิธีทำเห็ดเข็มทองทอดซอสมะขามเจ                     1. นำเห็ดเข็มทองตัดโคนออกให้เหลือความยาวประมาณ 3-4 นิ้ว แล้วยีออกเป็นเส้น ๆ         2. ผสมแป้งทอดกรอบและน้ำเข้าด้วยกัน         3. ตั้งกระทะน้ำมันร้อน ใช้ไฟปานกลาง นำเห็ดเข็มทองทีละน้อยชุบแป้ง บีบน้ำแป้งออกหมาด ๆ แล้วนำลงทอดจนสุกเหลืองกรอบ ตักขึ้นสะเด็ดน้ำมัน เตรียมไว้          หมายเหตุ : ต้องบีบแป้งออกให้เห็ดหมาด ๆ จึงลงทอดนะคะ ไม่เช่นนั้นแป้งจะเยอะเกินไป เห็ดจะไม่กรอบค่ะ         4. ทำซอสมะขาม โดยนำน้ำมะขามเปียกผสมกับน้ำต้มสุก น้ำตาลปี๊บ และซีอิ๊วขาว ชิมรสให้ได้รสเปรี้ยว เค็ม หวาน ทานคู่กันเป็นของทานเล่นอร่อยมาก ๆ ค่ะ
+-+-+-+-+-+-+-+-+-+-+
11. กล้วยทอดเจ กล้วยแขกเจ


   
          คงไม่มีใครที่ไม่เคยกินกล้วยแขก หรือกล้วยทอดหรอกใช่มั้ยคะ ? แต่จะมีใครเคยทำกินเองบ้าง มันดูเป็นเรื่องไกลตัวซะเหลือเกิน (ซื้อเอาง่ายกว่า ซึ่งก็จริงค่ะ 55) แต่ว่าก็ไม่ยากเกินไปที่เราจะทำเองนะจ๊ะ มาดูวิธีทำกันจ้าส่วนผสม กล้วยทอดเจ                    • กล้วยน้ำว้าสุกห่าม ๆ 1 หวี (ประมาณ 10-12 ลูก)        • แป้งข้าวเจ้า 1 ถ้วย        • น้ำตาลทราย 1/2 ถ้วยพูน (ชอบหวานใส่มากกว่านี้หน่อยได้จ้า)        • มะพร้าวขูดขาว 1 ถ้วย        • เกลือป่น 1 ช้อนชา (ไม่เต็มช้อน)        • น้ำเปล่า 1 ถ้วย        • งาขาว 1/4 ถ้วย        • น้ำมันสำหรับทอด

วิธีทำกล้วยทอดเจ                    1. ทำแป้งสำหรับชุบกล้วยแขก โดยผสมแป้งข้าวเจ้ากับน้ำตาลทราย มะพร้าวขูดขาว เกลือป่น น้ำเปล่า และงาขาว คนผสมให้เข้ากันจนน้ำตาลทรายละลาย เตรียมไว้        2. ปอกกล้วยและหั่นเป็น 3 ชิ้น ต่อ 1 ลูก (วิธีคือ ปอกกล้วยโดยเหลือเปลือกทิ้งไว้ด้านหนึ่ง นำด้านนั้นวางในอุ้งมือแล้วใช้มีดปาดชิ้นกล้วยเป็น 3 ชิ้น) จากนั้นนำเนื้อกล้วยทั้งหมดลงไปชุบในส่วนผสมแป้ง ทำแบบนี้จนกล้วยหมด        3. ตั้งกระทะน้ำมันให้ร้อน ใช้ไฟปานกลาง ใส่กล้วยชุบแป้งให้ชุ่มแล้วหย่อนลงในกระทะ ทอดนานประมาณ 15-20 นาที จนกล้วยค่อย ๆ เหลืองกรอบ (อย่าใจร้อนเปิดไฟแรงจะไหม้เร็วและไม่กรอบนาน)          หมายเหตุ : เมื่อเห็นว่าเหลืองน่ารับประทานประมาณ 90% ให้ตักขึ้นสะเด็ดน้ำมันได้เลย เพราะความร้อนจะทำให้เหลืองเพิ่มอีกนิดจนพอดี ทอดเสร็จใหม่ ๆ อาจยังไม่ได้กรอบ 100% ทิ้งไว้สักครู่จะค่อย ๆ กรอบทีละน้อย และจะกรอบยาวนานมาก ๆ จริง ๆ มากกว่า 6 ชั่วโมงอีกค่ะ 
+-+-+-+-+-+-+-+-+-+-+



12. กล้วยทอดเจฉบับไฮโซ


          เมนูนี้กินเปล่า ๆ ก็อร่อย หรือกินเคียงกับไอศกรีมก็อร่อยมาก ๆ เลยค่ะ แต่หาไอศกรีมเจด้วยนะคะ ^^ส่วนผสม กล้วยทอดเจ                    • กล้วยหอม 2 ลูก (สุกใหม่ ๆ ยังไม่งอม)        • แป้งทอดกรอบ 1/2 ถ้วย        • น้ำเปล่า 1/2 ถ้วย        • งาขาว

วิธีทำกล้วยทอดเจ                     1. ผสมแป้งทอดกรอบและน้ำเข้าด้วยกัน เตรียมไว้         2. ปอกกล้วยแล้วหั่นเป็นชิ้น ใส่ลงในส่วนผสมแป้งเมื่อครู่         3. นำชิ้นกล้วยใส่ลงในชามส่วนผสมแป้ง แล้วนำไปคลุกกับงาขาวให้ติดทั่วทั้งชิ้น         4. นำไปทอดในน้ำมันร้อน ใช้ไฟปานกลางจนสุกเหลืองทองสวยงาม พร้อมเสิร์ฟ          คุณพระ ! ไม่น่าเชื่อว่าทั้งหมดนี้จะเป็นอาหารเจ น่ากินไม่แพ้อาหารปกติเลยนะเนี่ย ใครที่กินเจแล้วกำลังมองหาอาหารเจทำง่าย ๆ แบบนี้อยู่ รีบจดสูตรแล้วเข้าครัวกันได้เลยจ้า


ขอบคุณข้อมูลและภาพประกอบจาก 

คุณ isweet สมาชิกเว็บไซต์พันทิปดอทคอม, เฟซบุ๊ก easy cooking เมนูอร่อยใครว่าทำยาก
   

 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






12 สูตรอาหารเจสุดง่าย ภาพสวยชวนหิว ใคร ๆ ก็ทำได้





อัปเดตล่าสุด 29 กันยายน 2564 เวลา 14:37:37
 860,772 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































