




7 วิธีทำเฟรนช์ฟรายส์แนว ๆ อาหารว่างเติมความสุขทุกปาร์ตี้











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






7 วิธีทำเฟรนช์ฟรายส์แนว ๆ อาหารว่างเติมความสุขทุกปาร์ตี้




207,863อ่าน







0















          ปาร์ตี้นี้มีเฮ ! เสิร์ฟสูตรเฟรนช์ฟรายส์แนว ๆ ไว้ทำเป็นอาหารว่างหยิบกินชิล ๆ เพลิน ๆ จนต้องดูดนิ้ว                 เมนูเฟรนช์ฟรายส์ใคร ๆ ก็รู้ว่าเป็นเมนูอาหารว่างสุดอร่อยตามร้านฟาสต์ฟู้ด หรือร้านอาหารสไตล์ฝรั่ง หลายคนสั่งมากินเป็นเมนูเรียกน้ำย่อยก่อนอาหารหนัก หรือกินเป็นอาหารว่างเพลิน ๆ ระหว่างสนทนา รวมถึงเสิร์ฟในงานปาร์ตี้เล็ก ๆ สำหรับเพื่อน ๆ ที่สนใจอยากทำสูตรเฟรนช์ฟรายส์กินเอง กระปุกดอทคอมขอนำเสนอ 7 สูตรเฟรนช์ฟรายส์แนว ๆ ได้แก่ เฟรนช์ฟรายส์ราดซอสมะเขือเทศและชีส เฟรนช์ฟรายส์ราดชีส เฟรนช์ฟรายส์ปูอัด เฟรนช์ฟรายเกลียว เฟรนช์ฟรายมันเทศ เฟรนฟรายราดซอสชีสกระเทียม และเฟรนช์ฟรายมันเทศพันเบคอน ขอบอกว่า เด็ด ! 






1. เฟรนช์ฟรายส์ราดซอสมะเขือเทศและชีส
 



         
 เฟรนช์ฟรายส์แท่งทอดกรอบจิ้มซอสมะเขือเทศที่คุ้นเคยดูเฉย ๆ เนอะ 
ลองดัดแปลงซอสดิปให้มีความแปลกตาหน่อยกับเมนูเฟรนช์ฟรายส์ราดซอสมะเขือเทศ
และชีสสูตรจากคุณ fille courageuse สมาชิกเว็บไซต์พันทิปดอทคอม ทีเด็ดอยู่ที่ซอสมะเขือเทศหอมกลิ่นกระเทียมและโหระพา 
แถมยังใส่ชีสลงไปเพิ่มความฟิน เป็นอีกหนึ่งสูตรเฟรนช์ฟรายส์แนว ๆ 
ที่อยากให้ลองจ้าส่วนผสม เฟรนช์ฟรายส์ราดซอสมะเขือเทศและชีส          • น้ำมะเขือเทศเข้มข้น          • กระเทียมสับ 2 กลีบ          • ใบโหระพา (ฉีกเป็นใบเล็ก ๆ เพราะจะได้กลิ่นที่หอมกว่าการซอยด้วยมีด)          • พริกไทยป่น          • เกลือป่น          • พริกป่น          • น้ำมันมะกอก หรือน้ำมันพืช (สำหรับทำซอส) 1 ช้อนโต๊ะ          • น้ำมันพืช (สำหรับผัด)          • หอมใหญ่หั่นเต๋า 1 หัว          • มะเขือเทศหั่นเต๋า 1 ลูก (ใส่หรือไม่ใส่ก็ได้)          • เฟรนช์ฟรายส์ห่อเล็ก 1 ห่อ           • น้ำมันพืช (สำหรับทอดมันฝรั่ง)          • เชดดาร์ชีสแบบแผ่นวิธีทำเฟรนช์ฟรายส์ราดซอสมะเขือเทศและชีส          1.
 เทน้ำมะเขือเทศเข้มข้นลงในชาม ตามด้วยกระเทียมสับ และใบโหระพาฉีก 
โรยพริกไทย เกลือป่น และพริกป่นลงไปตามความชอบ 
ใส่น้ำมันมะกอกเพื่อเพิ่มความกลมกล่อม คนผสมให้เข้ากัน เตรียมไว้          2. ตั้งกระทะใช้ไฟปานกลางใส่น้ำมันพืชลงไปเล็กน้อย จากนั้นใส่หอมใหญ่และเนื้อมะเขือเทศลงไปผัดให้สุก          3. จากนั้นใส่ส่วนผสมน้ำมะเขือเทศลงไปเคี่ยวให้เครื่องเข้ากันโดยเปิดไฟอ่อน ๆ พอเดือดให้ใส่ใบโหระพาลงไป          4.
 ระหว่างรอซอสเดือดให้ทอดเฟรนช์ฟรายส์ในกระทะโดยใช้ไฟกลาง 
อย่าใช้ไฟแรงมากเพราะจะทำให้ไหม้ (เทคนิคการทอดมันฝรั่งโดยทั่วไปคือ 
น้ำมันจะต้องท่วมตัวอาหาร และไม่ควรใส่มันฝรั่งในขณะที่น้ำมันยังไม่ร้อน 
สังเกตจากควันลอยขึ้นมาจาง ๆ แสดงว่าทอดเฟรนช์ฟรายส์ได้แล้ว)          5. ตักเฟรนช์ฟรายส์ขึ้นแล้วใช้กระชอนสะเด็ดน้ำมัน (ถ้าไม่มีกระชอนก็ตักมาใส่กระดาษอเนกประสงค์) เสร็จแล้วโรยเกลือป่นให้ทั่ว          6.
 ตักเฟรนช์ฟรายส์ใส่จาน โรยชีสให้ทั่วแล้วตักซอสมะเขือเทศที่อุ่น ๆ ราดลงไป
 เพราะความร้อนทั้งหมดจะทำให้ชีสละลาย จิ้มขึ้นมาแล้วชีสยืด 
ขอบอกว่าอร่อยมาก          • ดูวิธีทำเพิ่มเติมได้ที่ เฟรนช์ฟรายส์ราดซอสมะเขือเทศและชีส อาหารว่างฝรั่งแบบจัดเต็ม
++++++++++++++++++++
2. เฟรนช์ฟรายส์ราดชีส





         
 ชีสเหลือจากการทำอาหารฝรั่งครั้งก่อนอย่าเก็บไว้จนขึ้นรานะคะ 
ลองจับเอามาแปลงร่างเป็นเฟรนช์ฟรายส์ราดชีสกันดีกว่า 
เสน่ห์ของสูตรเฟรนช์ฟรายส์แนว ๆ เมนูนี้อยู่ที่ซอสดิปที่ใส่ชีสลงไป 
เพิ่มความหอมจากต้นหอมหน่อย ถ้าได้กินกับเฟรนช์ฟรายส์ร้อน ๆ นี่เก๋กู้ดส่วนผสม เฟรนช์ฟรายส์ราดชีส          • นมสด 2 ถ้วย          • เนยจืด 1/4 ถ้วย (60 กรัม)          • แป้งสาลีอเนกประสงค์ 1/4 ถ้วย          • เชดดาร์ชีสขูด 2 ถ้วย          • เกลือป่น (เล็กน้อย)          • พริกไทยป่น (เล็กน้อย)          • มันฝรั่งแช่แข็ง 1 ห่อ           • น้ำมันพืช (สำหรับทอดมันฝรั่ง)           • ต้นหอมซอย (สำหรับโรย)วิธีทำเฟรนช์ฟรายส์ราดชีส          1. อุ่นนมสดในหม้อ นำขึ้นตั้งไฟปานกลางจนเริ่มเดือดเป็นฟองด้านบน          2. นำเนยสดไปละลาย เทแป้งสาลีอเนกประสงค์ลงไป คนไปเรื่อย ๆ ประมาณ 1-2 นาที จนส่วนผสมเหนียว          3. ค่อย ๆ เทนมที่อุ่นไว้ลงไป ตีผสมจนส่วนผสมเหนียวเข้ากันประมาณ 5 นาที          4. ใส่เชดดาร์ชีสขูดลงไปคนผสมให้ชีสละลาย ชิมรสตามชอบ ยกลงจากเตา พักทิ้งไว้จนเย็น          5.
 ทอดเฟรนช์ฟรายส์โดยใช้ไฟกลาง (เทคนิคการทอดคือ 
น้ำมันจะต้องท่วมและไม่ควรใส่มันฝรั่งในขณะที่น้ำมันยังไม่ร้อน 
ให้สังเกตจากควันลอยขึ้นมาจาง ๆ แสดงว่าทอดเฟรนช์ฟรายส์ได้แล้ว) 
จากนั้นตักขึ้นสะเด็ดน้ำมัน โรยเกลือป่นให้ทั่ว          6. ตักเฟรนช์ฟรายส์เรียงใส่ภาชนะ ราดด้วยชีสที่เตรียมไว้ โรยต้นหอมซอย พร้อมเสิร์ฟ
++++++++++++++++++++
  
  
  
   3. เฟรนช์ฟรายส์ปูอัด





          หลายคนคงเคยกินปูอัดทอดกัน ถ้าหากเบื่อกันแล้ว ลองเปลี่ยนแนวมากินเมนูเฟรนช์ฟรายส์ปูอัดกันดีกว่า ขอแนะนำสูตรจาก เฟซบุ๊ก icook by kucook สูตรนี้ทำง่ายแค่ฉีกปูอัดเป็นเส้นเล็ก ๆ 
นำไปคลุกกับแป้งสาลีก่อนแล้วค่อยนำไปทอด แค่นี้ก็ได้กินแล้วล่ะ 
ถ้าต้องการซอสดิปเราก็มีสูตรซอสครีมวาซาบิพ่วงมาให้ด้วย 
หรือใครจะจิ้มซอสมะเขือเทศก็ได้นะคะ เอาที่สบายใจเลยส่วนผสม เฟรนช์ฟรายส์ปูอัด          • ปูอัด (ปริมาณตามต้องการ)          • แป้งสาลีอเนกประสงค์ 1 ถ้วย (สำหรับคลุก)          • น้ำมันพืช (สำหรับทอด)ส่วนผสม ซอสครีมวาซาบิ          • ผงวาซาบิ 1/4 ช้อนชา          • น้ำอุ่น          • มายองเนส 3 ช้อนโต๊ะ วิธีทำเฟรนช์ฟรายส์ปูอัด          1. นำปูอัดมาซับน้ำให้แห้ง หลังจากนั้นฉีกปูอัดเป็นเส้นฝอย          2.
 คลุกเคล้าปูอัดที่ฉีกไว้กับแป้งสาลีอเนกประสงค์ให้ทั่ว 
จากนั้นใช้กระชอนหรือตะแกรง ร่อนแป้งส่วนเกินให้ออกจากปูอัด 
เพื่อไม่ให้แป้งติดลงไปในน้ำมันเยอะจนเกินไป          3.
 ใส่น้ำมันพืชลงในหม้อทรงสูงใบเล็ก นำขึ้นตั้งไฟแรงจนน้ำมันร้อน 
จากนั้นลดไฟลงใช้ไฟปานกลาง ใส่ปูอัดลงไปทอดจนเป็นสีเหลืองทอง 
ตักขึ้นสะเด็ดน้ำมัน จัดใส่ถ้วย เตรียมไว้          4. ผสมผงวาซาบิกับน้ำอุ่น คนผสมจนผงวาซาบิละลายเป็นเนื้อเดียวกัน จากนั้นนำไปผสมกับมายองเนสให้เข้ากัน เสิร์ฟพร้อมปูอัดที่เตรียมไว้          • ดูวิธีทำเพิ่มเติมได้ที่ ปูอัดทอด เฟรนช์ฟรายส์ปูอัด อาหารว่างทำง่าย ๆ อร่อยไม่ซ้ำใคร
++++++++++++++++++++



4. เฟรนช์ฟรายส์เกลียว

         
 เฟรนช์ฟรายส์แท่งทอดกรอบทั่วไปคงต้องหลีกทางให้เมนูเฟรนช์ฟรายส์เกลียว 
(curly fries) สูตรเฟรนช์ฟรายส์แนว ๆ ที่ใช้การอบ ไม่ใช้การทอด 
ไม่ต้องทำซอสดิปด้วยเพราะตัวเฟรนช์ฟรายส์มีรสชาติของเครื่องเทศอยู่แล้ว 
แต่ถ้าใครอยากจิ้มซอสพริกก็จัดได้เลยนะคะ 
ไปซื้อมันฝรั่งให้พร้อมแล้วเข้าครัวกันส่วนผสม เฟรนช์ฟรายเกลียว          • มันฝรั่ง 3 ลูกใหญ่          • ผงพริกปาปริก้า 2 ช้อนชา          • เกลือ 1 ช้อนชา + 1/2 ช้อนชา          • ผงกระเทียม 1/4 ช้อนชา          • ผงหอมใหญ่อบแห้ง 1/4 ช้อนชา          • พริกป่นคาเยน 1/8 ช้อนชา           • แป้งสาลีอเนกประสงค์ 3 ช้อนชา          • ไข่ไก่ 3 ช้อนชา          • นมสด 1 ช้อนชา + 1/2 ช้อนชา          • น้ำเปล่า (สำหรับต้มมันฝรั่ง)วิธีทำเฟรนช์ฟรายส์เกลียว          1. เปิดเตาอบที่อุณหภูมิ 450 องศาฟาเรนไฮต์ เตรียมไว้          2. ใส่น้ำลงในหม้อแล้วนำไปต้มให้เดือด          3.
 ปอกเปลือกมันฝรั่งแล้วหั่นด้วยเครื่องหั่นมันฝรั่งเกลียว 
(หรือหั่นเป็นเส้นยาว) เสร็จแล้วใส่มันฝรั่งลงไปต้มในน้ำเดือดประมาณ 3 นาที
 นำขึ้นมาสะเด็ดน้ำในกระชอนและราดน้ำเย็นลงไป 
จากนั้นซับมันฝรั่งให้แห้งด้วยกระดาษอเนกประสงค์ พักไว้          4.
 ผสมผงปาปริก้า เกลือ ผงกระเทียม ผงหอมใหญ่ พริกป่นคาเยน 
และแป้งสาลีอเนกประสงค์เข้าด้วยกัน 
จากนั้นใส่ไข่ไก่และนมสดลงไปผสมให้เข้ากัน          5. ใส่มันฝรั่งลงไปผสมคลุกเคล้าให้เข้ากัน          6.
 นำมันฝรั่งวางเรียงลงไปบนกระดาษรองอบ นำเข้าเตาอบประมาณ 30-35 นาที 
(หมั่นพลิกกลับด้านมันฝรั่งทุก ๆ 15 นาที) จนกลายเป็นสีน้ำตาลทอง จัดเสิร์ฟ
++++++++++++++++++++
5. เฟรนช์ฟรายส์มันเทศ

         
 มันเทศที่เหลือจากการต้มแบ่งมาทำเมนูเฟรนช์ฟรายส์แนว ๆ 
อย่างเฟรนช์ฟรายส์มันเทศ (sweet potato fries) 
ไม่แน่นะทำกินครั้งเดียวติดใจจนอยากทำอีกเรื่อย ๆ ก็ได้ 
สูตรนี้ทำง่ายเว่อร์จับมันเทศหั่นเป็นเส้นยาวแล้วคลุกเคล้ากับผงปรุงรส 
เสร็จแล้วก็นำเข้าไปอบ เสิร์ฟกับซอสกรีกโยเกิร์ตผสมอบเชย ใจพร้อม กายพร้อม 
ลุยไปตลาดกันส่วนผสม เฟรนช์ฟรายส์มันเทศ          • มันเทศ 2 หัวใหญ่ (ล้างน้ำให้สะอาด)          • น้ำมันมะกอก 2 ช้อนโต๊ะ          • ผงพริกปาปริก้า 1 ช้อนชา          • เกลือโคเชอร์ 1/2 ช้อนชา          • พริกไทยดำ 1/4 ช้อนชา          • ผงกระเทียม 1/2 ช้อนชา          • พริกป่น (สำหรับทำพิซซ่า)ส่วนผสม ซอสโยเกิร์ตอบเชย          • กรีกโยเกิร์ต (รสธรรมชาติ) 180 กรัม          • น้ำตาลทราย 1 ช้อนโต๊ะ          • ผงอบเชย 1/4 ช้อนชา          • กลิ่นวานิลลา 1/2 ช้อนชา          • ผงพริกปาปริก้า 1/4 ช้อนชา          • พริกป่น (ตามชอบ)วิธีทำซอสโยเกิร์ตอบเชย          • ผสมส่วนผสมทุกอย่างให้เข้ากัน นำไปแช่เย็น เตรียมไว้เสิร์ฟคู่กับเฟรนช์ฟรายส์มันเทศวิธีทำเฟรนช์ฟรายส์มันเทศ          1. หั่นมันเทศเป็นเส้นยาว (ถ้าต้องการให้กรอบควรหั่นเป็นเส้นบาง) ใส่ลงในชามขนาดใหญ่ ใส่ส่วนผสมทั้งหมดลงไปคลุกเคล้าให้เข้ากัน          2.
 วางมันเทศลงบนถาดรองอบที่ปูกระดาษรองอบไว้ นำเข้าอบที่อุณหภูมิ 450 
องศาฟาเรนไฮต์ ประมาณ 45 นาที (เปิดเตาอบแล้วนำมันฝรั่งออกมากลับด้านทุก 15
 นาที)          3. นำเฟรนช์ฟรายส์มันเทศที่อบสุกแล้วจัดใส่จานเสิร์ฟคู่กับซอสกรีกโยเกิร์ตผสมผงอบเชย
++++++++++++++++++++


6. เฟรนช์ฟรายราดซอสชีสกระเทียม




         
 ใครกำลังมองหาเมนูอาหารว่างสำหรับงานปาร์ตี้คืนนี้ 
ขอแนะนำเฟรนช์ฟรายส์ราดซอสชีสกระเทียม (garlic cheese fries) 
สูตรนี้หั่นมันฝรั่งเป็นแท่งหนานำไปทอดก่อนแล้วค่อยนำไปอบให้แห้งกรอบ 
มาพร้อมสูตรซอสชีสกระเทียม เอาล่ะ… ขาดวัตถุดิบอะไรรีบไปซื้อเลยจ้า 
เดี๋ยวจะทำเสิร์ฟแขกกันไม่ทันนะ ส่วนผสม เฟรนช์ฟรายส์          • มันฝรั่ง 2 ลูก (ปอกเปลือกและหั่นเป็นเส้นหนาประมาณ 1/3 นิ้ว)          • น้ำมันถั่วลิสง 1 ถ้วย + 1/2 ถ้วย  (หรือน้ำมันพืช)          • สเปรย์น้ำมันกระป๋อง          • เกลือโคเชอร์ส่วนผสม ซอสชีสกระเทียม          • ครีมชีส 60 กรัม          • นมสด 2 ช้อนโต๊ะ          • กระเทียม (สับละเอียด) 3 กลีบ          • น้ำมันพืช 1 ช้อนชา          • เกลือ 1/4 ช้อนชา          • เชดดาร์ชีส (ขูดฝอย) 1/3 ถ้วยวิธีทำซอสชีสกระเทียม          1. ละลายครีมชีสในกระทะใช้ไฟร้อนปานกลาง          2. ใส่นมสด กระเทียม น้ำมันพืช และเกลือลงไปผัดให้เข้ากัน ใส่ชีสลงไปคนให้เข้ากัน (หากซอสเข้มข้นเกินไปเพิ่มนมสดได้ตามเหมาะสม)วิธีทำเฟรนช์ฟรายส์          1.
 แช่มันฝรั่งในน้ำเปล่า (เพื่อเอาแป้งจากมันฝรั่งออกให้หมด) 
แช่อย่างน้อยประมาณ 30 นาที จากนั้นเทน้ำออก สะเด็ดน้ำให้แห้ง เตรียมไว้          2.
 ใส่น้ำมันลงในหม้อทรงสูง นำขึ้นตั้งไฟให้ร้อนประมาณ 350 องศาฟาเรนไฮต์ 
จากนั้นใส่มันฝรั่งลงไปทอดใช้เวลาประมาณ 4-5 นาที 
หรือจนมันฝรั่งกลายเป็นสีน้ำตาลทอง          3.
 นำมันฝรั่งวางเรียงลงไปบนกระดาษรองอบที่ฉีดสเปรย์น้ำมันกระป๋องไว้แล้ว 
โรยเกลือเล็กน้อย นำเข้าเตาอบอุณหภูมิ 400 องศาฟาเรนไฮต์ ใช้เวลาประมาณ 2 
นาที จนกรอบและสะเด็ดน้ำมัน จัดเสิร์ฟคู่กับซอสชีสกระเทียม
++++++++++++++++++++


7. เฟรนช์ฟรายส์มันเทศพันเบคอน



         
 ใครมีเบคอนอย่าจับไปทอดกินเล่นหมดนะคะ 
แบ่งเอาไว้ทำเมนูเฟรนช์ฟรายส์มันเทศพันเบคอนก็แจ่มเหมือนกัน 
สูตรเฟรนช์ฟรายส์แนว ๆ แบบนี้ต้องทำเองเท่านั้น 
เริ่มแรกหั่นมันเทศเป็นเส้นแล้วพันด้วยเบคอนให้สวยงาม 
เสร็จแล้วเอาไปอบจนสุกค่ะ กินเปล่า ๆ ไม่ต้องมีซอสดิปก็เริดค่ะ 
เห็นภาพแล้วน้ำลายสอเลยล่ะสิ นั่นแน่ส่วนผสม เฟรนช์ฟรายมันเทศพันเบคอน            • มันเทศ 1 หัวใหญ่ (หรือ 2 หัวกลาง)          • เบคอน (เส้นยาว) 300 กรัมวิธีทำเฟรนช์ฟรายมันเทศพันเบคอน            1. เปิดเตาอบที่อุณหภูมิ 425 องศาฟาเรนไฮต์ และปูถาดรองอบด้วยกระดาษรองอบ 2 แผ่น เตรียมไว้          2. ปอกเปลือกมันเทศและหั่นเป็นเส้นบาง ๆ (ขนาดประมาณนิ้วก้อย)          3. พันมันเทศด้วยเบคอนให้ทั่วทั้งเส้น          4. วางบนถาดรองอบ นำเข้าเตาอบใช้เวลาประมาณ 15 นาที (ควรระวังอย่าให้เบคอนไหม้) อบจนสุก นำออกจากเตา จัดเสิร์ฟ
          จบไปแล้วสำหรับ 7 สูตรเฟรนช์ฟรายส์แนว ๆ 
พอได้อ่านแล้วจะรู้ว่าเราสามารถใช้วัตถุดิบอื่นนอกจากมันฝรั่งทำเฟรนช์
ฟรายส์ได้ เช่น ปูอัด มันเทศ เป็นต้น แต่ละสูตรรับรองไม่มีขายที่ไหนแน่นอน 
ต้องทำเองเท่านั้นจ้า



 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






7 วิธีทำเฟรนช์ฟรายส์แนว ๆ อาหารว่างเติมความสุขทุกปาร์ตี้





อัปเดตล่าสุด 4 พฤศจิกายน 2564 เวลา 13:55:47
 207,863 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































