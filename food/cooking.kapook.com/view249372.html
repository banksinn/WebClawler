




ชีสทอด รวมสูตรเมนูชีส ของว่างแสนอร่อย ทำง่าย ได้ประโยชน์


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารว่าง












9 สูตรชีสทอด เมนูของว่างแสนอร่อย ถูกใจทั้งครอบครัว





11,181อ่าน














0












          ชีสทอด เมนูของว่างจานโปรดที่หลายคนชื่นชอบ ชวนไปดูเมนูชีสและสูตรต่าง ๆ กัน บอกเลยว่า ทำง่าย แถมได้ประโยชน์สุด ๆ 
 




             เมื่อพูดถึง ชีส หลายคนก็คงจะนึกถึงความนุ่มยืด และกลิ่นหอม ๆ ยั่วน้ำลาย จะเอาไปใส่ในเมนูอาหารตะวันตกอย่างพิซซ่า มะกะโรนี สปาเก็ตตี้ หรือลาซานญ่าก็อร่อยเข้ากัน แต่วันนี้เราจะนำชีสมาทำเป็นขนมของกินเล่นที่บอกเลยว่า ทำง่าย ขั้นตอนไม่ยุ่งยาก แถมยังอร่อยได้รสชาติชีสแบบเน้น ๆ จะทำเป็นอาหารว่างเอาใจคุณหนู ๆ หรือเสิร์ฟเป็นเมนูเรียกน้ำย่อยในงานปาร์ตี้ รับรองว่าถูกใจและถูกปากทุกคนในครอบครัวแน่ ๆ จะมีสูตรไหนบ้าง ตามไปดูกันเลยค่ะ
1. มอสซาเรลล่าชีสแท่งทอด





           มอสซาเรลล่าชีสแบบแท่ง รสชาติกลมกล่อม นำมาชุบแป้งทอดให้ผิวสัมผัสด้านนอกกรุบกรอบ เมื่อกัดเข้าไปก็จะเจอกับเนื้อชีสเยิ้ม ๆ เหนียวนุ่มสุดฟิน


ส่วนผสม มอสซาเรลล่าชีสแท่งทอด



มอสซาเรลล่าชีสแท่ง


เกล็ดขนมปัง 


เกลือและพริกไทย


ไข่ 


นมสดรสจืด  


แป้งสาลีอเนกประสงค์


น้ำมันสำหรับทอด 



วิธีการทำมอสซาเรลล่าชีสแท่งทอด



เตรียมชามก้นตื้น 3 ใบ โดยใบแรกใส่เกล็ดขนมปัง ส่วนใบที่ 2 ใส่แป้งสาลีอเนกประสงค์ และใบที่ 3 ใส่ไข่ นมสดรสธรรมชาติ เกลือ และพริกไทย ตีให้เข้ากัน 


นำชีสแท่งไปชุบส่วนผสมของไข่และนม จากนั้นนำไปชุบแป้งอเนกประสงค์ ทำซ้ำประมาณ 1-2 ครั้ง เพื่อให้แป้งคลุมชีสให้ทั่ว สุดท้ายนำไปคลุกเกล็ดขนมปัง กดเบา ๆ ให้เกล็ดขนมปังเกาะแน่น ๆ 


นำไปแช่แข็งประมาณ 20-30 นาทีเพื่อให้เซตตัว 


ตั้งกระทะ ใส่น้ำมันสำหรับทอด ตั้งไฟให้ร้อน นำชีสแท่งลงทอดประมาณ 2-3 นาที หมั่นกลับบ่อย ๆ ทอดจนกระทั่งเกล็ดขนมปังกรอบและมีสีเหลืองทอด นำขึ้นพักทิ้งไว้ให้สะเด็ดน้ำมัน เสิร์ฟพร้อมซอสพริกหรือมายองเนส



2. มอสซาเรลล่าชีสบอลทอด





           ของว่างพอดีคำ กินง่าย ได้ชีสเน้น ๆ จะทำเป็นอาหารเรียกน้ำย่อยสำหรับงานเลี้ยง หรือของกินเล่นเอาใจคุณหนูก็ได้ 



ส่วนผสม มอสซาเรลล่าชีสบอลทอด



มอสซาเรลล่าชีสแบบแท่ง หั่นเป็นชิ้นพอดีคำ 


เกล็ดขนมปังป่น 1 ถ้วย 


แป้งสาลีอเนกประสงค์ 1 ถ้วย 


ไข่ไก่ 


นมสด


น้ำมันพืชสำหรับทอด 


พาสลีย์ สำหรับตกแต่ง


ซอสมะเขือเทศหรือมายองเนส



วิธีการทำมอสซาเรลล่าชีสบอลทอด



เตรียมชามผสม 3 ชาม โดยชามแรกตีไข่และนมให้เข้ากัน ชามที่ 2 ใส่แป้งอเนกประสงค์ และชามที่ 3 ใส่เกล็ดขนมปัง ถ้าใครอยากเพิ่มรสชาติให้ชีสบอลจัดจ้านขึ้น สามารถใช้พริกป่นปาปริก้าลงในเกล็ดขนมปังได้เล็กน้อย 


นำชีสที่หั่นไว้ไปชุบแป้งอเนกประสงค์ จากนั้นนำไปชุบไข่ ทำซ้ำ 1-2 รอบ เพื่อให้แป้งและไข่เคลือบชีสให้ทั่ว และนำไปคลุกกับเกล็ดขนมปัง กดเบา ๆ ให้เกาะติดแน่นทั่วตัวชีส 


ตั้งกระทะ ใส่น้ำมันให้ร้อน นำชีสบอลลงทอดประมาณ 30 วินาที หรือจนกว่าผิวด้านนอกจะเป็นสีน้ำตาลทอง จากนั้นตักขึ้นพักไว้ให้สะเด็ดน้ำมัน จัดลงจาน โรยพาสลีย์ เพื่อตกแต่งเสิร์ฟพร้อมซอสมะเขือเทศหรือมายองเนส



3. เชดดาร์ชีสทอดกรอบ





            กรุบกรอบถูกใจทุกคนแน่ ๆ สำหรับเชดดาร์ชีสทอดกรอบ กินเปล่า ๆ ก็อร่อย ราดด้วยซอสนาโชก็เยี่ยม หรือจะทำเป็นแครกเกอร์ กินคู่กับซอสและน้ำจิ้มยิ่งเริด แถมทำง่าย ๆ ใช้เวลาไม่นานเลย


ส่วนผสม เชดดาร์ชีสทอดกรอบ


เชดดาร์ชีส ขูดฝอย 1 ถ้วย


วิธีการทำเชดดาร์ชีสทอดกรอบ



ตั้งกระทะนอนสติ๊ก ใช้ไฟปานกลางค่อนสูง ใส่ชีสขูดฝอยลงไปในกระทะประมาณ 1/4 ถ้วย รอเวลาให้ชีสด้านล่างกลายเป็นสีน้ำตาลอ่อน ๆ 


ใช้ไม้พายพลาสติกกลับด้าน แล้วทอดต่ออีกประมาณ 10-15 วินาที จากนั้นตักขึ้น พร้อมเสิร์ฟ 



4. เชดดาร์ชีสแผ่นทอด



ภาพจาก คุณ butterflypea

          เชดดาร์ชีสแบบแผ่นที่หาซื้อได้ง่ายตามซูเปอร์มาร์เก็ตทั่วไป ก็เอามาทำชีสทอดได้ ด้วยสูตรง่าย ๆ ดังนี้ 



ส่วนผสม ชีสแผ่นทอด



เชดดาร์ชีสแผ่น 


แป้งสาลีอเนกประสงค์  


ไข่ไก่ 


เกล็ดขนมปัง



วิธีการทำชีสแผ่นทอด



ม้วนชีสเป็นแท่ง นำไปแช่ไว้ที่ตู้เย็น เพื่อให้ชีสแข็งตัว


ตีไข่ไก่ให้เข้ากัน จากนั้นนำชีสลงไปชุบไข่ จากนั้นนำไปชุบแป้งสาลี และนำไปชุบไข่อีกครั้ง สุดท้ายนำชีสไปคลุกกับเกล็ดขนมปังให้ทั่วและหนา


ตั้งกระทะ ใส่น้ำมัน ตั้งไฟให้ร้อน นำชีสที่ชุบเรียบร้อยแล้วลงทอดให้สีด้านนอกเป็นสีเหลืองทองน่ากิน ก็ตักขึ้นได้เลย
	 



ดูวิธีทำเพิ่มเติมได้ที่ ชีสทอด กรอบนอก ยืดใน เมนูของว่างสุดอร่อย

5. มะกะโรนีและชีสทอด





          การผสมผสานที่ลงตัวของเมนูอาหารแสนอร่อย ทั้งมะกะโรนีและชีส นำมาทอดให้กรุบกรอบ มีกี่จานก็คงไม่พอ


ส่วนผสม มะกะโรนีและชีสทอด



มะกะโรนีแบบข้อ 1 ถ้วย 


เชดดาร์ชีส หั่นฝอย 1/2 ถ้วย 


นมสด 


แป้งสาลีอเนกประสงค์ 


เนย 


ไข่


เกล็ดขนมปัง


เกลือ


พริกไทย


น้ำมันพืชสำหรับทอด 



วิธีการทำมะกะโรนีและชีสทอด



ต้มมะกะโรนีจนนิ่ม สะเด็ดน้ำ พักไว้ 


ตั้งกระทะ ใช้ไฟปานกลาง ใส่เนยลงไปจนละลาย ใส่แป้งสาลี คนเนยและแป้งให้เข้ากันจนเป็นสีน้ำตาลอ่อน จากนั้นใส่นมลงไป หมั่นคนจนส่วนผสมข้นขึ้น 


เติมชีสลงไปทีละน้อย คนผสมจนชีสละลายและเนียนเป็นเนื้อเดียวกัน จากนั้นตักมะกะโรนีต้มสุกลงไป คลุกเคล้าให้ชีสเคลือบให้ทั่ว ปรุงรสด้วยเกลือและพริกไทย 


ตักใส่ภาชนะ นำไปแช่เย็นประมาณ 1 ชั่วโมง หรือจนกว่าจะเซตตัวแข็งดีก่อน


นำออกมาหั่นให้เป็นชิ้นเล็ก ๆ ขนาดประมาณ 1 นิ้ว 


ตีผสมนมและไข่ ตีให้เข้ากัน แล้วจุ่มมะกะโรนีและชีสลงในไข่ จากนั้นนำไปคลุกกับเกล็ดขนมปังให้ทั่วและหนา 


ตั้งหม้อทอด ใส่น้ำมัน ใช้ไฟปานกลางค่อนสูง นำมะกะโรนีที่เตรียมไว้ลงทอดประมาณ 3-4 นาที หรือจนกว่าจะเป็นสีทอง สะเด็ดน้ำมัน พร้อมเสิร์ฟ



6. บรอกโคลีชีสทอด





           บรอกโคลีชีสบอล สัมผัสกรอบนอกกับชีสละลายเยิ้ม ๆ สุดฟิน เหมาะที่สุดสำหรับเป็นอาหารว่างสำหรับงานปาร์ตี้หรือของกินเล่นยามบ่าย


ส่วนผสม บรอกโคลีชีสทอด



บรอกโคลี 1 หัว 


โคลบี้ชีสขูดฝอย 1 ถ้วย 


เชดด้าชีสขูดฝอย 1 ถ้วย 


ชีสซอส 1/4 ถ้วย 


พริกปาปริก้า  


เกล็ดขนมปัง 


ไข่ 


แป้งสาลีอเนกประสงค์ 


น้ำมันพืชหรือน้ำมันคาโนลา สำหรับทอด



วิธีการทำบรอกโคลีชีสทอด



ต้มหรือนึ่งบรอกโคลีจนนิ่ม ทิ้งไว้ให้เย็น จากนั้นนำมาสับหยาบ ๆ และพักไว้ในชามผสม 


เติมชีสทั้ง 3 อย่างลงไป ตามด้วยพริกปาปริก้า เกล็ดขนมปังเล็กน้อย และไข่ ผสมคลุกเคล้าให้เข้ากัน 


ปั้นส่วนผสมให้เป็นลูกกลม ๆ ขนาดประมาณ 1-2 นิ้ว จากนั้นนำไปแช่เย็นอย่างน้อย 30 นาที หรือจนกว่าจะแข็งตัว 


เตรียมชาม 3 ใบ โดยใบแรกใส่แป้งอเนกประสงค์ ชามที่ 2 ใส่ไข่ ตีให้เข้ากัน และชามที่ 3 ใส่เกล็ดขนมปัง 


ตั้งกระทะ ใส่น้ำมัน ใช้ไฟแรง นำบรอกโคลีออกมาจากตู้เย็น ชุบแป้ง ชุบไข่ และคลุกกับเกล็ดขนมปัง และทอดประมาณ 1-2 นาที หรือจนกว่าจะสุกเหลือง 


ตักขึ้นสะเด็ดน้ำมัน พร้อมเสิร์ฟ 



7. ชีสนมแพะทอด 



ภาพจาก นิตยสาร @kitchen

          ชีสนมแพะ ทำมาจากน้ำนมแพะ ก็นำมาทอดได้เหมือนกัน ยิ่งกินกับน้ำสลัดทำจากผลไม้สด ก็ยิ่งอร่อย 



ส่วนผสม ชีสนมแพะทอด



ชีสนมแพะ หรือเฟต้าชีส


แป้งสาลีอเนกประสงค์ 


ไข่ไก่


เกล็ดขนมปังแบบละเอียด 


น้ำมันพืช สำหรับทอด 



วิธีการทำชีสนมแพะทอด



นำชีสนมแพะมาหั่นขนาดตามต้องการ คลุกแป้งสาลีบาง ๆ ให้ทั่ว นำไปคลุกไข่ไก่ที่ตีไว้ ตามด้วยเกล็ดขนมปัง


ตั้งหม้อขนาดกลาง ใส่น้ำมันพืช ตั้งไฟปานกลางจนร้อนได้ที่ นำชีสนมแพะลงไปทอดจนเหลืองกรอบแล้วตักขึ้นให้สะเด็ดน้ำมัน พร้อมเสิร์ฟ 
	 



ดูวิธีทำเพิ่มเติมได้ที่ น้ำสลัดแบล็กเบอร์รีสด กับชีสนมแพะทอด ทางเลือกใหม่อร่อยแคลอรีต่ำ

8. โคโรเกะทูน่าสอดไส้ชีส



ภาพจาก คุณ bookygatto สมาชิกเว็บไซต์พันทิปดอทคอม

           มันฝรั่งทอดสอดไส้ชีส หรือโคโรเกะ เมนูอาหารเพื่อสุขภาพเอาใจสาว ๆ ที่ดูแลตัวเอง แต่ก็อยากกินของอร่อย ๆ 


ส่วนผสม โคโรเกะทูน่าสอดไส้ชีส



มันฝรั่ง


น้ำเปล่า


ทูน่าในน้ำแร่


หอมใหญ่


แครอต


ต้นหอม


เกล็ดขนมปัง


มอสซาเรลล่าชีสแบบไขมันต่ำ



วิธีการทำโคโรเกะทูน่าสอดไส้ชีส



นำมันฝรั่งปอกเปลือกและหั่นเป็นชิ้นเล็ก ๆ เติมน้ำเปล่าลงไปแล้วนำเข้าไมโครเวฟใช้ไฟ 800 วัตต์ เวลา 10 นาที


บดมันฝรั่งให้เป็นเนื้อเดียวกัน ใส่ทูน่า หอมใหญ่ แครอท และต้นหอมลงไปคลุกเคล้าให้เข้ากัน


ปั้นมันฝรั่งเป็นก้อน แล้วยัดชีสเข้าไปข้างใน


คลุกเกล็ดขนมปังให้ทั่วทั้งชิ้น


นำเข้าไปอบในเตาอบ หรือหม้ออบลมร้อน (airfryer) ใช้ไฟ 170 องศาเซลเซียส เวลา 9 นาที 
	 



ดูวิธีทำเพิ่มเติมได้ที่ โคโรเกะทูน่าสอดไส้ชีส อาหารว่างไขมันต่ำ คนลดความอ้วนกินได้

9. หอมทอดสอดไส้ชีส



ภาพจาก คุณ tuckky&luckky สมาชิกเว็บไซต์พันทิปดอทคอม

            อีกหนึ่งเมนูของทอดยอดฮิตอย่าง หอมทอด เมื่อนำมาสอดไส้ชีส ก็ยิ่งจัดเต็มความฟิน กินเพลินจนหมดจานแน่ ๆ 


ส่วนผสม หัวหอมทอดสอดไส้ชีส



หอมหัวใหญ่


เชดดาร์ชีส 


ไข่ไก่


แป้งสำหรับทอด


เกล็ดขนมปัง


น้ำมัน สำหรับทอด


ซอสมะเขือเทศ


มายองเนส



วิธีการทำหัวหอมทอดสอดไส้ชีส



หั่นหอมใหญ่เป็นแว่น ๆ จากนั้นหั่นชีสเป็นเส้นขนาดเท่ากับหัวหอมใหญ่ที่หั่นไว้


นำหัวหอมสองชิ้นมาซ้อนกัน เลือกหัวหอมขนาดที่สามารถนำชีสมาสอดไส้ไว้ได้พอดี จัดการใส่ชีสลงไปให้สวยงาม


นำหอมหัวใหญ่ไปชุบไข่แล้วนำขึ้นมาชุบแป้งทอด ทำซ้ำอีกครั้ง สุดท้ายนำไปชุบเกล็ดขนมปังจนทั่ว


ตั้งกระทะใส่น้ำมันสำหรับทอด ทอดจนสุกเหลืองกรอบ 


พักสะเด็ดน้ำมัน พร้อมเสิร์ฟ 
	 



ดูวิธีทำเพิ่มเติมได้ที่ หอมทอดสอดไส้ชีส ของทอดไฮโซพ่วงสูตรซอสดิป

            ชีสทอด ของว่างที่ให้ทั้งสัมผัสกรุบกรอบด้านนอก และหนึบหนับเหนียวยืดด้านใน แถมยังมีประโยชน์ต่อร่างกายด้วย ทำเองได้ง่าย ๆ ที่บ้าน แถมเอาไปประยุกต์กับอาหารอื่นได้มากมายแบบนี้ อย่าลืมเอาสูตรที่เรานำมาฝากไปลองทำกันดูนะคะ 
       ★ เกี๊ยวทอดผักโขมแฮมชีส ของทอดฟินหลายต่อกรอบอร่อยเต็มคำ
     ★ 16 เมนูอาหารว่างไส้ชีส เมนูอร่อยยืดเยิ้มชวนตบะแตก
     ★ 20 เมนูชีสยืด หอมเย้ายวนอร่อยพุงกระเพื่อม
     ★ 12 เมนูขนมปังชีส หน้าตาดีกรอบยืดเย้ายวนชวนเพิ่มชั้นพุง
     ★ 13 เมนูไข่ใส่ชีส ไข่นุ่มชีสยืดอร่อยละมุนจนคำสุดท้าย
  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













9 สูตรชีสทอด เมนูของว่างแสนอร่อย ถูกใจทั้งครอบครัว




โพสต์เมื่อ 29 พฤศจิกายน 2564 เวลา 11:15:53
 11,181 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































