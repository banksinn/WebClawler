




สูตรม็อกเทลสีสวย เครื่องดื่มไร้แอลกอฮอล์รับปาร์ตี้


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เครื่องดื่มอื่นๆ












13 สูตรม็อกเทลรสอร่อย สนุกได้ไร้แอลกอฮอล์





7,682อ่าน














0












          เติมความสนุกกับสูตรม็อกเทล เครื่องดื่มไร้แอลกอฮอล์ รสอร่อยสดชื่น สายชิลหรือสายปาร์ตี้ต้องลอง
 




             วันหยุดใครอยากจัดปาร์ตี้รวมญาติหรือรวมเพื่อนสนิท เรื่องการเตรียมอาหารไม่น่าเป็นห่วง แต่ถ้าเครื่องดื่มมีแค่น้ำอัดลมอย่างเดียวคงไม่สนุกแน่ ลองเพิ่มม็อกเทลสักเมนูสองเมนูกันดีไหม กระปุกดอทคอมขอนำเสนอวิธีทำม็อกเทล เช่น ม็อกเทลพันช์สตรอว์เบอร์รี ม็อกเทลสีฟ้า บลูเลมอน เป็นต้น ก่อนเข้าไปดูสูตรม็อกเทลกัน เรามาทำความรู้จักกับเครื่องดื่มชนิดนี้ให้มากขึ้นดีกว่า
ม็อกเทล คืออะไร

          ม็อกเทล คือ เครื่องดื่มที่ดัดแปลงมาจาก ค็อกเทล (cocktail) แต่ไม่มีส่วนผสมของแอลกอฮอล์ ส่วนผสมหลักคือน้ำผลไม้ กับโซดา น้ำเชื่อม น้ำผึ้ง เป็นต้น 
          หลังจากเราพอรู้กันแล้วว่าม็อกเทลคืออะไร ต่อมาเราลองมาทำม็อกเทลดื่มคลายร้อนกันหน่อยดีไหม

1. สตรอว์เบอร์รีเลมอนเนด



ภาพจาก คุณ rins cookbook

           เริ่มจากม็อกเมลสีสวยนั่นคือ น้ำสตรอว์เบอร์รีเลมอนเนด สูตรจาก คุณ rins cookbook ใส่สตรอว์เบอร์รีสดกับน้ำมะนาว และใส่เลมอนเนดลงไปด้วย


ส่วนผสม น้ำสตรอว์เบอร์รีเลมอนเนด


สตรอว์เบอร์รีสด (สไลซ์บาง) 1+1/2 ถ้วย
น้ำตาลทราย 1/2 ถ้วย
น้ำเปล่า 2 ช้อนโต๊ะ
น้ำมะนาวคั้น 2 ช้อนโต๊ะ
น้ำเลมอนเนด 8 ออนซ์ [ดูวิธีทำน้ำเลมอนเนด]
น้ำแข็ง


วิธีทำน้ำสตรอว์เบอร์รีเลมอนเนด

      1. ใส่สตรอว์เบอร์รีสด น้ำตาลทราย น้ำเปล่า และน้ำมะนาวลงในหม้อ คนผสมให้เข้ากันจนน้ำตาลทรายละลาย นำขึ้นตั้งไฟปานกลางเคี่ยวจนเดือดแล้วลดเป็นไฟอ่อนสุก เคี่ยวต่ออีก 5-7 นาที
      2. พอครบเวลาแล้ว ยกลงจากเตา พักทิ้งไว้จนเย็น (สามารถนำส่วนผสมทั้งหมดไปปั่นให้เป็นเนื้อเดียวกันได้)
      3. แต่งแก้วให้สวยงามก่อนเสิร์ฟโดยนำมะนาวมาทารอบ ๆ ปากแก้ว จากนั้นคว่ำแก้วลงในน้ำตาลทราย เพื่อให้น้ำตาลติดที่รอบ ๆ ปากแก้ว
      4. ตักซอสสตรอว์เบอร์รีที่เย็นแล้วลงในแก้ว ตามด้วยน้ำแข็ง สุดท้ายเทน้ำเลมอนเนดลงไป แต่งด้วยเลมอนฝานเป็นแว่น ๆ พร้อมเสิร์ฟ (หรือใครจะนำส่วนผสมทั้งหมดใส่ลงไปคนผสมกันในเหยือกก่อนนำมาเทใส่แก้วก็ได้)
 
 
ดูวิธีทำ สตรอว์เบอร์รีเลมอนเนด เพิ่มเติมคลิก

2. น้ำมะม่วงเลมอนเนด (mango lemonade)



ภาพจาก นิตยสารแม่บ้าน

           ถ้ามะม่วงสุกมีเยอะ ลองจับมาทำน้ำมะม่วงเลมอนเนดกันดีไหม สูตรจาก นิตยสารแม่บ้าน ใส่น้ำมะนาวและน้ำตาลทราย เติมน้ำแข็งเย็นชื่นใจ


ส่วนผสม น้ำมะม่วงเลมอนเนด


มะม่วงสุกปอกเปลือกหั่นชิ้น 200 กรัม
น้ำตาลทราย 1/4 ถ้วยตวง
น้ำมะนาว 1/4 ถ้วยตวง
น้ำเปล่า 1/2 ถ้วยตวง
น้ำแข็ง
ใบสะระแหน่ สำหรับแต่ง


วิธีทำน้ำมะม่วงเลมอนเนด

     1. ใส่น้ำเปล่าและน้ำตาลทรายลงในชาม นำเข้าไมโครเวฟจนน้ำตาลละลาย พักไว้ให้เย็น
     2. ใส่มะม่วง น้ำเชื่อม และน้ำมะนาวลงในเครื่องปั่นน้ำผลไม้ ปั่นให้ละเอียด รินใส่แก้วที่มีน้ำแข็ง ตกแต่งด้วยใบสะระแหน่ จัดเสิร์ฟ
 

ดูวิธีทำ น้ำมะม่วงเลมอนเนด เพิ่มเติมคลิก

3. ม็อกเทลเวอร์จิ้นพินาโคลาดา



ภาพจาก อาหารง่าย ๆ สไตล์ rita

           ใครจะไปรู้ว่าสับปะรดจะแปลงร่างเป็นม็อกเทลรสอร่อยได้ด้วย ขอนำเสนอม็อกเทลเวอร์จิ้นพินาโคลาดา สูตรจาก อาหารง่าย ๆ สไตล์ rita ใส่ไซรัปรสสับปะรดผสมกับสับปะรด เติมกะทิและเกลือเล็กน้อย 


ส่วนผสม ม็อกเทลเวอร์จิ้นพินาโคลาดา


เนื้อสับปะรด 100 กรัม
กะทิ 1/4 ถ้วยตวง
เกลือ (นิดหน่อย)
น้ำแข็ง 2 ถ้วยตวง
ไซรัปรสสับปะรด 3 ช้อนโต๊ะ


วิธีทำม็อกเทลเวอร์จิ้นพินาโคลาดา

     1. นำส่วนผสมทั้งหมดใส่ลงในโถปั่นแล้วปั่นจนเนียน 
     2. เทใส่แก้ว พร้อมเสิร์ฟ
 

ดูวิธีทำ ม็อกเทลเวอร์จิ้นพินาโคลาดา เพิ่มเติมคลิก

4. ม็อกเทลพันช์สตรอว์เบอร์รี





           มาต่อกันที่น้ำพันช์ ใส่น้ำผลไม้ผสมกัน 2 ชนิดคือน้ำสตรอว์เบอร์รีกับน้ำเลมอน เติมความหวานจากน้ำตาลทราย


ส่วนผสม ม็อกเทลพันช์สตรอว์เบอร์รี


น้ำ 10 ถ้วย
น้ำตาลทราย 2 ถ้วย
เลมอน 5-7 ลูก
สตรอว์เบอร์รี ฝานเป็นชิ้น (ล้างสะอาดและซับให้แห้ง) 500 กรัม


วิธีทำม็อกเทลพันช์สตรอว์เบอร์รี

     1. ขูดผิวเลมอนด้วยที่ขูดชีส (ระวังอย่าขูดไปโดนส่วนสีขาวใต้เปลือกสีเหลือง เพราะมีรสขม) เตรียมไว้
     2. ใส่น้ำตาลทราย ประมาณ 1 ถ้วย ลงในภาชนะ ตามด้วยผิวเลมอนขูด เคล้าผสมให้เข้ากัน แช่ทิ้งไว้ประมาณ 30 นาที (ขั้นตอนนี้จะทำให้น้ำตาลซึมซับกลิ่นหอมจากน้ำมันของเปลือกเลมอน)
     3. คั้นน้ำเลมอนเตรียมไว้ (ให้ได้น้ำเลมอน 1 ถ้วย)
     4. ใส่น้ำลงในหม้อ นำขึ้นตั้งไฟต้มจนเดือด ปิดไฟ ยกลงจากเตา จากนั้นใส่สตรอว์เบอร์รี น้ำเลมอน และน้ำตาลทรายที่เหลือ แล้วบดส่วนผสมทั้งหมดให้เข้ากัน ทิ้งไว้ประมาณ 30 นาที จนอุ่น
     5. ใส่ส่วนผสมผิวเลมอนกับน้ำตาลทรายลงไป คนผสมให้เข้ากัน (เพื่อให้น้ำมันจากเปลือกเลมอนระเหยออกมา) ยกลงกรองด้วยผ้าขาวบาง เอาเฉพาะน้ำ เทใส่แก้ว ตามด้วยน้ำแข็ง พร้อมดื่ม
 

ดูวิธีทำ ม็อกเทลพันช์สตรอว์เบอร์รี เพิ่มเติมคลิก

5. ม็อกเทลมะม่วงสุก



ภาพจาก นิตยสารแม่บ้าน

          ใครอยากได้ม็อกเทลรสชาติจากผลไม้เน้น ๆ ลองหมักไว้ข้ามคืนได้เลย พบกับม็อกเทลมะม่วงสุก สูตรจาก นิตยสารแม่บ้าน ใส่มิกซ์เบอร์รีกับเลมอน มีความหวานจากมะม่วงสุก หมักกับน้ำแร่จนครบเวลา



ส่วนผสม ม็อกเทลมะม่วงสุก


มะม่วงสุก หั่นเป็นเต๋าเล็ก ๆ แช่แข็ง 1 ถ้วยตวง
มิกซ์เบอร์รีแช่แข็ง 1/2 ถ้วยตวง
เลมอนสไลซ์ 1 ผล
น้ำแร่ 2 ถ้วยตวง


วิธีทำม็อกเทลมะม่วงสุก 


นำมะม่วงสุก มิกซ์เบอร์รี และเลมอนใส่ในกระบอกแก้วหรือขวดโหล ใช้ช้อนกดผลไม้ให้พอมี น้ำซึมออกมา ใส่น้ำแร่ลงไปจนเต็มปิดฝาให้แน่น นำเข้าตู้เย็นทิ้งไว้ 1 คืน ใช้ดื่มในช่วงเช้าหรือระหว่างวัน
	 


ดูวิธีทำ ม็อกเทลมะม่วงสุก เพิ่มเติมคลิก

6. บลูเลมอน



ภาพจาก คุณ oeynuttida สมาชิกเว็บไซต์พันทิปดอทคอม

           มาต่อกันที่สูตรม็อกเทลสีฟ้า สูตรจาก คุณ oeynuttida สมาชิกเว็บไซต์พันทิปดอทคอม มีความพิเศษตรงที่น้ำแข็งทำจากน้ำหวานสีเขียวและสีฟ้า และใส่ไอศกรีมลงไปด้วย 


ส่วนผสม บลูเลมอน


น้ำเชื่อมแต่งกลิ่นสีฟ้ากับสีเขียว (ในสูตรใช้กลิ่นบลูชิตรัสกับกลิ่นเมลอนญี่ปุ่น) สีละ 10 ช้อนโต๊ะ ผสมกับน้ำเปล่า 20 ช้อนโต๊ะ 
โซดา 
น้ำเลมอน      
เลมอนสด 2-4 ลูก 
ใบสะระแหน่
บลูเบอร์รีสด (สำหรับตกแต่ง)
มิตเต้รสบลูชิตรัส 


ส่วนผสม น้ำเชื่อม


น้ำตาลทราย 5 ช้อนโต๊ะ
น้ำเปล่า 20 ช้อนโต๊ะ


อุปกรณ์


พิมพ์ไอศกรีม 
อุปกรณ์ตกแต่งต่าง ๆ เช่น แก้วทรงสูง ไม้ไอศกรีม หลอด


วิธีทำบลูเลมอน

      1. ทำน้ำเชื่อมโดยใส่น้ำกับน้ำตาลทราย จะเอาเข้าไมโครเวฟหรือต้มจนน้ำตาลละลายก็ได้ เสร็จแล้วก็พักเอาไว้ พอเย็นแล้วผสมกับน้ำเลมอน ชิมรสชาติเปรี้ยวนำ เทลงพิมพ์ไอศกรีม ใส่บลูเบอร์รีลงไป เสร็จแล้วนำเข้าช่องฟรีซ รอจนกว่าเซตตัว 
      2. ทำน้ำแข็งสี ๆ ไว้ตกแต่งเพื่อความสวยงาม ใช้มิตเต้รสบลูชิตรัสผสมกับน้ำเปล่า ส่วนสีเขียวใช้มิตเต้รสเมลอนญี่ปุ่น พอคนแต่ละสีจนเข้ากันก็เทลงพิมพ์น้ำแข็งและนำไปแช่ช่องฟรีซ 
      3. ทำอิตาเลียนโซดาโดยเอาน้ำแข็งรสบลูชิตรัสและรสเมลอนที่ทำเป็นน้ำแข็งไว้ใส่ลงในแก้วก่อน แล้วก็เทมิตเต้รสบลูชิตรัสตามลงไปในแก้วที่เตรียมไว้ กะว่าสูงจากก้นแก้วประมาณ 1-2 เซนติเมตร เพื่อความสวยงาม เสร็จแล้วก็เอาไอศกรีมใส่ลงไปในแก้วแล้วใส่โซดาตามลงไปเลย เทลงไปจนเต็มก็จะได้แล้ว ตกแต่งแก้วให้สวยงามก็พร้อมเสิร์ฟแล้ว
 

ดูวิธีทำ บลูเลมอน เพิ่มเติมคลิก

7. ม็อกเทลสีฟ้า 



ภาพจาก นิตยสาร @kitchen

           ว้าว ! ม็อกเทลแก้วนี้แค่เห็นก็สดชื่นแล้ว ใครอยากลองทำขอแนะนำ สูตรจาก นิตยสาร @kitchen ใส่น้ำสับปะรดและน้ำมะนาว เติมสีสันจากน้ำเชื่อมเกรนาดีนสีฟ้า



ส่วนผสม ม็อกเทลสีฟ้า


น้ำเชื่อม 30 มิลลิลิตร
น้ำเชื่อมเกรนาดีนสีฟ้า (1)
น้ำกะทิ 25 มิลลิลิตร
น้ำเชื่อมเกรนาดีนสีฟ้า (2) 10 มิลลิลิตร 
น้ำสับปะรด 50 มิลลิลิตร
น้ำมะนาวเล็กน้อย
น้ำแข็ง
โซดา


วิธีทำม็อกเทลสีฟ้า

     1. ผสมน้ำเชื่อมธรรมดากับน้ำเชื่อมเกรนาดีนสีฟ้า (1) เข้าด้วยกัน แล้วเทใส่แก้วที่จะเสิร์ฟ
     2. ผสมน้ำเชื่อมเกรนาดีนสีฟ้า (2) น้ำกะทิ น้ำสับปะรด และน้ำมะนาวในกระบอกเชกเกอร์ ใส่น้ำแข็งลงไป ปิดฝาแล้วเขย่าให้เข้ากัน
     3. เทน้ำที่ได้ลงไปในแก้วโดยการเทผ่านหลังช้อนที่แตะกับขอบแก้วเพื่อทำให้เครื่องดื่มแยกเป็นชั้นจากส่วนผสมน้ำเชื่อม
     4. เทน้ำโซดาลงไปผสมด้านบน เสิร์ฟทันที
 
 
ดูวิธีทำ ม็อกเทลสีฟ้า เพิ่มเติมคลิก

8. สปาร์คลิ่งม็อกเทล



ภาพจาก นิตยสารแม่บ้าน

           ถ้าเบื่อม็อกเทลสีฟ้า ลองมาทำม็อกเทลสีม่วงกันบ้าง ขอแนะนำสปาร์คลิ่งม็อกเทล สูตรจาก นิตยสารแม่บ้าน ใส่น้ำหวานเข้มข้นกลิ่นองุ่น เติมน้ำตาลทรายและน้ำมะนาว


ส่วนผสม สปาร์คลิ่งม็อกเทล


น้ำสปาร์คคลิ่ง 1 ถ้วยตวง
น้ำหวานเข้มข้นกลิ่นองุ่น 1/2 ถ้วยตวง
น้ำมะนาว 4 ช้อนโต๊ะ
ใบสะระแหน่ ตำละเอียด 1 ช้อนโต๊ะ
เกลือป่น 1 ช้อนชา
น้ำตาลทราย 2 ช้อนโต๊ะ
น้ำแข็ง
เปลือกมะนาว
ใบสะระแหน่
มะนาวฝานบาง สำหรับตกแต่ง


วิธีทำสปาร์คลิ่งม็อกเทล

     1. นำใบสะระแหน่ เกลือป่น และน้ำตาลทรายผสมให้เข้ากัน เทใส่จาน
     2. ใช้เปลือกมะนาวทาให้รอบปากแก้วแล้วคว่ำปากแก้ววางลงบนจานในส่วนผสมข้อที่ 1 หมุนให้ส่วนผสมติดปากแก้วจนทั่ว
     3. ใส่น้ำแข็งจนเต็มแก้ว เทน้ำหวานเข้มข้นกลิ่นองุ่นประมาณ 1/4 ของแก้ว
     4. ผสมน้ำสปาร์คคลิ่งกับน้ำมะนาวให้เข้ากัน เทใส่แก้ว ตกแต่งด้วยใบสะระแหน่ และมะนาวฝานบาง จัดเสิร์ฟ
 

ดูวิธีทำ สปาร์คลิ่งม็อกเทล เพิ่มเติมคลิก

9. ม็อกเทลสละผสมขิง



ภาพจาก นิตยสารแม่บ้าน

           ใครชอบความเผ็ดร้อนของขิงลองมาทำม็อกเทลสละผสมขิง สูตรจาก นิตยสารแม่บ้าน สีแดงจากน้ำหวานกลิ่นสละผสมกับน้ำขิงแก่ และเติมน้ำส้มคั้น


ส่วนผสม ม็อกเทลสละผสมขิง


น้ำหวานเข้มข้นกลิ่นสละ 1/4 ถ้วยตวง
น้ำส้มคั้น 1/2 ถ้วยตวง
ขิงแก่สับคั้นน้ำ 1 ช้อนโต๊ะ
น้ำเปล่า 1/3 ถ้วยตวง
น้ำแข็ง


วิธีทำม็อกเทลสละผสมขิง


นำส่วนผสมทุกอย่างเทใส่เหยือก คนให้เข้ากัน รินใส่แก้ว พร้อมเสิร์ฟ
	 


ดูวิธีทำ ม็อกเทลสละผสมขิง เพิ่มเติมคลิก

10. ม็อกเทลเลมอนมินต์





          แค่ม็อกเทลเลมอนอาจธรรมดาไป ลองเพิ่มความซ่าจากน้ำอัดลมกลิ่นเลมอนเข้าไปด้วยสิ สุดท้ายแต่งด้วยใบสะระแหน่



ส่วนผสม ม็อกเทลเลมอนมินต์


เลมอนเหลือง 1 ลูก
ใบสะระแหน่ (เด็ดเป็นใบ)
น้ำแข็ง
น้ำอัดลมกลิ่นเลมอน


อุปกรณ์


เชคเกอร์


วิธีทำม็อกเทลเลมอนมินต์ 

     1. หั่นเลมอนเหลืองเป็นชิ้น ๆ บีบน้ำเลมอนลงในอ่างผสมพร้อมเปลือก ตามด้วยใส่ใบสะระแหน่ลงไป จากนั้นใช้ไม้ บดส่วนผสมให้เข้ากัน
     2. เทส่วนผสมเฉพาะของเหลวลงในเชคเกอร์ ใส่น้ำแข็งตามลงไปแล้วเขย่าให้เข้ากัน เทส่วนผสมใส่ลงในแก้วที่มีน้ำแข็งเตรียมไว้ ประมาณ 1/2 แก้ว ตามด้วยน้ำอัดลมกลิ่นเลมอนจนเกือบเต็ม ใส่เลมอนเหลืองฝานเป็นชิ้นบางลงในแก้ว แต่งใบสะระแหน่ให้สวยงาม 
 
 
ดูวิธีทำ ม็อกเทลเลมอนมินต์ เพิ่มเติมคลิก

11. ม็อกเทลพีช 





           ถ้าแอบติดใจความหอมของพีช ลองจับมาทำม็อกเทลพีชเติมความสดชื่นกันสักแก้ว ใส่น้ำเลมอนกับลูกพืชสดลงไปด้วย


ส่วนผสม ม็อกเทลพีช


ลูกพีชสด หรือลูกพืชในน้ำเชื่อม (สับหยาบ) 2 ถ้วย
น้ำเปล่า 4 ถ้วย
น้ำตาลทราย 3/4 ถ้วย
น้ำเลมอน 1 ถ้วย
น้ำเปล่า 1/4-1/2 ถ้วย (สำหรับเติม)
น้ำแข็ง 4 ถ้วย
พีชหั่นชิ้น 1 ลูก (สำหรับตกแต่ง)


วิธีทำม็อกเทลพีช

     1. ตั้งกระทะใช้ไฟกลาง ใส่ลูกพีชสับ น้ำเปล่า 4 ถ้วย และน้ำตาลทรายลงไปเคี่ยวจนเดือด ลดลงเป็นไฟต่ำ เคี่ยวต่ออีก 3 นาที
     2. เทส่วนผสมลูกพีชใส่ลงในเครื่องปั่นประมาณ 20 นาที เทใส่กล่องพลาสติกแช่เย็นประมาณ 3 ชั่วโมง นำออกมากรองเอาแต่น้ำ
     3. เทน้ำลูกพีชใส่ลงในเหยือก เติมน้ำเลมอนลงไป คนผสมจนเข้ากัน เติมน้ำเปล่าลงไปคนผสมอีกครั้ง เทลงในแก้ว เติมน้ำแข็ง ตกแต่งด้วยลูกพีช พร้อมเสิร์ฟ
 

ดูวิธีทำ ม็อกเทลพีช เพิ่มเติมคลิก

12. ม็อกเทลเกรปฟรุตโรสแมรี่





           อื้อหือ ! ม็อกเทลเกรปฟรุตโรสแมรี่แก้วนี้คงจะหอมน่าดู และมีวิตามินซีสูงด้วย เติมความซาบซ่าจากน้ำสปาร์คลิ่ง มาพร้อมกับวิธีทำโรสแมรี่ไซรัปด้วย


ส่วนผสม โรสแมรี่ไซรัป


น้ำเปล่า 1 ถ้วย
น้ำตาลทราย 1 ถ้วย
โรสแมรี่สด 3 ก้าน


ส่วนผสม ม็อกเทลเกรปฟรุตโรสแมรี่ (สำหรับ 4 ที่)


น้ำเกรปฟรุต 2 ถ้วย
โรสแมรี่ไซรัป 1/4 ถ้วย
น้ำสปาร์คลิ่ง 4 ถ้วย
โรสแมรี่ (สำหรับตกแต่ง)


วิธีทำม็อกเทลเกรปฟรุตโรสแมรี่

     1. ทำโรสแมรี่ไซรัป โดยใส่น้ำเปล่ากับน้ำตาลทรายลงไปเคี่ยวด้วยไฟกลาง ประมาณ 5 นาที หรือจนน้ำตาลละลาย เทใส่ภาชนะ ใส่โรสแมรี่ลงไป พักทิ้งไว้ประมาณ 1 ชั่วโมง 
     2. ใส่น้ำเกรปฟรุต ประมาณ 1/2 ของแก้ว เติมโรสแมรี่ไซรัป ประมาณ 1 ช้อนโต๊ะ คนผสมให้เข้ากัน เติมน้ำสปาร์คลิ่งลงไป ประมาณ 1 ถ้วย ตกแต่งด้วยโรสแมรี่ พร้อมเสิร์ฟ
 

ดูวิธีทำ ม็อกเทลเกรปฟรุตโรสแมรี่ เพิ่มเติมคลิก

13. ม็อกเทลสับปะรดเชอร์รี





           ปิดท้ายกันด้วยม็อกเทลสับปะรดเชอร์รี ใส่น้ำสับปะรด น้ำเลมอนเนด และน้ำเชื่อมกลิ่นเชอร์รี แต่งด้วยผลไม้สด


ส่วนผสม น้ำเลมอนเนด


น้ำเลมอน 2 ถ้วย
น้ำตาลทราย 2 ถ้วย
น้ำเปล่า 2 ถ้วย


ส่วนผสม ม็อกเทลสับปะรดเชอร์รี


น้ำเลมอนเนด (แช่เย็นจัด)  
น้ำสับปะรด (แช่แข็ง) 1 กระป๋อง 
น้ำเปล่า
น้ำเชื่อมกลิ่นเชอร์รี maraschino (ขนาด 8 ออนซ์) จำนวน 1 ขวด
เชอร์รีแดงเชื่อม (สำหรับตกแต่ง)
สับปะรด (สำหรับตกแต่ง)


วิธีทำม็อกเทลสับปะรดเชอร์รี

     1. ทำน้ำเลมอนเนด โดยตั้งกระทะใส่น้ำเลมอน น้ำตาลทราย และน้ำเปล่าลงไปเคี่ยวจนเดือด และน้ำตาลละลาย เทใส่ลงในภาชนะ นำไปแช่เย็น 
     2. ผสมน้ำเลมอนเนดกับน้ำสับปะรดให้เข้ากัน เติมน้ำเปล่าลงไปเล็กน้อย คนผสมให้เข้ากัน เตรียมไว้
     3. ใส่น้ำเชื่อมกลิ่นเชอร์รี ประมาณ 1-2 ช้อนโต๊ะ หรือตามชอบลงไปในแก้ว เติมน้ำแข็งลงไป เทน้ำเลมอนเนดสับปะรดลงไปช้า ๆ จนเต็มแก้ว ตกแต่งด้วยเชอร์รีเชื่อมและสับปะรด พร้อมเสิร์ฟ
 

ดูวิธีทำ ม็อกเทลสับปะรดเชอร์รี เพิ่มเติมคลิก

           จบไปแล้วสำหรับสูตรม็อกเทลสีสวย อัดแน่นไปด้วยน้ำผลไม้และแต่งด้วยผลไม้เพิ่มสีสัน ไร้แอลกอฮอล์ ถ้าชอบลองทำกันเลยจ้า   
แนะนำเครื่องดื่มอื่น ๆ ที่น่าสนใจ ใครอยากลองทำเมนูไหนคลิกเลยจ้า

       ◆ น้ำผลไม้ทูโทน เครื่องดื่มดับร้อนสีสดใส ไร้แอลกอฮอล์
     ◆ 9 สูตรน้ำพันซ์ น้ำผลไม้สุดคูลต้อนรับปีใหม่
     ◆ 3 สูตรเครื่องดื่มคลายร้อน สีสันสดใสรับซัมเมอร์แบบชิล ๆ
     ◆ น้ำองุ่นโซดา สูตรโฮมเมด เครื่องดื่มเย็นชื่นใจ ทำไม่ยาก
     ◆ 9 สูตรน้ำมะนาว เครื่องดื่มคืนความสดชื่นเติมความเฮลธ์ตี้
  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













13 สูตรม็อกเทลรสอร่อย สนุกได้ไร้แอลกอฮอล์




อัปเดตล่าสุด 7 ธันวาคม 2564 เวลา 09:20:44
 7,682 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































