




รามยอนเกาหลี ยี่ห้อไหนอร่อย มีติดครัวไว้เผื่อชวนโอปป้ามากินที่บ้าน

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
             เรื่องอาหารน่ารู้อื่นๆ












รามยอนเกาหลี ยี่ห้อไหนอร่อย มีติดครัวไว้ช่วงฟิน ๆ อินซีรีส์     





50,644อ่าน














0












ดูซีรีส์หรือหนังเกาหลีทีไร ต้องมีฉากกินรามยอนร้อน ๆ ทุกที ว่าแต่เจ้า รามยอน คืออะไร แล้วจะอร่อยขนาดไหน ทำไมเหล่าโอปป้าถึงชอบกินอาหาร เมนูนี้นัก มาดูกันค่ะ 
 











รามยอน หรือบะหมี่กึ่งสำเร็จรูป อาหารคู่ครัวของชาวเกาหลี ที่แฟน ๆ ซีรีส์หรือหนังต้องคุ้นตากันเป็นอย่างดี เพราะมีให้เห็นเกือบทุกเรื่องเลย ต้มมาร้อน ๆ ในหม้อทองเหลือง ซดกันซู้ด ๆ จะใส่เครื่องหรือไม่ใส่ก็ดูอร่อยน่ากินยั่วให้ท้องร้องทุกที และทุกวันนี้ในซูเปอร์มาร์เกตใหญ่ ๆ ก็เริ่มนำรามยอนเกาหลีมาขายกันเต็มไปหมด มีรสชาติให้เลือกเพียบ ซึ่งจะมียี่ห้อไหนรสชาติแซ่บถูกปากนักกินคนไทยกันบ้าง เรามีรวบรวมมาไว้ให้แล้วค่ะ ไปดูให้ท้องหิวกันเถอะ 

รามยอน ภาษาเกาหลี คือ 라면


  รามยอนเกาหลี คืออะไร 

หนึ่งในอาหารจานด่วนที่นิยมอย่างมากของเหล่าโอปป้าออนนี่สัญชาติเกาหลี คือ รามยอน (ramyun) เพราะเป็นอาหารที่อร่อยถูกปาก ทำง่ายไม่ยุ่งยาก ราคาไม่แพง แถมหาซื้อง่ายตามซูเปอร์มาร์เกต มินิมาร์ท หรือร้านขายของชำทั่วไป รามยอนประกอบไปด้วยเส้นบะหมี่ซึ่งทำจากแป้งสาลี หรือแป้งสาลีผสมแป้งชนิดอื่น ซึ่งแต่ละยี่ห้อก็จะมีเอกลักษณ์ที่แตกต่างเฉพาะตัว และเครื่องปรุงในอัตราส่วนที่เหมาะสม เช่น ซุปแห้ง หรือโปรตีนเข้มข้น เกลือ พริกไทย พริกป่น รวมบรรจุอยู่ในถุงเดียวกัน มีหลากหลายรสชาติทั้งรสกิมจิ เนื้อวัว เนื้อหมู ซีฟู้ด และผักนานาชนิด รวมถึงมีให้เลือกทั้งแบบน้ำ แบบแห้ง และแบบถ้วย 

  ความแตกต่างของรามยอนเกาหลี  กับ บะหมี่กึ่งสำเร็จรูป



ปริมาณและพลังงาน  : โดยรามยอนเกาหลี 1 ซอง มีปริมาณประมาณ 120-140 กรัม และให้พลังงานประมาณ 500 กิโลแคลอรีหรือมากกว่านั้น ในขณะที่บะหมี่กึ่งสำเร็จรูปของไทย 1 ซอง จะมีปริมาณประมาณ 60-80 กรัม และให้พลังงานอยู่ที่ 280-390 กิโลแคลอรี เรียกว่า กินรามยอนแค่ซองเดียวก็อิ่มท้องไปได้ 1 มื้อเลยทีเดียว 
	 


เส้น : รามยอนเกาหลี จะมีความเหนียวนุ่ม หนึบ และหนากว่าเส้นบะหมี่กึ่งสำเร็จรูปของไทย
	 


ราคา : บะหมี่กึ่งสำเร็จรูปของไทยจะราคาถูกกว่ารามยอนเกาหลี



  รสชาติของรามยอนเกาหลี 

ถ้าได้มีโอกาสไปร้านสะดวกซื้อของเกาหลี เพื่อน ๆ ต้องตื่นตาตื่นใจกับชั้นขายรามยอนที่มีให้รสชาติเลือกเยอะมาก หากจะแบ่งรสชาติหลัก ๆ ของรามยอนเกาหลี สามารถแบ่งได้ดังนี้ 


รสกิมจิ : ส่วนใหญ่จะเป็นแบบมังสวิรัติ มีรสชาติเผ็ดร้อนของกิมจิเกาหลี กระตุ้นความอยากอาหารได้ดี 
	 
รสเนื้อวัว : น้ำซุปเข้มข้น รสชาติเผ็ดเป็นเอกลักษณ์ และมีชิ้นเนื้อเล็ก ๆ อบแห้งมาในซองเครื่องปรุง 
	 
รสไก่ : ส่วนใหญ่รสนี้มักจะมีความเผ็ดร้อน แต่ก็เป็นอีกหนึ่งรสชาติที่ได้รับความนิยมอย่างมาก 
	 
รสซีฟู้ด : น้ำซุปมีกลิ่นหอมอ่อน ๆ แต่รสชาติเข้มข้นของอาหารทะเล ในซองเครื่องปรุงอาจจะมีซีฟู้ดอบแห้งมาให้ เช่น ปลาหมึกแห้ง และกุ้ง 
	 
จาจังมยอน หรือบะหมี่ซอสผัด : นิยมกินแบบแห้ง คือต้มเส้นให้สุก จากนั้นจึงใส่เครื่องปรุงที่เป็นซอสทำจากเต้าเจี้ยวสีดำ รสชาติหวานเค็ม ไม่เผ็ด 
	 
รสผักรวม / มังสวิรัติ : เส้นบะหมี่บาง ทำให้ซึมซับรสชาติของน้ำซุปที่อร่อยและกลมกล่อมได้ดี มีทั้งแบบเผ็ดและไม่เผ็ด 
	 
รสชีส : ส่วนใหญ่นิยมกินแบบแห้ง หรือมีน้ำขลุกขลิกเล็กน้อย เพื่อให้ได้รสที่กลมกล่อม มีชีสและซองเครื่องปรุงที่ปรับระดับความเผ็ดได้ตามชอบ 
	 
รสเผ็ดน้อย : ส่วนผสมที่ลงตัวระหว่างความเผ็ดร้อนและความอ่อนละมุน มีผักชิ้นเล็ก ๆ เช่น หัวไชเท้า หัวหอม และกระเทียมในน้ำซุป ทำให้ได้รสชาติที่สดชื่น และเผ็ดเล็กน้อย 
	 
รสเผ็ด : เรียกว่าเป็นรสชาติดั้งเดิมของรามยอนเกาหลีก็ว่าได้ ด้วยน้ำซุปที่เผ็ดร้อน บางยี่ห้อจะมีผงพริกเพิ่มมาให้ด้วย ตัวเส้นรสนี้จะหนา เคี้ยวนุ่มหนึบกว่ารสอื่น
	​​​​​​​
รสต๊อกโปกี : เส้นเล็ก ซอสข้ม รสชาติหวานและเผ็ด นิยมกินแบบน้ำขลุกขลิก บางยี่ห้อจะมีผักต่าง ๆ ใส่มาด้วย 




ภาพจาก : richartphotos / shutterstock.com





  วิธีต้มรามยอนเกาหลีให้อร่อย 

หลายคนคิดว่า รามยอนก็คือบะหมี่สำเร็จรูป วิธีการต้มก็น่าจะเหมือนกันไม่ใช่หรือ จริง ๆ ก็คล้ายกัน แต่ถ้าลองต้มรามยอนแบบชาวเกาหลีแท้ ๆ ดูสักครั้ง แล้วจะรู้เลยว่า มันอร่อยกว่าวิธีที่ต้มปกติเลย ดังนี้ค่ะ 



ต้มน้ำประมาณ 500-600 มิลลิลิตร หรือตามปริมาณที่ระบุไว้บนซอง และใส่ผงเครื่องปรุง และผักหรือชิ้นเนื้ออบแห้งที่มีมาในซองลงไปเลย


เมื่อน้ำเดือด ให้ใส่เส้นรามยอน ใส่ตะเกียบกดให้เส้นจมลงไปในน้ำให้หมด ในระหว่างที่ต้ม สามารถคีบเส้นขึ้นมาให้ถูกอากาศนิดหน่อย จะช่วยทำให้เส้นเหนียวหนึบ เคี้ยวสนุกมากขึ้น 


ต้มประมาณ 2.30 นาที จากนั้นตอกไข่ลงไปในซุป และต่อต่ออีก 30 วินาที 


ปิดไฟ และยกหม้อลง โรยหน้าด้วยต้นหอม กินคู่กับกิมจิหรือกับข้าวอื่น ๆ ก็อร่อย คนเกาหลีนิยมกินรามยอนจากในหม้อ และใส่ฝาเป็นจานรองเลย 



ในกรณีที่เป็นรามยอนแบบแห้ง สามารถต้มตามเวลาที่ระบุไว้บนซองได้เลย เมื่อครบเวลาก็เทน้ำทิ้ง จากนั้นก็ใส่เครื่องปรุงตามปกติ คลุกเคล้าให้เข้ากัน เพียงเท่านี้ก็ได้รามยอนแห้งอร่อย ๆ เรียบร้อยแล้ว 

แนะนำรามยอนเกาหลี ยี่ห้อไหนอร่อย 


  รามยอนเกาหลีแบบน้ำ 

1. รามยอนเกาหลี nongshim shin ramyun รสเผ็ด 



ภาพจาก prothai.co.th

ตัวแทนของรสชาติในแบบฉบับของเกาหลีที่มีรสชาติเผ็ดร้อน เค็มปานกลาง หอมเครื่องแกง เส้นมีลักษณะเหนียวนุ่ม ในซองเครื่องปรุงมีแครอท ต้นหอม และเห็ดอบแห้งชิ้นเล็ก ๆ มาให้ ซึ่งรับรองได้ว่าจะต้องถูกปากและถูกใจผู้ที่ชื่นชอบการทานอาหารรสจัดจ้านอย่างแน่นอน 


ระดับความเผ็ด : เผ็ดปานกลาง 


ปริมาณ : 120 กรัม 


พลังงานทั้งหมด : 510 กิโลแคลอรี 


ราคา : 45 บาท 





2. รามยอนเกาหลี nongshim รสกิมจิ



ภาพจาก prothai.co.th

ครบรสชาติเครื่องแกงกิมจิเหมือนได้ไปกินที่ประเทศเกาหลีจริง ๆ กับรามยอนรสนี้ ด้วยน้ำซุปเข้มข้นเปรี้ยว เค็ม และเผ็ดจัดจ้านถึงใจ หอมเครื่องเทศ และมีผักและกินจิแท้ ๆ อบแห้งมาในซองเครื่องปรุงด้วย จะกินเปล่า ๆ ก็อร่อย หรือถ้าอยากเพิ่มรสชาติและคุณค่าทางอาหารจะเพิ่มไข่หรือชีสลงไปเพิ่มก็เริดอยู่นะ 


ระดับความเผ็ด : เผ็ดปานกลาง 


ปริมาณ : 120 กรัม 


พลังงานทั้งหมด : 510 กิโลแคลอรี 


ราคา : 45 บาท





3. รามยอนเกาหลี ottogi รสชีส



ภาพจาก prairiem.com


สายชีสไม่ควรพลาด กับความกลมกล่อม หอมละมุนลิ้นของชีสที่เข้ากับเครื่องแกงสไตล์เกาหลีได้เป็นอย่างดี รสชาติน้ำซุปเค็มมัน เผ็ดนิด ๆ ไม่เลี่ยน เส้นบะหมี่หนึบนุ่มเหนียว ในซองเครื่องปรุงมีผักและแฮมอบแห้งมาให้ด้วย ต้มเปล่า ๆ ก็อร่อยแล้ว หรือถ้าใครอยากเพิ่มไข่ เนื้อสัตว์ หรือผักอื่น ๆ ก็ได้ตามชอบ บอกเลยว่า ซดหมดชามไม่รู้ตัวแน่ ๆ 


ระดับความเผ็ด : เผ็ดน้อย  


ปริมาณ : 111 กรัม 


พลังงานทั้งหมด : 460 กิโลแคลอรี 


ราคา : 45 บาท 





4. รามยอมเกาหลี ottogi รสสไปซี่ชีส 



ภาพจาก prairiem.com


ใครชอบกินชีสแต่กลัวเลี่ยน อยากเติมรสเผ็ดสักหน่อย แนะนำเป็นตัวนี้เลยค่ะ กับรามยอนเกาหลีเส้นเหนียวนุ่ม น้ำซุปเข้มข้นหอมกลิ่นชีสเหมือนเดิม แต่เพิ่มเติมด้วยการเพิ่มความเผ็ดขึ้นให้อร่อยอีกขั้นแบบลงตัวสุด ๆ ไปเลย 


ระดับความเผ็ด : เผ็ดปานกลาง  


ปริมาณ : 111 กรัม 


พลังงานทั้งหมด : 470 กิโลแคลอรี 


ราคา : 45 บาท 





5. รามยอนเกาหลี ottogi รสทะเลในซุปเผ็ด 



ภาพจาก prairiem.com


ได้รสชาติสไตล์เกาหลีแบบเต็ม ๆ กับรสทะเลในซุปเผ็ดร้อน หรือชินจัมปง (jin jjambbong) ด้วยรสชาติเค็มของซีฟู้ดครบเครื่อง ทั้งกุ้ง หมึก หอยแมลงภู่ และสาหร่าย เพิ่มความหอมสดชื่นให้ฟุ้งด้วยน้ำมันพริก และยังจัดเต็มเครื่องผักอบแห้งให้อีกด้วย เรียกว่า ครบทุกสัมผัสเหมือนได้ไปนั่งกินที่ริมชายหาดประเทศเกาหลีใต้เลยนะเนี่ย 


ระดับความเผ็ด : เผ็ดปานกลาง  


ปริมาณ : 130 กรัม 


พลังงานทั้งหมด : 520 กิโลแคลอรี 


ราคา : 55 บาท





6. รามยอนเกาหลี samyang รสสตูว์ไก่สูตรเผ็ด



ภาพจาก samyangfoods.com

ใครชอบรสเผ็ดแบบไฟลุกต้องลองยี่ห้อนี้เลยค่ะ เพราะแบรนด์ซัมยางเค้าพัฒนารามยอนรสไก่เผ็ดปกติ จากที่เผ็ดอยู่แล้ว ให้เพิ่มความแซ่บซี้ดไปอีก แต่ยังคงความกลมกล่อมของน้ำซุปไว้ด้วยน้ำสตูว์ไก่รสจัดจ้าน กับเส้นบะหมี่ที่เหนียวนุ่มหนึบ เคี้ยวเพลิน รับรองว่าอร่อยจนหยุดไม่ได้เลยทีเดียว 


ระดับความเผ็ด : เผ็ด - เผ็ดมาก  


ปริมาณ : 145 กรัม 


พลังงานทั้งหมด : 540 กิโลแคลอรี 


ราคา : 57 บาท





  รามยอนเกาหลีแบบแห้ง 

7. รามยอนเกาหลี paldo รสกิมจิผัด 



ภาพจาก prairiem.com


รามยอนเกาหลีรสชาติกิมจิผัด  เส้นเหนียวนุ่ม รสชาติกลมกล่อม พร้อมซอสกิมจิและกิมจิอบแห้งรสชาติดั้งเดิม ให้ความเปรี้ยวสดชื่น ยิ่งกินยิ่งหยุดไม่ได้ 


ระดับความเผ็ด : เผ็ดปานกลาง  


ปริมาณ : 134 กรัม 


พลังงานทั้งหมด : 530 กิโลแคลอรี 


ราคา : 40 บาท





8. รามยอนเกาหลี paldo bibimyun รสเผ็ด 



ภาพจาก เฟซบุ๊ก paldo.thailand

บิบิมมยอน หรือบะหมี่ยำ คืออาหารประเภทเส้นสัญชาติเกาหลีที่นิยมกินแบบแห้ง นำมาคลุกเคล้ากับซอสรสเผ็ดหวาน กินเพื่อคลายความร้อน และเพิ่มความสดชื่น ซึ่งก็ได้นำมาพัฒนาปรับปรุงสูตรให้เข้ากับบะหมึ่กึ่งสำเร็จรูป จนได้ออกมาเป็นรามยอนบิบิมบับรสเผ็ดและหวานอมเปรี้ยวจากส่วนผสมสกัดจากน้ำแอปเปิลธรรมชาติ กินคู่กับกิมจิฉ่ำ ๆ เอาอะไรมาแลกก็ไม่ยอมแล้ว 


ระดับความเผ็ด : เผ็ดน้อย  


ปริมาณ : 130 กรัม 


พลังงานทั้งหมด : 540 กิโลแคลอรี 


ราคา : 40 บาท





9. รามยอนเกาหลี samyang รสไก่เผ็ด 



ภาพจาก samyangfoods.com

ยืนหนึ่งไปเลยสำหรับรามยอนเกาหลีรสไก่แบบดั้งเดิม ที่มีความเผ็ดร้อนจัดจ้านเป็นเอกลักษณ์และกระตุ้นให้นักกินชาวไทยอยากลิ้มลองว่าจะเผ็ดขนาดไหนกันเชียว ตัวเส้นบะหมี่มีความเผ็ดนำ เมื่อกินไปเรื่อย ๆ จะได้รสหวานตามมา ในซองเครื่องปรุงมีงาป่นและสาหร่ายสำหรับโรยมาให้ด้วย ถ้าใครไม่ชอบกินเผ็ด แนะนำให้ใส่ไข่หรือชีสลงไปเพื่อความกลมกล่อมและลดความเผ็ดได้ 


ระดับความเผ็ด : เผ็ด - เผ็ดมาก  


ปริมาณ : 140 กรัม 


พลังงานทั้งหมด : 530 กิโลแคลอรี


ราคา : 48 บาท





10. รามยอนเกาหลี samyang รสพาสต้ามะเขือเทศไก่เผ็ด



ภาพจาก samyangfoods.com

รสชาติความเผ็ดของยี่ห้อ samyang คงไม่ต้องบรรยายอะไรมาก แต่ยังเพิ่มความมันเข้มข้น หอมซอสพาสต้ามะเขือเทศเข้าไปอีก ก็ยิ่งกลมกล่อมเหมือนได้กินสปาเกตตี้โบโลเนสเลย รสชาติจะเปรี้ยวกว่าและไม่เผ็ดเท่ากับรสไก่เผ็ดปกติ ในซองเครื่องปรุงมีส่วนผสมของสมุนไพรอิตาเลี่ยนที่ให้กลิ่นหอมที่เป็นเอกลักษณ์ของพาสต้าด้วย 


ระดับความเผ็ด : เผ็ด 


ปริมาณ : 140 กรัม 


พลังงานทั้งหมด : 540 กิโลแคลอรี


ราคา : 55 บาท





11. รามยอนเกาหลี samyang รสชีสไก่เผ็ด 



ภาพจาก samyangfoods.com

ครบเครื่องทั้งความเผ็ดและความหอมของชีส กับรสชาติเส้นบะหมี่ที่เหนียวนุ่ม เพิ่มความกลมกล่อมและหอมละมุนด้วยผงชีสที่ให้มาในซองเครื่องปรุง คลุกเคล้าให้เข้ากันจนได้รามยอนเผ็ด ๆ หอมกลิ่นชีสอ่อน ๆ ซูดเส้นเข้าไปแต่ละคำ ฟินอย่าบอกใครเลย 


ระดับความเผ็ด : เผ็ด 


ปริมาณ : 140 กรัม 


พลังงานทั้งหมด : 550 กิโลแคลอรี


ราคา : 55 บาท 





12. รามยอนเกาหลี samyang รสแกงกะหรี่ไก่เผ็ด



ภาพจาก samyangfoods.com

การผสมผสานที่ลงตัวระหว่างรสชาติแกงกะหรี่เข้มข้นและสูตรไก่เผ็ดต้นตำรับจาก samyang ครบเครื่องกลิ่นเครื่องแกงเต็ม ๆ ได้ความเผ็ดที่กลมกล่อม ยิ่งเติมผักหรือเนื้อสัตว์เพิ่มคุณค่าไปด้วย ก็ยิ่งฟิน  


ระดับความเผ็ด : เผ็ด 


ปริมาณ : 140 กรัม 


พลังงานทั้งหมด : 555 กิโลแคลอรี


ราคา : 55 บาท





13. รามยอนเกาหลี nongshim zha wang รสซอสถั่วดำ 



ภาพจาก prothai.co.th

จาจังมยอน หรือบะหมี่ซอสถั่วดำ รสชาติหวานเค็มของซอส เป็นอีกหนึ่งเมนูอาหารที่คนเกาหลีนิยมกินกัน บริษัทพัฒนาอาหารหลายแห่งจึงได้คิดค้นสูตรจาจังมยอนกึ่งสำเร็จรูปที่ดีที่สุดในแบบของตัวเองขึ้นมา จนได้เป็นรามยอนเกาหลีรสซอสถั่วดำ ที่มีเส้นใหญ่หนานุ่มเหนียว รสชาติกลมกล่อมหวาน บวกกับซอสเข้มข้น รวมไปถึงมีชิ้นผักและเนื้อหมูที่มีขนาดใหญ่เป็นพิเศษ ส่งตรงจากจากประเทศเกาหลี


ระดับความเผ็ด : ไม่เผ็ด 


ปริมาณ : 134 กรัม 


พลังงานทั้งหมด : 610 กิโลแคลอรี


ราคา : 55 บาท





14. รามยอนเกาหลี nongshim spicy zha wang รสซอสถั่วดำ สูตรเผ็ด 



ภาพจาก prothai.co.th

เป็นจาจังมยอนกึ่งสำเร็จรูปเหมือนเดิม แต่เพิ่มความซี้ดซ้าดด้วยพริกของเกาหลี ทำให้ได้รสชาติที่เผ็ดร้อนเป็นเอกลักษณ์ เข้ากันได้ดีกับซอสถั่วดำหวาน ๆ เค็ม ๆ เส้นบะหมี่ใหญ่หนานุ่ม มีชิ้นผักและเนื้อหมูก้อนใหญ่มาในซองเครื่องปรุงด้วย 


ระดับความเผ็ด : เผ็ดปานกลาง 


ปริมาณ : 140 กรัม 


พลังงานทั้งหมด : 620 กิโลแคลอรี


ราคา : 55 บาท





15. รามยอนเกาหลี nongshim neogubonara รสคาโบนาราทะเลแบบเผ็ด 



ภาพจาก prothai.co.th

คนชอบกินคาโบนาราต้องเลิฟรามยอนยี่ห้อนี้ เพราะให้รสชาติของซอสที่เข้มข้น หอมมันกลมกล่อม และแฝงความเผ็ดซี้ดของเครื่องแกงซีฟู้ดรสจัดจ้านเอาไว้ได้อย่างลงตัว ตัวเส้นมีความหนานุ่มเส้นใหญ่คล้ายอุด้ง จับครีมซอสได้ดี ในซองเครื่องปรุงมีผักแห้งทั้งสาหร่ายและลูกชิ้นปลาลายแรคคูนสุดน่ารัก 


ระดับความเผ็ด : เผ็ดปานกลาง 


ปริมาณ : 134 กรัม 


พลังงานทั้งหมด : 560 กิโลแคลอรี


ราคา : 55 บาท 





รามยอนเกาหลี รสชาติเข้มข้นจัดจ้านตามสไตล์คนเกาหลีที่ชื่นชอบอาหารรสจัด และแน่นอนว่า ก็ถูกปากคนไทยด้วยเช่นกัน อย่างไรก็ตาม รามยอนก็ถือเป็นอาหารกึ่งสำเร็จรูปที่เต็มไปด้วยโซเดียม จึงควรบริโภคในปริมาณที่เหมาะสม และควรเติมไข่ เนื้อสัตว์ หรือผักเพื่อเพิ่มคุณค่าทางสารอาหารด้วยนะคะ 

ขอบคุณข้อมูลจาก 10mag.com, food52.com, prothai.co.th, prairiem.com, samyangfoods.com, เฟซบุ๊ก paldo.thailand, samyangfoods.com

  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













รามยอนเกาหลี ยี่ห้อไหนอร่อย มีติดครัวไว้ช่วงฟิน ๆ อินซีรีส์     




โพสต์เมื่อ 10 สิงหาคม 2564 เวลา 17:44:48
 50,644 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































