




ขนมจากไมโครเวฟ 19 เมนู หน้าตาเลอค่า ทำเองได้ง่ายจัง











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






19 สูตรขนมจากไมโครเวฟ หน้าตาเลอค่า ทำเองได้ง่ายจัง




255,550อ่าน







0















      เลิกซื้อเค้กกินแล้วมาทำเองง่าย ๆ ด้วยไมโครเวฟกันเถอะ หน้าตาดูดี ขั้นตอนไม่ยุ่งยาก ใช้เวลาไม่เยอะ อร่อยเพลินทำตอนไหนก็ได้     ใครจะไปเชื่อว่าแม้ไม่มีเตาอบก็สามารถทำขนมไมโครเวฟ แก้ขัดได้เหมือนกัน วิธีทำง่ายยิ่งกว่าง่าย ใช้เวลาไม่นานก็ได้กินอร่อย ๆ แล้ว กระปุกดอทคอมขอนำเสนอสูตรขนมใช้เตาไมโครเวฟ เช่น เค้กไมโครเวฟ คัพเค้กไมโครเวฟ และเบเกอรี่ไมโครเวฟอื่น ๆ อีกเพียบ ไปปัดฝุ่นไมโครเวฟรอเลยดีกว่า







1. เค้กเรดเวลเวท (red velvet)      ปีนี้มาทำเค้กไมโครเวฟเป็นของขวัญวันเกิดให้ตัวเองกันเถอะ
 ขอนำเสนอเมนูเค้ก red velvet สูตรจาก คุณ poppy farm 
สมาชิกเว็บไซต์พันทิปดอทคอม 
เค้กสีแดงใส่ถ้วย แต่งด้วยครีมชีส ใช้เวลาทำง่าย ๆ แค่ 3 นาทีก็พร้อมเสิร์ฟส่วนผสม แป้งเค้กเรดเวลเวท     • แป้งสาลีอเนกประสงค์ 1/4 ถ้วย     • ผงโกโก้ 1/4 ถ้วย     • น้ำตาลทราย 1/4 ถ้วย     • นมสด 3 ช้อนโต๊ะ     • น้ำมันพืช 3 ช้อนโต๊ะ     • ไข่ไก่ 1 ฟอง     • สีผสมอาหารสีแดง 1 ช้อนชาส่วนผสม ครีมชีสฟรอสติ้ง     • เนย 50 กรัม     • ครีมชีส 50 กรัม     • น้ำตาลทราย (แบบหวานน้อย) 1/2 ถ้วยวิธีทำเค้กเรดเวลเลท     1.
 ใส่แป้งสาลีอเนกประสงค์ลงในอ่างผสม ตามด้วยผงโกโก้ น้ำตาลทราย นมสด 
น้ำมันพืช ไข่ไก่ และสีผสมอาหารสีแดงคนให้เข้ากันจนเนียน 
เทลงในแก้วทนความร้อน     2. นำเข้าไมโครเวฟ ใช้กำลังไฟแค่ 70% ของไฟแรงสุด ประมาณ 2-3 นาที     3. ทำครีมชีสฟรอสติ้ง โดยใส่เนยลงอ่างผสม ตามด้วยครีมชีสกับน้ำตาลทราย ตีให้เข้ากันจนเนียน เทใส่ถุงบีบ จัดการแต่งหน้าเค้กให้สวยงาม      + ดูวิธีทำเพิ่มเติมได้ที่ เค้ก red velvet สูตรเค้กไมโครเวฟ ทำง่ายใน 3 นาที

++++++++++++++
  
  
  
  
  
  
  
  
  
  


2. เค้กแยม      ใครชอบเค้กแยมรสเปรี้ยวอมหวาน
 วันหยุดนี้มาลองทำเองด้วยไมโครเวฟกันเถอะ สูตรจาก นิตยสาร 
@kitchen เนื้อเค้กหอมเนย ใส่แยมตามชอบ 
เพิ่มผลไม้สดแต่งหน้าก็ยิ่งแจ่มเลยค่ะส่วนผสม เค้กแยม     • เนยละลาย 2 ช้อนโต๊ะ     • ไข่ไก่ 1 ฟอง     • นมสด 2 ช้อนโต๊ะ     • น้ำตาลทราย 1/4 ถ้วย     • กลิ่นวานิลลา     • แป้งสาลีอเนกประสงค์ 6 ช้อนโต๊ะ     • เนยละลาย      • น้ำตาลทราย     • แยมตามชอบวิธีทำเค้กแยม     1. ผสมเนยละลาย ไข่ไก่ นมสด น้ำตาลทราย และกลิ่นวานิลลาเล็กน้อย คนให้เข้ากัน     2. ใส่แป้งสาลีอเนกประสงค์ลงไปผสมกับส่วนผสมเนย คนให้เข้ากัน     3. ทาพิมพ์ด้วยเนยละลาย แล้วโรยน้ำตาลทรายให้ทั่ว     4.
 ตักส่วนผสมแป้งใส่ลงไป 2/3 ของถ้วย แล้วตักแยมใส่ลงไปตรงกลาง 1-2 ช้อนชา 
แล้วนำไปเข้าไมโครเวฟประมาณ 1 นาที ถ้ายังไม่สุกให้ใส่ต่อไปครั้งละ 30 
วินาที     + ดูวิธีทำเพิ่มเติมได้ที่ 2 สูตรเค้กไมโครเวฟ จานด่วนทำง่ายใน 10 นาที

++++++++++++++
  
  
  
  
  
  
  
  
  
  


3. ชีสพายมะนาว      เอาใจสาว
 ๆ กันด้วยเมนูชีสพายมะนาว สูตรจาก คุณสาวฟู้ดเทค 
สมาชิกเว็บไซต์พันทิปดอทคอม 
สูตรใช้ไมโครเวฟ ฐานพายทำจากแครกเกอร์ ใส่ครีมชีสลงไป 
สุดท้ายราดเยลลี่มะนาว   ส่วนผสม ฐานพาย     • แครกเกอร์ 1+1/2 แถว (150 กรัม)     • เนยสด 100 กรัม     • เกลือ ปลายช้อนส่วนผสม เนื้อครีมชีส      • ครีมชีส 1 ก้อน (250 กรัม)     • โยเกิร์ตรสธรรมชาติ 1 ถ้วย     • นมข้นหวาน 4 ช้อนโต๊ะ     • มะนาว 1 ลูกส่วนผสม หน้าเยลลี่มะนาว     • เจลาติน 4 แผ่น     • น้ำเปล่า (สำหรับแช่เจลาตินให้อ่อนนุ่ม)     • น้ำตาลทราย 3 ช้อนโต๊ะ     • น้ำเปล่า 3 ช้อนโต๊ะ     • มะนาว 3 ลูก     • สีผสมอาหารสีเขียว 3 หยดวิธีทำชีสพายมะนาว     1.
 ทำฐานพาย โดยนำแครกเกอร์มาใส่ในถุงแล้วทุบให้ละเอียด 
(ในสูตรใช้แก้วสเตนเลสทุบ และแบ่งทุบ 3 รอบ 
หรือใครมีเครื่องปั่นก็สามารถนำไปปั่นได้เช่นกัน)     2. นำเนย 100 กรัม 
ไปละลายโดยเข้าไมโครเวฟใช้ไฟกลาง 450 วัตต์ ประมาณ 2 นาที 
แล้วเติมเกลือปลายช้อน คน ๆ เล็กน้อยแล้วเทใส่แครกเกอร์ที่บดละเอียดแล้ว 
คลุกเคล้าให้เข้ากัน     3. นำแครกเกอร์มากรุใส่พิมพ์ที่สามารถถอดก้นได้ 
หรือถ้าใครไม่มีพิมพ์จะกรุใส่แก้วหรือภาชนะใด ๆ แทนก็ได้ 
พอกรุแน่นแล้วนำเข้าช่องแข็งไว้ก่อน     4. ทำครีมชีส 
โดยนำครีมชีสที่ออกมาจากตู้เย็นทิ้งไว้ให้นิ่มแล้วประมาณ 30 นาที 
มาหั่นใส่ชามผสมใบใหญ่ ตามด้วยโยเกิร์ตรสธรรมชาติ นมข้นหวาน และน้ำมะนาว 
คนผสมให้เนียนเป็นเนื้อเดียวกัน เทใส่บนฐานแครกเกอร์ที่เซตตัวดีแล้ว 
ใช้ช้อนเกลี่ยหน้าให้เรียบแล้วนำแช่ช่องแข็ง     5. ทำหน้าเยลลี่มะนาว 
เริ่มจากนำเจลาตินมาแช่น้ำทิ้งเตรียมไว้ 
นำน้ำตาลทรายและน้ำเปล่ามาใส่ถ้วยแล้วเข้าไมโครเวฟใช้ไฟกลาง 450 วัตต์ 
ประมาณ 2 นาที ให้ร้อนและน้ำตาลละลาย แล้วนำเจลาตินที่แช่จนนิ่มแล้วมาใส่ 
(แยกมาเฉพาะเจลาติน น้ำที่แช่ไม่ต้องใส่) คนจนเจลาตินละลาย     6. นำมะนาว 3
 ลูกมาคั้นน้ำจะได้น้ำมะนาว ประมาณ 3 ช้อนโต๊ะ เทใส่ลงไปผสม 
หยดสีผสมอาหารสีเขียวลงไป คนผสมแล้วสามารถชิมปรับรสเปรี้ยวหวานได้ตามชอบ      7.
 นำเยลลี่มะนาวมาเทใส่ฐานพายที่ครีมชีสเซตตัวดีแล้ว 
นำเข้าแช่ในช่องแข็งต่ออีกประมาณ 30 นาทีหรือจนเยลลี่เซตตัว 
นำออกมาถอดพิมพ์แล้วตัดแบ่ง แต่งด้วยมะนาวฝานด้านบน       + ดูวิธีทำเพิ่มเติมได้ที่ ชีสพายมะนาว สูตรขนมไม่อบแค่มีตู้เย็นกับไมโครเวฟ

++++++++++++++
  
  
  
  
  
  
  
  
  
  


4. ข้าวเหนียวมะม่วง      ใครจะไปเชื่อว่าข้าวเหนียวมูนจะทำจากไมโครเวฟได้ด้วย
 ถ้าอยากรู้ว่าอร่อยแค่ไหนลองทำเลยค่ะ สูตรจาก คุณ tukata001 
สมาชิกเว็บไซต์พันทิปดอทคอม 
ข้าวเหนียวหวานมันราดกะทิสักหน่อย โรยงาคั่วเยอะ ๆ กินกับมะม่วงสุกสุดฟินส่วนผสม ข้าวเหนียวมะม่วง      • มะม่วง 1 ลูก      • กะทิ (กระป๋องเล็ก) 165 มิลลิลิตร      • น้ำตาลทราย 4 ช้อนโต๊ะ     • เกลือ 1 ช้อนชา      • ข้าวเหนียว 1 ถ้วยตวงข้าวสาร     • ใบเตย 2 ใบวิธีทำข้าวเหนียวมะม่วง      1. ล้างข้าวเหนียวแล้วก็แช่ด้วยน้ำร้อนหรือน้ำอุ่นค่อนข้างร้อน แช่ไว้ 10-15 นาที     2.
 ทำกะทิไว้มูนข้าวเหนียว โดยเทกะทิลงอ่างผสม ใส่น้ำตาลทรายกับเกลือ 
คนให้เข้ากัน แล้วเอาใบเตยมาขยำกับกะทิสัก 3 นาที 
จนหอมใบเตยและน้ำตาลละลายแล้วกรองเอาแต่น้ำกะทิ      3. 
นำข้าวเหนียวที่แช่ไว้มารินน้ำออกแล้วใส่น้ำเข้าไปใหม่ 
โดยให้น้ำสูงเหนือจากข้าวเหนียวสัก 1/2 นิ้ว แล้วนำเข้าไมโครเวฟ กดไปที่ 5 
นาที พอครบเวลานำออกมาคนให้เข้ากันดี เทใส่อ่างกะทิที่เตรียมไว้ 
คนให้เข้ากัน ปิดฝาข้าวเหนียวมูนไว้สัก 10 นาที รอให้ข้าวระอุ      4. 
ปอกมะม่วง ในสูตรใช้มะม่วงเม็กซิกันเนื้อเยอะ 
แต่ไม่หอมไม่หวานชื่นใจเหมือนมะม่วงจากเมืองไทย วิธีการปอกคือ 
ผ่าทั้งเปลือกแล้วก็กรีด และแยกออกมา      5. จัดเสิร์ฟ โดยตักข้าวเหนียวใส่ภาชนะ ราดน้ำกะทิกระป๋องลงไป โรยงาคั่ว วางเคียงกับมะม่วงสุก      + ดูวิธีทำเพิ่มเติมได้ที่
 ข้าวเหนียวมะม่วง สูตรเร่งด่วนด้วยไมโครเวฟ 
อยู่ต่างแดนก็อร่อยได้

++++++++++++++
  
  
  
  
  
  
  
  
  
  


5. เค้กกล้วยหอม (สูตรไร้แป้ง)      ใครอยากกินของหวานแต่กลัวอ้วน
 ขอนำเสนอเมนูเค้กกล้วยหอมไร้แป้ง สูตรจาก คุณ bookygatto 
สมาชิกเว็บไซต์พันทิปดอทคอม 
สูตรไร้แป้ง ได้รสชาติกล้วยหอมเน้น ๆ ใช้เวลาอบในไมโครเวฟแค่ 1 
นาทีก็พร้อมเสิร์ฟแล้วค่ะ ส่วนผสม เค้กกล้วยหอม     • ไข่ไก่ 1 ฟอง     • กล้วยหอมสุก 1 ลูก     • ผงฟู 2 ช้อนชา     • กลิ่นวานิลลา 1 หยด (ไม่ใส่ก็ได้)     • กรีกโยเกิร์ต     • ผลไม้สดตามชอบวิธีทำเค้กกล้วยหอม     1. นำกล้วยสุกมาบดให้ละเอียด ผสมกับไข่ไก่ และผงฟู คนให้เป็นเนื้อเดียวกัน เทใส่ภาชนะ     2. นำเข้าไมโครเวฟใช้ไฟแรงสุด 800 วัตต์ ประมาณ 1-1.30 นาที     3. เมื่ออบเค้กเสร็จก็ตักมาใส่จาน ราดด้วยกรีกโยเกิร์ต และผลไม้สดตามชอบ     + ดูวิธีทำเพิ่มเติมได้ที่ เค้กกล้วยหอมไร้แป้ง ขนมไม่อ้วนทำง่ายด้วยไมโครเวฟ ส่วนผสม 3 
อย่าง

++++++++++++++
  
  
  
  
  
  
  
  
  
  


6. เค้กกาแฟช็อกโกแลตชิพ      ยามเช้าปลุกความสดชื่นกันด้วยเมนูเค้กกาแฟช็อกโกแลตชิพ
 สูตรจาก นิตยสาร @kitchen เค้กอบร้อน ๆ 
จากไมโครเวฟ โรยช็อกโกแลตชิพเพิ่มความขม ส่วนผสม เค้กกาแฟช็อกโกแลตชิพ     • นมสด 6 ช้อนโต๊ะ     • กาแฟแบบ 3 in 1 จำนวน 1-2 ซอง     • น้ำตาลทราย 4 ช้อนโต๊ะ      • น้ำมันพืช 6 ช้อนโต๊ะ      • แป้งสาลีอเนกประสงค์ 8 ช้อนโต๊ะ     • เนยละลาย      • น้ำตาลทราย     • ช็อกโกแลตชิพวิธีทำเค้กกาแฟกับช็อกโกแลตชิพ     1. อุ่นนมในไมโครเวฟให้ร้อน ใส่กาแฟแบบ 3 in 1 ลงไป คนให้ละลาย     2. ใส่น้ำตาลทราย 4 ช้อนโต๊ะ น้ำมันพืช 6 ช้อนโต๊ะ และแป้งสาลีอเนกประสงค์ 8 ช้อนโต๊ะ คนส่วนผสมให้เข้ากัน     3. ทาพิมพ์ด้วยเนยละลาย แล้วโรยน้ำตาลทรายให้ทั่ว     4.
 ตักส่วนผสมแป้งใส่ลงไป 2/3 ของถ้วย  โรยด้วยช็อกโกแลตชิพด้านบน 
จากนั้นนำไปเข้าไมโครเวฟประมาณ 1.30 นาที ถ้ายังไม่สุกให้ใส่ไปครั้งละ 30 
วินาที     + ดูวิธีทำเพิ่มเติมได้ที่ 2 สูตรเค้กไมโครเวฟ จานด่วนทำง่ายใน 10 นาที

++++++++++++++
  
  
  
  
  
  
  
  
  
  


7. นามะช็อกโกแลตชาเขียว      จากที่เคยซื้อนามะช็อกโกแลตชาเขียว
 เนื้อเนียนนุ่มราคาแสนแพง ลองมาทำเองด้วยไมโครเวฟ สูตรจาก เฟซบุ๊ก 
อาหารง่าย ๆ สไตล์ rita 
ได้ลิ้มรสชาเขียวผสมผสานกับช็อกโกแลต ทำไม่ยากอย่างที่คิด 
กินให้จุใจไปเลยค่ะส่วนผสม นามะช็อกโกแลตชาเขียว     • ไวท์ช็อกโกแลต 300 กรัม     • วิปปิ้งครีม 125 กรัม     • เนยสด 60 กรัม     • ผงชาเขียว 30 กรัม (สำหรับใส่ในช็อกโกแลต)     • ผงชาเขียว 30 กรัม (สำหรับโรยหน้า)วิธีทำนามะช็อกโกแลตชาเขียว     1. นำไวท์ช็อกโกแลต วิปปิ้งครีม และเนยสดใส่ชามกระเบื้อง จากนั้นนำเข้าไมโครเวฟใช้ไฟแรง 400 วัตต์ เป็นเวลา 4 นาที     2. นำส่วนผสมช็อกโกแลตออกมาคนให้เข้ากันแล้วใส่ผงชาเขียวลงไปคนให้เข้ากันอีกครั้ง     3.
 เทส่วนผสมช็อกโกแลตใส่พิมพ์ขนาดเส้นผ่าศูนย์กลาง 5x5 นิ้ว 
ที่ปูกระดาษไขรองไว้ จากนั้นนำไปแช่ตู้เย็นช่องธรรมดาเป็นเวลา 6-8 ชั่วโมง     4. เมื่อช็อกโกแลตเซตตัวให้นำออกจากพิมพ์ ตัดเป็นชิ้นพอดีคำ จากนั้นโรยด้วยผงชาเขียว     + ดูวิธีทำเพิ่มเติมได้ที่ นามะช็อกโกแลตชาเขียว สูตรไมโครเวฟทำง่ายได้อีก

++++++++++++++
  
  
  
  
  
  
  
  
  
  


8. ช็อกโกแลต      ใครอยากเซอร์ไพรส์คนพิเศษด้วยเมนูช็อกโกแลต
 ไปหาซื้อวัตถุดิบเตรียมไว้เลยค่ะ สูตรจาก เฟซบุ๊ก อาหารง่าย ๆ สไตล์ 
rita ใช้ช็อกโกแลตตามชอบ 
จับใส่พิมพ์สวย ๆ พอเสร็จก็ใส่กล่องส่งเป็นของขวัญเลยค่ะอุปกรณ์     • พิมพ์รูปทรงตามชอบ     • ถ้วย     • ช้อน     • ถ้วยกระดาษ (สำหรับรองช็อกโกแลต)     • ไมโครเวฟ     หมายเหตุ : ใครไม่มีไมโครเวฟแต่มีไดร์เป่าผมเป่าจนช็อกโกแลตละลายก็ได้นะส่วนผสม ช็อกโกแลต     • ดาร์กช็อกโกแลต     • ไวท์ช็อกโกแลต     • พิงค์ช็อกโกแลต     • มิลค์ช็อกโกแลต      • อัลมอนด์     • ถั่วแมคคาเดเมียวิธีทำช็อกโกแลต     1.
 ทำดาร์กช็อกโกแลต โดยใส่ดาร์กช็อกโกแลตและอัลมอนด์ลงในถ้วย 
นำไปละลายโดยนำเข้าไมโครเวฟ ใช้ไฟ 400 วัตต์ ประมาณ 1.30 นาที 
เอาออกมาคนจนละลายเข้ากัน ใส่ลงไปครึ่งพิมพ์ก่อนแล้วเคาะ ๆ ไล่อากาศออก 
จากนั้นใส่อัลมอนด์ลงไป ตามด้วยช็อกโกแลตจนเต็มพิมพ์ เคาะไล่อากาศอีกรอบ 
นำเข้าตู้เย็นประมาณ 10-20 นาที พอเซตตัวเคาะออกจากพิมพ์ 
จับใส่ถ้วยกระดาษแล้วใส่ลงกล่อง     2. ทำไวท์ช็อกโกแลต 
โดยละลายไวท์ช็อกโกแลตในไมโครเวฟ ใช้ไฟ 400 วัตต์ ประมาณ 1.30 นาที 
เอาออกมาคนจนละลายเข้ากัน เทลงในพิมพ์ ไม่ต้องเต็มพิมพ์เหลือไว้นิดหนึ่ง 
นำเข้าตู้เย็น 5-10 นาที 
และละลายมิลค์ช็อกโกแลตแล้วนำไปราดบนไวท์ช็อกโกแลตที่เซตตัวแล้วเพื่อทำเป็นฐานให้สีตัดกันแล้วเข้าตู้เย็นต่ออีก
 10-20 นาที พอเซตตัวเคาะออกจากพิมพ์ จับใส่ถ้วยกระดาษแล้วใส่ลงกล่อง     3.
 ทำพิงค์ช็อกโกแลต โดยละลายพิงค์ช็อกโกแลตด้วยไมโครเวฟ ใช้ไฟ 400 วัตต์ 
ประมาณ 4 นาที เอาออกมาคนให้ละลายเข้ากัน 
เทลงไปในพิมพ์แค่ครึ่งพิมพ์แล้วจับเข้าตู้เย็น 5 นาที 
และละลายมิลค์ช็อกโกแลตแล้วนำไปราดบนพิงค์ช็อกโกแลตที่เซตตัวแล้วเพื่อทำเป็นฐานให้สีตัดกัน
 แล้วเข้าตู้เย็นต่ออีก 10-20 นาที พอเซตตัวเคาะออกจากพิมพ์ 
จับใส่ถ้วยกระดาษแล้วใส่ลงกล่อง     4. ทำมิลค์ช็อกโกแลต 
โดยละลายมิลค์ช็อกโกแลตในไมโครเวฟ ใช้ไฟ 400 วัตต์ ประมาณ 4 นาที 
เอาออกมาคนให้ละลายเข้ากัน เทใส่ลงในพิมพ์แค่ครึ่งพิมพ์ 
จากนั้นใส่แมคคาเดเมียลงไป แล้วราดที่เหลือให้เต็มพิมพ์ นำเข้าตู้เย็น 
10-20 นาที พอเซตตัวก็เคาะออกจากพิมพ์ จับใส่ถ้วยกระดาษแล้วใส่ลงกล่อง     + ดูวิธีทำเพิ่มเติมได้ที่ วิธีทำช็อกโกแลตด้วยไมโครเวฟ ของขวัญวันวาเลนไทน์ง่าย ๆ

++++++++++++++
  
  
  
  
  
  
  
  
  
  


9. เค้กวานิลลา      และแล้วก็มาถึงเมนูเค้กไมโครเวฟสุดเบสิก
 นั่นคือเมนูเค้กวานิลลา เนื้อเค้กใส่เกล็ดน้ำตาลลงไปเคี้ยวกรุบ ๆ 
แต่งด้วยวิปครีมและซอสช็อกโกแลตส่วนผสม เค้กวานิลลา     • เนยจืด 2 ช้อนโต๊ะ     • น้ำตาลทราย 1/4 ถ้วย     • นมสด 2 ช้อนโต๊ะ     • ไข่ไก่ 1 ฟอง     • กลิ่นวานิลลา 1 ช้อนชา     • แป้งเค้ก 1 ถ้วย     • ผงฟู 2 ช้อนชา     • เกลือป่น     • เกล็ดน้ำตาล     • วิปครีม     • ซอสช็อกโกแลตวิธีทำเค้กวานิลลา     1. ใส่เนยจืดลงในถ้วยคนจนละลาย ใส่น้ำตาลทราย นมสด กลิ่นวานิลลา และไข่ไก่ลงไป คนให้เข้ากัน     2. ใส่แป้งเค้ก ผงฟู และเกลือป่น ตีให้เข้ากัน      3. ใส่เกล็ดน้ำตาลหลากสีลงไปคนให้เข้ากัน เทลงถ้วย นำเข้าไมโครเวฟประมาณ 50 วินาที นำออกมาแต่งด้วยวิปครีมและซอสช็อกโกแลต     + ดูวิธีทำเพิ่มเติมได้ที่ 4 สูตรเค้กไมโครเวฟ เมนูง่าย ๆ รวดเร็วทันใจภายใน 1 นาที

++++++++++++++
  
  
  
  
  
  
  
  
  
  


10. เค้กกล้วยหอมช็อกโกแลต (สูตรไร้แป้ง)      เติมความหวานยามบ่ายด้วยขนมไม่อ้วนกันเถอะ ขอนำเสนอเมนูเค้กกล้วยหอมช็อกโกแลต ใส่เนยถั่วเพิ่มความอร่อย นำไปอบให้สุกด้วยไมโครเวฟ ส่วนผสม เค้กกล้วยหอมช็อกโกแลต     • กล้วยหอม 1 ลูก     • เนยถั่ว 1/4 ถ้วย     • น้ำตาลทราย 2 ช้อนชา     • ผงโกโก้ 2 ช้อนโต๊ะ     • ไข่ไก่ 1 ฟอง     • กล้วยหอมหั่นแว่น     • ซอสช็อกโกแลตวิธีทำเค้กกล้วยหอมช็อกโกแลต     1. บดกล้วยหอมด้วยส้อมให้ละเอียด ใส่เนยถั่ว น้ำตาลทราย ผงโกโก้ และไข่ไก่ลงไป คนให้เข้ากัน      2. เทส่วนผสมใส่ถ้วย นำเข้าไมโครเวฟประมาณ 1 นาที นำออกมาแต่งด้วยกล้วยหอมหั่นแว่น ราดซอสช็อกโกแลต     + ดูวิธีทำเพิ่มเติมได้ที่ 4 สูตรเค้กไมโครเวฟ เมนูง่าย ๆ รวดเร็วทันใจภายใน 1 นาที

++++++++++++++
  
  
  
  
  
  
  
  
  
  


11. เค้กเรดเวลเวท      อยากทำเค้กไมโครเวฟสำหรับลูกรัก
 ขอนำเสนอเมนูเค้กเรดเวลเวท หอมกลิ่นโกโก้ แถมยังมีสีแดงสวย 
แต่งหน้าตาให้สวยหน่อย เด็ก ๆ ชอบแน่นอนค่ะส่วนผสม เค้กเรดเวลเวท     • น้ำมันพืช 3 ช้อนโต๊ะ     • ไข่ไก่ 1 ฟอง     • กลิ่นวานิลลา 1 ช้อนชา     • สีผสมอาหารสีแดง 1/2 ช้อนชา     • บัตเตอร์มิลค์ 3 ช้อนโต๊ะ     • แป้งเค้ก 4 ช้อนโต๊ะ     • น้ำตาลทราย 4+1/2 ช้อนโต๊ะ     • ผงฟู 1/8 ช้อนชา     • ผงโกโก้ 1+1/2 ช้อนโต๊ะ     • เกลือป่น     • ผงอบเชย     • วิปครีม     • เกล็ดน้ำตาลวิธีทำเค้กเรดเวลเวท     1. ใส่น้ำมันพืชลงอ่างผสม ใส่ไข่ไก่ กลิ่นวานิลลา สีผสมอาหารสีแดง ตีผสมให้เข้ากัน     2. ใส่แป้งเค้ก น้ำตาลทราย ผงฟู ผงโกโก้ ผงอบเชย และบัตเตอร์มิลค์ ตีผสมให้เข้ากัน     3. เทใส่ถ้วย นำเข้าไมโครเวฟประมาณ 50 วินาที นำออกมาแต่งด้วยวิปครีม โรยเกล็ดน้ำตาล     + ดูวิธีทำเพิ่มเติมได้ที่ 4 สูตรเค้กไมโครเวฟ เมนูง่าย ๆ รวดเร็วทันใจภายใน 1 นาที

++++++++++++++
  
  
  
  
  
  
  
  
  
  


12. เค้กสายรุ้ง      ชีวิตขาดสีสันก็มาทำเมนูเค้กสายรุ้งสุดคัลเลอร์ฟูลกันเถอะ ผสมสีลงในแป้งหลากสีตามชอบ นำไปอบด้วยไมโครเวฟจนสุก บีบวิปครีมเติมความสวยส่วนผสม เค้กสายรุ้ง     • เนยสด 100 กรัม     • น้ำตาลทรายขาว 1/2 ถ้วย     • ไข่ไก่ 2 ฟอง     • กลิ่นวานิลลา 1 ช้อนชา     • แป้งสาลีอเนกประสงค์ 1 ถ้วย     • ผงฟู 1/2 ช้อนชา     • เบกกิ้งโซดา 1/4 ช้อนชา     • เกลือป่น     • สีผสมอาหารตามชอบ 4 สี     • วิปครีมวิธีทำเค้กสายรุ้ง     1. ตีผสมเนยสด น้ำตาลทราย และไข่ไก่ให้เข้ากัน      2. เติมกลิ่นวานิลลา แป้งสาลีอเนกประสงค์ ผงฟู เบกกิ้งโซดา และเกลือป่น คนผสมพอเข้ากัน      3. แบ่งส่วนผสมใส่ 4 ถ้วย หยดสีผสมอาหารลงในแต่ละถ้วย คนผสมให้เข้ากัน      4. ตักส่วนผสมแต่ละสีมาใส่ถ้วยเดียวกัน นำเข้าไมโครเวฟประมาณ 45 วินาที นำออกมาแต่งด้วยวิปครีมให้สวยงาม     + ดูวิธีทำเพิ่มเติมได้ที่ 4 สูตรเค้กไมโครเวฟ เมนูง่าย ๆ รวดเร็วทันใจภายใน 1 นาที

++++++++++++++
  
  
  
  
  
  
  
  
  
  


13. เค้กช็อกโกแลตชิพ      ใครมีช็อกโกแลตชิพเหลือ
 ๆ จับมาทำเมนูเค้กช็อกโกแลตชิพ สูตรขนมไมโครเวฟกันเลยค่ะ 
เนื้อเค้กสุกเข้มข้น ปรับลดความหวานตามชอบ ก่อนเสิร์ฟโรยไอซิ่งลงไปหน่อย ส่วนผสม เค้กช็อกโกแลตชิพ      • แป้งสาลีอเนกประสงค์ 4 ช้อนโต๊ะ     • ผงโกโก้ 2 ช้อนโต๊ะ     • ผงฟู 1/4 ช้อนโต๊ะ     • น้ำตาลทราย 2 ช้อนโต๊ะ     • เกลือป่น เล็กน้อย     • นมสด 5 ช้อนโต๊ะ     • น้ำมันพืช 2 ช้อนโต๊ะ     • ช็อกโกแลตชิพ (ตามชอบ)     • น้ำตาลไอซิ่ง (โรยหน้า)วิธีทำเค้กช็อกโกแลตชิพ      1. ผสมแป้งสาลีอเนกประสงค์ ผงโกโก้ น้ำตาลทราย และเกลือป่นเข้าด้วยกัน     2. เติมนมสดและน้ำมันพืชลงไปคนผสมให้เข้ากันเป็นเนื้อเดียว     3. ใส่ช็อกโกแลตชิพลลงไปแล้วคนให้เข้ากันอีกครั้ง ตักส่วนผสมใส่ถ้วยแล้วนำเข้าไมโครเวฟใช้ไฟแรง 60 วินาที      4. นำออกจากไมโครเวฟ โรยหน้าด้วยน้ำตาลไอซิ่ง พร้อมเสิร์ฟ     + ดูวิธีทำเพิ่มเติมได้ที่ เค้กช็อกโกแลตไมโครเวฟ เมนูขนมสุดง่ายในยามที่เร่งรีบ

++++++++++++++
  
  
  
  
  
  
  
  
  
  


14. เค้กสตรอว์เบอร์รี      เบื่อกินสตรอว์เบอร์รีสดก็แปลงร่างทำเมนูเค้กสตรอว์เบอร์รี
 สูตรจาก คุณ 13 destinations 
สมาชิกเว็บไซต์พันทิปดอทคอม 
สูตรไมโครเวฟ เนื้อเค้กนุ่มด้วยน้ำส้ม ทาแยมตามชอบ 
แต่งด้วยสตรอว์เบอร์รีกับวิปครีมส่วนผสม เค้กสตรอว์เบอร์รี      • ไข่ 2 ฟอง     • น้ำตาลทราย 8 ช้อนโต๊ะ     • แป้งสาลีอเนกประสงค์  8 ช้อนโต๊ะ (หรือแป้งเค้ก)     • ผงฟู 1 ช้อนชา     • ผงวานิลลา 1 ช้อนชา      • เนยละลาย 6 ช้อนโต๊ะ (หรือน้ำมันพืช)     • น้ำส้ม     • วิปปิ้งครีมสำเร็จรูป     • แยมสตรอว์เบอร์รี (หรือรสอื่นตามชอบ)     • ผลไม้ตามชอบ เช่น สตรอว์เบอร์รีสด ราสป์เบอร์รีสดวิธีทำเค้กสตรอว์เบอร์รี      1. ตีผสมไข่ไก่กับน้ำตาลด้วยตะกร้อมือพอเข้ากันและน้ำตาลทรายละลาย     2. เติมแป้ง ผงฟู และผงวานิลลาลงไปตีให้เข้ากัน     3. ใส่เนยละลายลงไปตีให้เขากันอีกครั้ง      4.
 ทาเนยในถ้วยสำหรับนำเข้าไมโครเวฟและโรยแป้งลงไป ตักส่วนผสมใส่ถ้วย 
นำเข้าไมโครเวฟใช้ไฟร้อนปานกลาง อบนานประมาณ 3 นาที (เคล็ดลับ : 
ทาเนยและโรยแป้งสาลีที่ถ้วยก่อน 
เพราะจะช่วยให้นำเค้กออกจากตัวถ้วยได้ง่ายขึ้น)     5. นำเค้กออกจากไมโครเวฟ พักไว้จนเย็น จากนั้นนำออกจากถ้วยแล้วลอกแป้งส่วนที่ไม่สวยทิ้งไป     6. ตัดแบ่งครึ่งเค้ก แล้วพรมน้ำส้มลงไปให้ทั่ว จะทำให้เค้กไม่แข็งและนุ่มขึ้น เตรียมไว้      7.
 บีบวิปปิ้งครีมลงบนเค้กแผ่นที่ 1 ตามด้วยแยมและผลไม้สดหั่นเป็นชิ้น ๆ 
จากนั้นนำเค้กอีกแผ่นมาประกบแล้วบีบวิปปิ้งครีมทับลงไป 
แต่งด้วยผลไม้สดอีกครั้งให้สวยงาม พร้อมเสิร์ฟ     + ดูวิธีทำเพิ่มเติมได้ที่ สูตรเค้กไมโครเวฟ เค้กเนื้อนุ่มหน้าตาดีไม่ต้องใช้เตาอบ

++++++++++++++
  
  
  
  
  
  
  
  
  
  


15. เค้กแอปเปิล      คุณลูกไม่ยอมกินผลไม้ก็ดัดแปลงเป็นขนมเลยสิ
 ขอนำเสนอเมนูเค้กแอปเปิล สูตรจาก คุณ 13 destinations 
สมาชิกเว็บไซต์พันทิปดอทคอม 
เนื้อเค้กใส่แอปเปิลผสมอบเชยหอม ๆ เสิร์ฟตบท้ายอาหารคาวเจิดแน่นอนส่วนผสม เค้กแอปเปิล      • แป้งสาลีอเนกประสงค์ 8 ช้อนโต๊ะ     • น้ำตาลทราย 8 ช้อนโต๊ะ     • ผงฟู 1 ช้อนชา     • เนยสด 6 ช้อนโต๊ะ (นำไปอุ่นให้ละลายและพักไว้ให้เย็น)     • ไข่เป็ด 2 ฟอง     • ผงซินนามอน หรือผงอบเชย 1 ช้อนชา     • แอปเปิล 1 ลูก (หั่นเป็นชิ้นสี่เหลี่ยมเล็ก ๆ ผสมกันกับผงอบเชยพักไว้)วิธีทำเค้กแอปเปิล      1. ผสมแป้งสาลีอเนกประสงค์ น้ำตาลทราย และผงฟูเข้าด้วยกัน     2. ตอกไข่ลงไป ตีผสมด้วยตะกร้อมือให้เข้ากัน     3. ใส่เนยละลายลงไป ตีผสมให้เข้ากัน     4.
 ใส่ส่วนผสมแอปเปิลที่เตรียมไว้ลงไปผสมให้เข้ากัน ตักส่วนผสมใส่แก้วประมาณ 
1/2 แก้ว (สูตรนี้จะได้ประมาณ 3 ถ้วย) จากนั้นนำเข้าไมโครเวฟ ใช้ไฟแรงสุด 
ประมาณ 3 นาที นำออกจากเตา พร้อมเสิร์ฟ      + ดูวิธีทำเพิ่มเติมได้ที่ เค้กแอปเปิล ไมโครเวฟ สูตรขนมทำง่าย ๆ ใน 3 นาที

++++++++++++++
  
  
  
  
  
  
  
  
  
  


16. เค้กโอวัลติน      จากที่เคยชงเครื่องดื่มจากผงโอวัลติน
 ลองเปลี่ยนมาทำเมนูเค้กโอวัลติน สูตรจาก คุณ 
peachgirl_pp เนื้อเค้กกลิ่นหอมมาก แถมยังโรยช็อกโกแลตชิพอีกด้วย แค่ชิ้นเดียวคงไม่พอส่วนผสม เค้กโอวัลติน     • แป้งเค้ก 2 ช้อนโต๊ะ     • ผงโอวัลติน 2 ช้อนโต๊ะ     • ผงฟู 1/4 ช้อนชา     • น้ำตาลทราย 1 ช้อนโต๊ะ     • น้ำมันพืช 1 ช้อนโต๊ะ     • นมสด 2 ช้อนโต๊ะ     • ช็อกโกแลตชิพเล็กน้อย สำหรับแต่งหน้าวิธีทำเค้กโอวัลติน     1. ผสมแป้งเค้ก ผงโอวัลติน ผงฟู และน้ำตาลทรายเข้าด้วยกัน      2. ใส่น้ำมันพืชและนมสดลงไปคนผสมให้เข้ากันเป็นเนื้อเดียว ตักใส่ถ้วยสำหรับเข้าไมโครเวฟ วางช็อกโกแลตชิพลงไปเล็กน้อย      3. นำเข้าเตาไมโครเวฟนานประมาณ 1 นาที นำออกจากเตา ใช้ช้อนเกลี่ยช็อกโกแลตชิพที่เยิ้ม ๆ เล็กน้อย พร้อมเสิร์ฟ     + ดูวิธีทำเพิ่มเติมได้ที่ เค้กโอวัลติน สูตรไมโครเวฟ ทำง่าย ๆ ได้ใน 2 นาที

++++++++++++++
  
  
  
  
  
  
  
  
  
  


17. เค้กช็อกโกแลตลูกเกด      ใครชอบรสขมของช็อกโกแลตอยากให้ลองเมนูเค้กช็อกโกแลต
 สูตรจาก คุณ violeta lady 
สมาชิกเว็บไซต์พันทิปดอทคอม 
สูตรนี้เพิ่มออปชั่นอย่างลูกเกดลงไปด้วย หรือใครจะใส่ธัญพืชอื่น ๆ 
ก็ได้เช่นกัน แค่มีไมโครเวฟเครื่องเดียวก็เอาอยู่ส่วนผสม เค้กช็อกโกแลตลูกเกด      • แป้งสาลีอเนกประสงค์ 1+1/2 ถ้วยตวง     • นม 2/3 ถ้วยตวง     • เกลือ      • ไข่ไก่ 2 ฟอง     • เบกกิ้งโซดา หรือโซเดียมไบคาร์บอเนต 1/3 ช้อนชา      • ผงฟู 1/2 ช้อนชา     • น้ำตาลทราย 2/3 ถ้วยตวง (ใครชอบหวานก็เพิ่มได้)     • ผงโกโก้ 1 ช้อนชา (ใส่พอให้เป็นสีเข้ม ๆ ไม่ใส่มาก แต่ถ้าใครชอบก็ใส่เพิ่มได้)     • น้ำมันพืช 1/2 ถ้วยตวง      • น้ำมะนาว 1 ช้อนชา     • กลิ่นวานิลลา หรือผงกาแฟ      • งาคั่ว     • ลูกเกด และถั่ว เลือกตามชอบ (จะใส่หรือไม่ก็ได้)วิธีทำเค้กช็อกโกแลตลูกเกด      1. ร่อนของแห้งรวมกันทั้งหมด ประมาณ 2-3 ครั้ง พักไว้     2. แยกไข่แดงกับไข่ขาว แล้วนำไข่แดง นม น้ำมันพืช น้ำมะนาว กลิ่นวานิลลา และงา ตี ๆ ผสมให้เข้ากัน     3. ใส่แป้งที่ร่อนแล้วลงไปตีผสมให้เข้ากัน พักไว้     4.
 ตีไข่ขาวกับน้ำตาลทราย ตีผสมจนน้ำตาลละลาย ใครสามารถตีจนไข่ขาวฟูได้ยิ่งดี
 ขนมเนื้อจะไม่แน่นมาก เทใส่ลงในส่วนผสมแป้ง ตีผสมให้เข้ากัน     5. ใส่ถ้วยกระดาษลงในพิมพ์ซิลิโคน ตักแป้งใส่พิมพ์ (ประมาณ 2 ช้อนโต๊ะ) ใส่ลูกเกด ถั่ว หรืออะไรตามชอบ     6.
 นำเข้าไมโครเวฟ กำลังไฟ 480 วัตต์ นานประมาณ 1 นาที 
ควรนำเข้าเตาไมโครเวฟทีละถ้วย เพราะขนมหน้าจะนูน 
ออกมาสวยงามกว่านำเข้าพร้อม ๆ กันหลายถ้วย     + ดูวิธีทำเพิ่มเติมได้ที่ มีขนมฟู ๆ นุ่ม ๆ ทำเองจากไมโครเวฟมาฝาก น่ากินเชียว

++++++++++++++
  
18. เค้กครัมเบิล      ถ้าเบื่อเค้กแบบทั่วไปก็ลองเพิ่มครัมเบิลลงไปสิคะ
 เนื้อเค้กฉ่ำเนยผสมกับความกรุบกรอบ 
ใครจะดัดแปลงใส่สีสันหรือผงโกโก้ลงไปก็ได้นะคะ 
กินกับเครื่องดื่มสักแก้วคงจะดีไม่น้อยส่วนผสม เค้ก     • เนยสด 1 ช้อนโต๊ะ     • น้ำตาลทราย 2 ช้อนโต๊ะ     • ไข่ไก่ 1 ฟอง     • ซาวร์ครีม 2 ช้อนโต๊ะ     • กลิ่นวานิลลา     • แป้งสาลีอเนกประสงค์ 1/4 ถ้วย     • ผงฟู 1/8 ช้อนชาส่วนผสม ครัมเบิล     • เนยสด (สำหรับทำครัมเบิล) 1 ช้อนโต๊ะ     • แป้งสาลีอเนกประสงค์ (สำหรับทำครัมเบิล) 2 ช้อนโต๊ะ     • น้ำตาลทรายแดง 1 ช้อนโต๊ะ     • ผงอบเชยป่น 1 ช้อนชาวิธีทำเค้กครัมเบิล      1.
 ทำเค้ก โดยใส่เนยลงในแก้ว นำไปละลายในไมโครเวฟประมาณ 10-15 
วินาทีหรือจนละลาย นำออกจากเตา ใส่น้ำตาลทรายลงไป คนผสมให้เข้ากันจนฟู 
ประมาณ 30 วินาที     2. ใส่ไข่ไก่ลงไปตีผสมให้เข้ากัน เติมซาวร์ครีม 
และกลิ่นวานิลลาเล็กน้อยลงไป คนผสมให้เข้ากัน 
จากนั้นเติมแป้งสาลีอเนกประสงค์ และผงฟูลงไป คนผสมให้เข้ากัน     3. ทำครัมเบิล โดยผสมเนย แป้งสาลีอเนกประสงค์ น้ำตาลทรายแดง และผงอบเชยป่นเข้าด้วยกัน จากนั้นเทลงในส่วนผสมเค้ก คนให้เข้ากัน      4. นำเข้าไมโครเวฟประมาณ 1 นาที นำออกจากเตา พร้อมเสิร์ฟ

++++++++++++++
  
19. เฟรนช์โทสต์      ต่อไปนี้ไม่ต้องต่อคิวซื้อเฟรนช์โทสต์แล้วค่ะ
 เพราะเราสามารถทำเองง่าย ๆ ด้วยไมโครเวฟ จับขนมปังใส่ถ้วยราดไข่ไก่กับนมสด
 นำไปอบจนกรอบนอกนุ่มใน ก่อนเสิร์ฟราดน้ำผึ้ง ส่วนผสม เฟรนช์โทสต์      • ขนมปัง หั่นเป็นชิ้นสี่เหลี่ยมเล็ก ๆ     • เนยสด     • ไข่ไก่     • นมสด     • ผงอบเชยป่น     • น้ำผึ้งวิธีทำเฟรนช์โทสต์      1. ใส่เนยสดลงในแก้ว นำไปละลายในไมโครเวฟประมาณ 5 วินาที นำออกจากเตา ใส่ขนมปังลงไปจนเต็มแก้ว เตรียมไว้     2. ผสมไข่ไก่กับนมสด และผงอบเชยป่นเข้าด้วยกัน จากนั้นเทลงในแก้วขนมปัง พักทิ้งไว้สักครู่ให้ของเหลวซึมเข้าขนมปัง     3. นำเข้าไมโครเวฟประมาณ 1 นาที นำออกจากเตา ราดน้ำผึ้ง พร้อมเสิร์ฟ     ใครมีเตาไมโครเวฟเสียบปลั๊กรอเลยค่ะ
 พอผสมวัตถุดิบเสร็จปุ๊บ จะได้เอาเข้าไปอบปั๊บ 
จะกินตบท้ายอาหารคาวหรือกินตอนบ่ายแก้หิวก็ได้ อร่อยทำได้จริงทุกสูตรจ้า 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






19 สูตรขนมจากไมโครเวฟ หน้าตาเลอค่า ทำเองได้ง่ายจัง





อัปเดตล่าสุด 24 พฤศจิกายน 2564 เวลา 16:46:08
 255,550 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































