




วิธีหมักหมู เคล็ดลับเด็ดหมักหมูนุ่มสุดง่ายใช้วัตถุดิบใกล้ตัว










































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เคล็ดลับทำอาหาร






10 วิธีหมักหมู เคล็ดลับเด็ดหมักหมูนุ่มสุดง่ายใช้วัตถุดิบใกล้ตัว




1,820,195อ่าน







0















          ถ้ากำลังมองหาวิธีหมักหมู โดยเฉพาะสูตรหมักคอหมูย่างให้นุ่มชุ่มฉ่ำใจ กินเท่าไรก็อร่อย พบกับกลเม็ดเคล็ดไม่ลับในการหมักหมูให้นุ่มหลากหลายสูตรด้วยวัตถุดิบในบ้าน แม้แต่มือใหม่หัดทำอาหาร หรือพ่อค้าแม่ค้าหน้าใหม่ก็ทำได้และอร่อยด้วย










          เคยไหม ? เวลากัดเนื้อหมูที่ปรุงสุกเข้าปากทีไรแล้วมักจะเสียอารมณ์ทุกทีไป กินแล้วติดคอไม่อร่อยลิ้น ก็เนื้อหมูที่ว่ามีรสสัมผัสแข็งกระด้าง บางครั้งก็เหนียวมาก และไม่มีความนุ่มหอมกลมกล่อมเอาเสียเลย วันนี้กระปุกดอทคอมเลยอยากขอแนะนำหลากหลายวิธีการหมักหมูนุ่มด้วยวัตถุดิบหาง่าย ราคาย่อมเยา พร้อมเคล็ดลับต่าง ๆ ที่ทำให้เนื้อหมูนุ่ม เคี้ยวง่าย และไม่แข็ง ทุกวิธีนั้นสามารถนำไปใช้ได้จริงค่ะ 




เลือกเนื้อหมูก่อนหมัก          ก่อนอื่นเลย
 สิ่งแรกที่ควรต้องใส่ใจนั่นก็คือ การเลือกเนื้อหมูที่นำมาใช้หมัก 
ต้องเลือกเนื้อหมูที่มีสีแดงอมชมพู ลักษณะเนื้อนุ่มเป็นมัน มีความลื่น 
สีไม่ซีด หรือเขียวคล้ำ ไม่มีแมลงต่าง ๆ ตอม 
เมื่อใช้นิ้วกดลงไปต้องคืนตัวได้ดีไม่เกิดรอยบุ๋มตรงที่เรากด 
ถ้าเนื้อมีรอยบุ๋มแสดงว่าเป็นเนื้อหมูค้างคืน หรือจะใช้วิธีดมกลิ่นก็ได้ 
กลิ่นต้องเป็นไปตามธรรมชาติ ไม่แรงเกินไป และเมื่อซื้อเนื้อหมูมาแล้ว 
ควรล้างให้สะอาดก่อนปรุงอาหารด้วยนะคะ

วัตถุดิบต่าง ๆ ที่นำมาหมักหมู           หลังจากที่เราเลือกเนื้อหมูส่วนต่าง
 ๆ ที่ชอบได้แล้ว 
ต่อไปก็มาเลือกวัตถุดิบในการหมักที่จะช่วยทำให้หมูของคุณนุ่มชุ่มลิ้น 
ถ้าเลือกถูกก็มีชัยไปกว่าครึ่งแล้วล่ะ 
และที่สำคัญยังเป็นวัตถุดิบที่มักจะมีติดครัวกันอยู่แล้วด้วย      1. น้ำสับปะรด โซดา ไวน์ เบียร์ โค้ก หรือน้ำอัดลม          วัตถุดิบต่าง
 ๆ 
เหล่านี้มีฤทธิ์เป็นกรด เมื่อนำไปหมักจะช่วยทำให้โปรตีนในเนื้อสัตว์เปื่อยยุ่ยและนุ่มขึ้น
 เมื่อเรานำเนื้อสัตว์ที่หมักแล้วไปทำให้สุก 
รสสัมผัสของเนื้อที่ได้จะไม่แห้งกระด้าง       2. น้ำมันงา ซอสหอยนางรม ซีอิ๊วขาว และซอสปรุงรส           นอกจากเครื่องปรุงเหล่านี้จะใส่เพื่อเพิ่มกลิ่นและรสชาติให้กับเนื้อสัตว์แล้ว
 เครื่องปรุงต่าง ๆ 
เหล่านี้จะแทรกเข้าไปในเนื้อหมูทำให้รสสัมผัสชุ่มชื่นขึ้นอีกด้วย      3. แป้งมันสำปะหลัง หรือแป้งข้าวโพด            เมื่อนำแป้งลงไปหมักกับเนื้อสัตว์ แป้งเหล่านี้จะไปเคลือบผิวของเนื้อหมูทำให้เนื้อนุ่มแบบเด้ง ๆ เหมือนหมูในราดหน้านั่นเอง      4. เบกกิ้งโซดา หรือผงฟู            สารเหล่านี้มีฤทธิ์เป็นด่างอ่อน
 ๆ นอกจากจะใช้ใส่เวลาทำขนมเค้กหรือขนมปังให้ขึ้นฟูแล้ว 
ยังสามารถนำมาหมักหมูให้นุ่มได้โดยใส่เบกกิ้งโซดาเพียงเล็กน้อยลงไปหมักด้วยก็จะทำให้หมูนุ่มขึ้น
 แต่อย่าใส่มากเกินไปจะมีกลิ่นของสารเคมี      5. น้ำตาลทราย             เมื่อนำน้ำตาลทรายไปหมักกับหมู พอน้ำตาลทรายละลายแล้วจะแทรกซึมเข้าไปในเนื้อหมูทำให้เนื้อนุ่ม มีความชุ่มฉ่ำน่ารับประทานยิ่งขึ้น      6. นมสด หรือกะทิ            เมื่อนำเนื้อหมูที่หมักกับนมสดหรือกะทิไปปรุงอาหาร ระหว่างนั้นนมสดหรือกะทิจะซึมออกมาจากเนื้อทำให้มีความนุ่ม หอมมันยิ่งขึ้น      7. น้ำมะนาว           น้ำมะนาวมีฤทธิ์เป็นกรด เมื่อนำไปหมักจะสามารถย่อยเอนไซม์ในเนื้อหมูทำให้เนื้อหมูนุ่มได้      8. ยางมะละกอ            การใช้ภูมิปัญญาชาวบ้านด้วยการนำยางจากก้านมะละกอ
 หรือขั้วมะละกอ ไปหมักเนื้อหมูก็จะได้เนื้อหมูที่นุ่มแล้ว 
แต่ควรระวังอย่าใส่มากเกินไปเพราะจะทำให้เนื้อหมูเปื่อยจนกลายเป็นหมูยุ่ยได้      9. น้ำมันพืช หรือน้ำมันมะกอก            น้ำมันมีความมัน ลื่น และเงางาม เมื่อนำไปหมักกับเนื้อสัตว์แล้วจะช่วยทำให้เนื้อหมูนั้นชุ่มฉ่ำและนิ่มขึ้น      10. ไข่ขาว หรือไข่ไก่            สารในไข่ไก่จะเข้าไปทำปฏิกิริยาย่อยโปรตีนในเนื้อหมู ทำให้เนื้อหมูนิ่มมากแต่ไม่ยุ่ย       11. หอมใหญ่            วิธีนี้ทำง่าย
 ๆ โดยการสับหอมใหญ่ให้ละเอียดแล้วใส่ลงไปรวมกับเนื้อ 
เพราะในหอมใหญ่ดิบจะมีเอนไซม์ที่จะช่วยทำให้เนื้อนิ่มขึ้น 
แต่ก็ต้องใช้เวลาในการหมักเป็นชั่วโมง 
++++++++++++++++++++
เคล็ดลับการหมักหมูนุ่ม

      1. การหั่นเนื้อหมู           เคล็ดลับนี้มีผลต่อความนุ่มของเนื้อสัตว์มาก
 วิธีการหั่นที่ถูกต้อง คือ ให้เราหั่นตามขวางของเส้น ไม่หั่นตามยาว 
เพราะจะทำให้เนื้อหมูเหนียวและเคี้ยวยาก 
สำหรับการทำหมูปิ้งควรแช่ไม้เสียบในน้ำข้ามคืนก่อน 
เพื่อป้องกันไม่ให้ไม้ไหม้เสียก่อนที่หมูจะสุก 
สำหรับเนื้อหมูควรแล่ให้หนาประมาณ 1/2 เซนติเมตร กว้างประมาณ 5 เซนติเมตร 
ส่วนความยาวนั้นขึ้นอยู่กับขนาดของไม้เสียบ 
และควรเลือกเนื้อหมูที่มีมันแทรกอยู่พอสมควรเพราะจะทำให้ไม่แข็งเกินไปเวลาปิ้ง
       2. ควรจิ้มเนื้อหมูให้เป็นรู           การจิ้มเนื้อสัตว์ให้เป็นรูจะทำให้เครื่องปรุงซึมเข้าไปในเนื้อหมูได้มากขึ้น
 และจะช่วยทำให้เนื้อหมูนุ่มขึ้น สามารถทำได้หลายวิธี เช่น 
ใช้ส้อมจิ้มเนื้อหมูให้เป็นรู  ใช้มีดแกะสลัก 
ใช้ไม้เสียบลูกชิ้นมามัดรวมกันให้แน่น 
หรือใช้ค้อนทุบเนื้อหมูให้เป็นชิ้นบาง ๆ       3. ภาชนะในการหมัก           การหาภาชนะที่จะใช้ในการหมักหมูมีข้อห้ามคือ
 ไม่ควรใช้ภาชนะที่เป็นโลหะ 
เพราะน้ำหมักจะเข้าไปกัดกร่อนภาชนะให้ผุกร่อนและซึมเข้าเนื้อหมู 
ทำให้เป็นอันตรายต่อผู้บริโภคได้      4. ระยะเวลาการหมัก            ความนุ่มของเนื้อหมูขึ้นอยู่กับระยะเวลาในการหมัก
 ควรใช้เวลาในการหมักอย่างต่ำประมาณ 1/2 ชั่วโมง 
และถ้าหากเนื้อหมูมีความหนามากก็ต้องใช้เวลาในการหมักมากตามขึ้นไปด้วย 
หากอยากหมักทิ้งไว้ข้ามคืนก็ควรนำเข้าตู้เย็นหรือหมักทิ้งไว้ในน้ำแข็งเพื่อป้องกันการเน่าเสีย
 เวลาจะปรุงเพียงเอาเนื้อหมูออกจากตู้เย็นแล้ววางทิ้งไว้ให้ละลาย      5. หมักทิ้งไว้ในน้ำแข็งดีกว่าแช่ตู้เย็น                หลายคนอาจจะเคยชินกับการนำเนื้อสัตว์ที่หมักแล้วไปหมักแช่ทิ้งไว้ในตู้เย็น
 แต่จริง ๆ แล้วควรนำไปหมักไว้ในถังน้ำแข็งจะดีกว่า 
เพราะน้ำแข็งจะช่วยให้เนื้อสัตว์ถูกความเย็นได้อย่างทั่วถึงมากกว่าการนำไปแช่ตู้เย็น
 

      6. อุณหภูมิในการย่าง           ถ้าย่างเนื้อหมูชิ้นบางให้ใช้ไฟกลาง
 หากย่างชิ้นใหญ่และหนาให้ใช้ไฟกลางค่อนข้างอ่อน เพื่อให้เนื้อค่อย ๆ 
สุกระอุถึงข้างใน แต่อย่าย่างนานจนสุกเกินไป เพราะเนื้อจะแข็งกระด้างได้
++++++++++++++++++++
วิธีหมักหมูนุ่มสูตรต่าง ๆ



1. สูตรหมักหมูปิ้ง (สูตรเนรัญชลา)




          หมูปิ้งกับข้าวเหนียวร้อน
 ๆ กินง่ายอิ่มท้อง รสชาติเข้มข้นหวานมัน ไม่ต้องมีน้ำจิ้มก็อร่อย 
เนื้อหมูนุ่มไม่ติดคอ ทำกินเองก็อร่อย 
หรือหากอยากทำขายเป็นอาชีพเสริมยามเช้าก็ได้ รับรองลูกค้าติดตรึม [สูตรจาก เฟซบุ๊ก กินดี อยู่ดี by เนรัญชลา] ส่วนผสม หมูปิ้ง   ​  ​​​​​​•​ เนื้อหมูส่วนสะโพกหรือสันนอก 1 กิโลกรัม  ​  ​​​​ ​​​​​​•​ รากผักชี 25 กรัม  ​​  ​​​​ ​​​​​​•​ กระเทียมไทย (แกะเปลือก) 2 หัว   ​  ​​​​​​•​ พริกไทยเม็ด 1 1/2 ช้อนชา   ​  ​​​​​​•​ น้ำตาลมะพร้าว 180 กรัม   ​  ​​​​​​•​ หัวกะทิ 1 1/2 ถ้วยตวง   ​  ​​​​​​•​ ซีอิ๊วดำ 3 ช้อนชา     •​ ซีอิ๊วขาว 8 ช้อนโต๊ะ     •​ ซอสปรุงรสฝาเขียว 6 ช้อนโต๊ะ     •​ แป้งข้าวโพด 1 ช้อนโต๊ะ     •​ ไข่แดง 1 ฟอง     •​ น้ำมันพืช 5 ช้อนโต๊ะ     •​ ไม้สำหรับเสียบหมูวิธีหมักหมูปิ้ง      1. แล่เนื้อหมูให้เป็นแผ่นหนาประมาณ 1/2 ซม. กว้างประมาณ 4-5 ซม. ส่วนความยาวนั้นขึ้นอยู่กับขนาดของไม้เสียบ (หรือหั่นตามความถนัด)      2. โขลกรากผักชี กระเทียม และพริกไทยเม็ด จนละเอียดเข้าด้วยกัน      3.
 ผสมเครื่องที่โขลกไว้กับน้ำตาลมะพร้าว กะทิ 1 ถ้วยตวง 
(ส่วนกะทิที่เหลืออีก 1/2 ถ้วยเก็บไว้ใช้ทาตอนย่าง) ซีอิ๊วดำ ซีอิ๊วขาว 
ซอสปรุงรส แป้งข้าวโพด และไข่แดง คนผสมจนน้ำตาลมะพร้าวละลายดี 
จึงนำเนื้อหมูที่หั่นไว้ลงไปเคล้าผสมให้เข้ากัน 
สุดท้ายใส่น้ำมันพืชลงไปเคล้าผสมให้เข้ากันอีกครั้ง หมักทิ้งไว้ในตู้เย็น 1
 คืน หรืออย่างน้อย 3 ชั่วโมงขึ้นไป
++++++++++++++++++++
2. สูตรหมูหมักงา          ใครอยากกินหมูนุ่ม
 เรามีอีกสูตรที่อยากแนะนำ นั่นคือสูตรหมูหมักงา 
รับรองถ้าใช้สูตรนี้แล้วเนื้อหมูจะนุ่มเด้ง แถมยังมีกลิ่นหอมจากงาอีกด้วย 
เพื่อน ๆ สามารถเอาเนื้อหมูไปย่างหรือทอดกินกับข้าวสวยร้อน ๆ ก็ได้นะคะ 
หรือเอาไปใส่ในแกงจืดก็อร่อยเหมือนกัน 
ถ้าอย่างนั้นมาลงมือทำกันเลยดีกว่าค่ะ  ส่วนผสม หมูหมักงา     •​ เนื้อหมูติดมัน 1 กิโลกรัม     •​ ซีอิ๊วขาว 6 ช้อนโต๊ะ     •​ ซอสปรุงรส 2 ช้อนโต๊ะ     •​ น้ำตาลทราย 2 ช้อนโต๊ะ     •​ พริกไทยป่น 1 ช้อนชา     •​ ไข่ไก่  3 ฟอง     •​ งาขาวคั่ว      •​ น้ำมันงาวิธีการหมักหมู     •​ หมักเนื้อหมูกับส่วนผสมทั้งหมด นำเนื้อหมูที่หมักแล้วเข้าตู้เย็น ประมาณ 3-4 ชั่วโมง
++++++++++++++++++++
3. สูตรหมูหมักกระเทียม          สำหรับคนที่ชอบเครื่องเทศอย่างกระเทียม
 ห้ามพลาดสูตรหมูหมักกระเทียม นำไปย่างหรือทอดก็อร่อย 
กินกับส้มตำหรือข้าวเหนียวก็ได้ ที่สำคัญใช้เวลาหมักเพียงแค่ 1 
ชั่วโมงเท่านั้น เหมาะกับคนที่มีเวลาจำกัดมากเลยค่ะ ส่วนผสม หมูหมักกระเทียม     •​ เนื้อหมูติดมัน (แล่ชิ้นบาง) 1 กิโลกรัม      •​ กระเทียมสับ 3-4 ช้อนโต๊ะ     •​ เกลือป่น 1/2 ช้อนชา     •​ พริกไทยป่น 1 ช้อนชา     •​ น้ำตาลทราย 1 ช้อนโต๊ะ     •​ ซอสปรุงรส 2 ช้อนโต๊ะ     •​ น้ำมันงา 2 ช้อนโต๊ะวิธีการหมักหมู     •​ นำกระเทียม
 เกลือป่น พริกไทยป่น น้ำตาลทราย ซอสปรุงรส และน้ำมันพืช คนให้เข้ากัน 
ใส่เนื้อหมูลงไปหมักประมาณ 1 ชั่วโมง ก่อนนำไปเสียบไม้แล้วปิ้งให้สุก
++++++++++++++++++++ 


 4. สูตรหมูหมักบาร์บีคิว          เมนูสำหรับวันหยุดนี้ลองทำหมูหมักบาร์บีคิวกันหน่อยดีกว่า
 สูตรนี้ไม่ต้องใช้น้ำมันในการทอด 
เพียงแค่ใช้น้ำมันพืชในการหมักหมูให้นุ่มเท่านั้น 
แล้วก็นำเนื้อหมูไปย่างบนกระทะเทฟลอน 
ใครอยากจะเสียบมะเขือเทศหรือสับปะรดเพิ่มก็ได้นะคะ 
กินแกล้มกับผักสดก็อร่อยเหาะเลยค่ะส่วนผสม หมูบาร์บีคิว     •​ เนื้อหมูหั่นบาง 1 กิโลกรัม     •​ ซอสมะเขือเทศ 1/4 ถ้วยตวง     •​ ซีอิ๊วขาว 3 ช้อนโต๊ะ     •​ น้ำตาลทราย 1 ช้อนโต๊ะ     •​ พริกไทยป่น 1/2 ช้อนชา     •​ ซอสเปรี้ยว 3 ช้อนโต๊ะ     •​ มัสตาร์ด 1 ช้อนชา     •​ น้ำมันงา 1/4 ถ้วยตวง     •​ เหล้าจีน 2-3 ช้อนโต๊ะ (ใส่หรือไม่ใส่ก็ได้)วิธีการหมักหมูบาร์บีคิว     •​ ผสมส่วนผสมทั้งหมดให้เข้ากัน นำเนื้อหมูลงไปเคล้าให้เข้ากัน หมักไว้ในตู้เย็นประมาณ 1 ชั่วโมง ก่อนนำไปเสียบไม้แล้วปิ้งให้สุก
++++++++++++++++++++
5. สูตรหมูหมักสไตล์ญี่ปุ่น          ใครที่ชอบกินข้าวหน้าหมูสไตล์ญี่ปุ่นตามร้านอาหารชื่อดังแล้วติดใจอยากลองทำเนื้อหมูหมักกินเอง
 ลองทำสูตรหมูหมักซอสญี่ปุ่นนี่เลยค่ะ เนื้อหมูนุ่มชุ่มฉ่ำซอสจริง ๆ 
ถ้าหมักเสร็จแล้วก็เอาไปย่างในกระทะเทฟลอน 
เมื่อสุกแล้วก็มาโปะบนข้าวญี่ปุ่น 
แค่นี้ก็เหมือนกินข้าวหน้าหมูในร้านอาหารญี่ปุ่นแล้วค่ะ 
ยิ่งถ้าได้ซดน้ำซุปมิโซะร้อน ๆ จะยิ่งคล่องคอมากเลยค่ะ  ส่วนผสม หมูหมักญี่ปุ่น     •​ หมูติดมัน 1 กิโลกรัม     •​ ซีอิ๊วญี่ปุ่น 5 ช้อนโต๊ะ     •​ นมสด 1/2 ถ้วยตวง     •​ นมข้นหวาน 1/2 ถ้วยตวง     •​ ซอสปรุงรส 1 ช้อนโต๊ะ     •​ งาขาวคั่ว 2 ช้อนโต๊ะ     •​ พริกไทยป่น 1 ช้อนชาวิธีทำหมักหมู     •​ นำส่วนผสมทั้งหมดลงไปคลุกเคล้ากับเนื้อหมู และนำไปหมักประมาณ 30 นาที ก่อนนำไปเสียบไม้แล้วปิ้งให้สุก
++++++++++++++++++++
6. สูตรหมูหมักเกาหลี


          สำหรับคนที่ชอบกินหมูกระทะลองมาทำหมูหมักสูตรเกาหลีดูสิคะ
 หมักเสร็จแล้วเอาไปย่างกินกันทั้งครอบครัวได้สบายเลยค่ะ 
เนื้อหมูจะนุ่มลิ้นเหมือนร้านหมูกระทะเลยค่ะ ไม่ต้องจิ้มน้ำจิ้มก็อร่อยนะคะ
 
ส่วนผสม หมูหมักเกาหลี     •​ เนื้อหมูติดมันแล่ชิ้นบาง 1 กิโลกรัม     •​ แป้งข้าวโพด 6 ช้อนโต๊ะ     •​ น้ำตาลทราย 2 ช้อนโต๊ะ     •​ เกลือ 1/4 ช้อนชา     •​ น้ำมันงา 2 ช้อนโต๊ะ     •​ พริกไทยป่น 1 ช้อนชา     •​ นมสด 4 ช้อนโต๊ะวิธีทำหมูหมักเกาหลี     1. คลุกเนื้อหมูกับน้ำตาลทราย เกลือ น้ำมันงา และพริกไทย ป่นให้เข้ากัน      2 ใส่แป้งข้าวโพดลงไปเคล้าให้เข้ากัน      3.
 เติมนมสดลงไปเคล้าให้เข้ากัน จากนั้นนำเนื้อหมูใส่ถุงสุญญากาศ 
(ถ้าไม่มีให้ใส่กล่องที่มีฝาปิดสนิท) จากนั้นนำเข้าตู้เย็น 
หมักทิ้งไว้อย่างน้อย 1 ชั่วโมง หรือข้ามคืน
++++++++++++++++++++
7. สูตรหมูหมักนมสด         
 หมูหมักนมสดเมื่อนำมาย่างแล้วจะได้เนื้อหมูนุ่มชุ่มฉ่ำมาก 
กินกับข้าวเหนียวก็ได้นะคะ 
หรือสำหรับใครที่ชอบกระเทียมสามารถโรยกระเทียมเจียวเพิ่มกลิ่นหอม 
แล้วกินกับข้าวสวยร้อน ๆ แกล้มแตงกวาหน่อย กินเพลินจนลืมเวลาเลยค่ะส่วนผสม หมูหมักนมสด     •​ เนื้อหมูติดมันหั่นชิ้น 1 กิโลกรัม     •​ พริกไทยป่น 1 ช้อนชา     •​ เกลือป่น 1/2 ช้อนชา     •​ นมสด 1/2 ถ้วย     •​ กระเทียมสับ 2 ช้อนโต๊ะ     •​ น้ำตาลทราย  2 ช้อนโต๊ะ     •​ ซอสปรุงรส 2 ช้อนโต๊ะ     •​ เนยเค็ม 2 ช้อนโต๊ะ วิธีการหมักหมู     1. นำเนยสดไปละลาย แล้วใส่พริกไทย เกลือป่น นมสด กระเทียม น้ำตาลทราย และซอสปรุงรส ลงไปผสมให้เข้ากัน      2. ใส่เนื้อหมูลงไปคลุกเคล้าให้เข้ากัน หมักไว้ประมาณ 1 ชั่วโมง 
++++++++++++++++++++

8. สูตรหมูหมักตะไคร้




          ตะไคร้เป็นสมุนไพรที่มีประโยชน์ต่อสุขภาพ
 เราลองเอาตะไคร้สับมาหมักกับเนื้อหมูจนได้สูตรเนื้อหมูหมักตะไคร้ 
แค่หมักยังมีกลิ่นหอมของตะไคร้ลอยเตะจมูก 
แถมเนื้อหมูยังนุ่มด้วยการหมักน้ำตาลทราย ซอสหอยนางรม และซอสปรุงรส 
วิธีปรุงอาหารเพียงแค่นำไปย่างในกระทะใช้ไฟปานกลางแล้วนำไปกินกับเส้นหมี่ขาวก็อร่อยแล้วค่ะ
 ส่วนผสม หมูหมักตะไคร้     •​ เนื้อหมูแล่เป็นชิ้นบาง 500 กรัม     •​ ตะไคร้สับละเอียด 1 ถ้วย     •​ รากผักชี 5 ราก     •​ กระเทียมสับ 2 ช้อนโต๊ะ     •​ พริกไทยเม็ด 1 ช้อนชา     •​ น้ำตาลทราย 1/2 ช้อนโต๊ะ     •​ ซอสหอยนางรม 1 ช้อนโต๊ะ     •​ ซอสปรุงรส 2 ช้อนโต๊ะวิธีหมักหมู     1. โขลกรากผักชี กระเทียมและพริกไทยให้ละเอียด     2.
 นำเนื้อหมูไปหมักกับเครื่องที่โขลกไว้ ใส่ตะไคร้ ซอสหอยนางรม น้ำตาลทราย 
และซอสปรุงรส คลุกเคล้าให้เข้ากัน หมักไว้ประมาณ 1 ชั่วโมง
++++++++++++++++++++

9. สูตรหมักหมูสะเต๊ะ


          หมูสะเต๊ะใคร
 ๆ ก็อยากลองทำ 
แต่การหมักหมูสะเต๊ะให้อร่อยไม่ใช่เรื่องง่ายสำหรับมือใหม่เท่าใดนัก 
ลองมาดูสูตรหมักหมูสะเต๊ะที่เรานำมาฝากแล้วไปลองทำกันเลย [สูตรจาก คุณ blackpiano สมาชิกเว็บไซต์พันทิปดอทคอม]ส่วนผสม หมูสะเต๊ะ     •​ สะโพกหมู หั่นเป็นชิ้น ๆ     •​ กระเทียมโขลก 2 กำมือ     •​ ผงขมิ้น 1/2 ทัพพีเล็ก (อย่าใส่เยอะจะทำให้หมูมีรสเฝื่อน ๆ)      •​ ผงยี่หร่า 1 ทัพพี      •​ ผงกะหรี่ 2 1/2 ทัพพี (ยิ่งใส่เยอะยิ่งหอม)     •​ น้ำตาลทราย 2 ทัพพี     •​ เมล็ดผักชีโขลก 2 กำมือ     •​ กะทิกล่องสำเร็จรูป     •​ นมสด     •​ ไม้สำหรับเสียบหมูสะเต๊ะ
 (หมายเหตุ : ควรเลือกซื้อไม้ที่เสียบหมูสะเต๊ะโดยตรง 
เพราะมันจะมีขนาดเล็กกว่าไม้เสียบลูกชิ้นอยู่หน่อยนึง ห่อละ 25 บาทเอง 
หมูประมาณ 1 กิโลกรัม เสียบออกมาได้ 138 ไม้)วิธีหมักหมูสะเต๊ะ     1.
 ใส่กระเทียมโขลกลงไปในเนื้อหมูที่่หั่นไว้ ตามด้วยผงขมิ้น ผงยี่หร่า 
ผงกะหรี่ น้ำตาลทราย เมล็ดผักชีโขลก กะทิ และนมสดเล็กน้อย (หมักให้มันนุ่ม ๆ
 ไม่ถึงกับแฉะ) เคล้าส่วนผสมให้เข้ากันแล้วหมักทิ้งไว้ครึ่งวัน     2.
 นำหมูที่หมักได้ที่แล้วมาเสียบไม้ ก่อนปิ้งนำหมูไปชุบในน้ำกะทิให้ทั่ว 
พอหมูเริ่มสุกให้ทากะทิซ้ำลงไปอีกครั้ง (เพื่อความนุ่มและไม่กระด้าง) 
ปิ้งจนสุก จัดใส่จาน เตรียมไว้เสิร์ฟพร้อมน้ำจิ้มสะเต๊ะ และน้ำจิ้มอาจาด
++++++++++++++++++++
10. สูตรหมูหมักแกงเขียวหวาน          ถ้าหากได้มาลองชิมหมูหมักแกงเขียวหวานแล้วรับรองว่าคุณจะลืมแกงเขียวหวานกับข้าวสวยร้อน ๆ ไปเลยค่ะ 
เพราะความนุ่มของหมูหมักผสานกับความหอมของเครื่องแกงเขียวหวาน 
กินเพลินจนหยุดไม่ได้เลยค่ะ เพิ่มความฟินด้วยผักสด เช่น ใบโหระพา แตงกวา 
ก็เข้าท่าเหมือนกันนะคะส่วนผสม หมูหมักแกงเขียวหวาน     •​ เนื้อหมูหั่นชิ้นบาง 2 กิโลกรัม     •​ น้ำพริกแกงเขียวหวาน 200 กรัม     •​ หัวกะทิ 1 ถ้วย     •​ น้ำตาลทรายป่น     •​ น้ำปลา     •​ น้ำมันพืชสำหรับผัดวิธีทำ หมูหมักแกงเขียวหวาน     1. ใส่น้ำมันพืชลงในกระทะใช้ไฟปานกลางพอร้อน ใส่น้ำพริกแกงเขียวหวานลงไปผัดกับกะทิจนหอม ปรุงรสด้วยน้ำตาลทรายและน้ำปลา      2. นำเครื่องแกงที่ผัดปรุงรสแล้วมาหมักกับเนื้อหมูประมาณ 1 ชั่วโมง           10 วิธีการหมักหมูนุ่มแต่ละสูตรน่าสนใจทั้งนั้นเลยนะคะ 
ถึงกับเลือกไม่ถูกเลยว่าจะทำสูตรไหนก่อนหรือหลัง 
ทุกสูตรการหมักหมูสามารถนำไปใช้ได้จริง ทำกินอิ่มสบาย ๆ ในครอบครัว 
หรือจะทำขายรายได้ดี รสชาติถูกใจลูกค้าติดตลาดแน่นอนค่ะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






10 วิธีหมักหมู เคล็ดลับเด็ดหมักหมูนุ่มสุดง่ายใช้วัตถุดิบใกล้ตัว





อัปเดตล่าสุด 14 กันยายน 2564 เวลา 14:28:47
 1,820,195 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































