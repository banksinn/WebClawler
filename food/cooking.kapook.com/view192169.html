




สูตรขนมจากสับปะรด รวมเมนูอร่อยเปรี้ยวอมหวานจากเนื้อผลไม้












































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรขนม






5 สูตรขนมจากสับปะรด รวมเมนูอร่อยเปรี้ยวอมหวานจากเนื้อผลไม้




36,788อ่าน







0















      ดึก ๆ แบบนี้กินขนมหน่อยไหม ชวนทำขนมจากสับปะรด สูตรขนมรสเปรี้ยวหวานอร่อยนุ่ม จะกินเพียว ๆ เป็นสับปะรดกวนหรือจับสอดไส้ขนมก็ตามสะดวก หรือทำเป็นไอศกรีมเก๋ ๆ ก็ยังได้       ใครจะไปเชื่อว่าสับปะรด สด ๆ นอกจากแปลงร่างเป็นอาหารคาวเช่นแกงสับปะรด สับปะรดผัดไข่ หรือสับปะรดผัดกะปิได้แล้ว ยังแปรรูปเป็นของหวานจากสับปะรดแสนอร่อยได้อีกด้วย กระปุกดอทคอมขอนำเสนอเมนูขนมจากสับปะรด ได้แก่ พายสับปะรด ไอศกรีมสับปะรด คุกกี้สับปะรด แยมสับปะรด และสับปะรดกวน ไปซื้อสับปะรดมาสักหัวแล้วมาเข้าครัวกันเลยค่ะ







1. พายสับปะรด (ไส้สับปะรดกวน)     จากที่เคยซื้อพายสับปะรดจากร้านปากซอย ลองมาทำกินเองดีไหม จะใช้แป้งพายชั้นสำเร็จรูปหรือจะนวดแป้งพายเองก็ตามสะดวก มาพร้อมวิธีทำสับปะรดกวนหวานน้อย  ส่วนผสม พายสับปะรด (แป้งพาย)      • แป้งขนมปัง 500 กรัม      • แป้งอเนกประสงค์ 300 กรัม      • เนยสดชนิดเค็ม 150 กรัม      • เกลือป่น 3 กรัม      • น้ำเย็น 350 กรัม      • ไข่แดงไข่ไก่ 2 ฟอง      • เพสตรี้มาการีน 400 กรัม      • ไส้สับปะรดกวน (ปั้นเป็นก้อนกลม) 300 กรัมส่วนผสม สับปะรดกวน      • เนื้อสับปะรด 1 กิโลกรัม (ใช้ได้ทั้งสับปะรดสดและสับปะรดกระป๋อง)      • น้ำตาลทราย 300 กรัม      • กลูโคสไซรัป 1 ช้อนโต๊ะ (ใส่หรือไม่ใส่ก็ได้)วิธีทำสับปะรดกวน     1. สับเนื้อสับปะรดไปเป็นชิ้นเล็ก ๆ หรือนำไปปั่นด้วยเครื่องปั่นให้พอหยาบ ๆ      2. เทเนื้อสับปะรดที่ปั่นแล้วใส่ลงในกระทะเทฟลอน (หรือกระทะทองเหลือง) นำขึ้นตั้งไฟกลางอ่อน กวนไปเรื่อย ๆ รอจนส่วนผสมเริ่มเดือด     3. ใส่น้ำตาลทรายลงไปคนให้ละลายเข้ากัน กวนไปเรื่อย ๆ จนส่วนผสมเริ่มแห้ง ประมาณ 1 ชั่วโมง เนื้อสับปะรดกวนจะเริ่มใส มีสีเข้มขึ้น และเหนียว จากนั้นปิดไฟพักไว้จนเย็นก่อนนำใส่ภาชนะที่มีฝาปิดมิดชิดวิธีทำพายสับปะรด     1. ร่อนแป้ง 2 ชนิดรวมกัน ใส่เนยลงไปผสมให้เข้ากันจนแป้งมีลักษณะร่วนเป็นเม็ด     2. ผสมเกลือป่น น้ำเย็น ไข่แดงคนให้เข้ากัน     3. ค่อย ๆ พรมส่วนผสมของเหลวในข้อ 2 ใส่ลงไปส่วนผสมแป้งแล้วนวดให้เข้ากันจนเนียน      4. คลึงแป้งเป็นแผ่นสี่เหลี่ยมผืนผ้าขนาด 10×16 นิ้ว      5. วางเพสตรี้มาการีนบนแป้งให้ได้ครึ่งหนึ่งของแป้ง พับแป้งคลุมเพสตรี้มาการีนให้มิด บีบริมแป้ง 3 ด้านให้สนิท พักแป้งไว้ 30 นาที     6. นำแป้งมาคลึงเป็นแผ่นสี่เหลี่ยมผืนผ้า พับแป้ง 3 ทบแล้วพักแป้ง 30 นาที ทำเช่นนี้ 3 ครั้ง     7. แบ่งแป้งเป็น 3 ส่วน นำส่วนที่ 1 มาคลึงให้บางหนา 1/4 เซนติเมตร จากนั้นตัดแป้งขนาด 1x1 นิ้ว วางไส้สับปะรดตรงกลาง ตัดแป้งจากมุมทั้ง 4 พับแป้งให้เป็นรูปกังหัน วางเรียงในถาดอบ     8. นำขนมไปอบที่อุณหภูมิ 350 องศาฟาเรนไฮต์หรือจนขนมกรอบเหลือง แซะออกจากถาดพักไว้ให้เย็น     + ดูวิธีทำเพิ่มเติมได้ที่ พายสับปะรด สูตรขนมอบกรอบอร่อยไส้แน่นกินเพลิน
++++++++++++++++++


2. คุกกี้ตัวหนอนไส้สับปะรด     เอาใจเด็กน้อยด้วยเมนูคุกกี้ตัวหนอนสอดไส้สับปะรด สูตรจาก คุณ kitty chef สมาชิกเว็บไซต์พันทิปดอทคอม ตัวหนอนแป้งนุ่มหอมกลิ่นเนยสดแต่งด้วยแป้งสีต่าง ๆ สอดไส้สับปะรดกวนเหนียวนุ่ม แค่ตัวเดียวยังไม่พออิ่มเลยจ้าส่วนผสม คุกกี้ตัวหนอนไส้สับปะรด       • แป้งเค้ก 500 กรัม      • เนยสด 300 กรัม      • น้ำตาลไอซิ่ง 150 กรัม      • ผงฟู 2 ช้อนชา      • เกลือ 1 ช้อนชา      • ไข่ไก่ 1 ฟอง      • กลิ่นวานิลลา 1 ช้อนชา      • สีผสมอาหารตามชอบ (สูตรนี้ใช้สีส้ม ม่วง และเขียว)      • สับปะรดกวนวิธีทำคุกกี้ตัวหนอน     1. ใส่เนยลงในเครื่องตีแป้ง ตีจนเนยขึ้นฟู จากนั้นค่อย ๆ ทยอยใส่น้ำตาลไอซิ่งลงไปตีให้เข้ากัน     2. นำไข่ใส่ลงไปตีกับเนย ตามด้วยเกลือ ผงฟู กลิ่นวานิลลา และแบ่งแป้งเค้กใส่ลงไป 3 รอบ ตีให้เข้ากันดี     3. พอตีเสร็จแล้ว พักไว้ในตู้เย็น 30 นาที (ในสูตรไม่ได้พักในตู้เย็น ตีแป้งเสร็จก็ปั้นได้เลย) แบ่งแป้งออกมาผสมสีตามชอบ ปั้นเป็นก้อนกลมเล็กสำหรับแต่ง ส่วนแป้งที่เหลือปั้นให้กลมแล้วกดให้แบน ใส่ไส้สับปะรดลงไปแล้วปั้นเป็นรูปทรงรีคล้ายตัวหนอน ใช้งาดำตกแต่งเป็นตา และใช้แป้งสีต่าง ๆ ที่ผสมไว้แต่งลำตัวให้สวยงาม     4. นำเข้าเตาอบที่อุณหภูมิ 160 องศาเซลเซียส นาน 15 นาที พออบเสร็จแล้วเก็บใส่ขวดโหล ใส่กล่องไว้เป็นของขวัญปีใหม่ค่ะ     + ดูวิธีทำเพิ่มเติมได้ที่ คุกกี้ตัวหนอนสอดไส้สับปะรด ทำกินก็เพลิน ทำขายก็กำไร
++++++++++++++++++


3. สับปะรดกวน      และแล้วก็ถึงเมนูที่รอคอยนั่นคือวิธีทำสับปะรดกวน จะใช้สับปะรดสดหรือสับปะรดกระป๋องก็ตามชอบ เอามาสับหรือปั่นให้ละเอียด เสร็จแล้วกวนในกระทะจนแห้งเหนียว ใครจะกินเพียว ๆ ก็จัดไป หรือเอาไปทำไส้ขนมเปี๊ยะหรือสอดไส้ขนมอื่น ๆ ก็ได้จ้าส่วนผสม สับปะรดกวน      • เนื้อสับปะรด 1 กิโลกรัม (ใช้ได้ทั้งสับปะรดสดและสับปะรดกระป๋อง)      • น้ำตาลทราย 300 กรัม      • กลูโคสไซรัป 1 ช้อนโต๊ะ (ใส่หรือไม่ใส่ก็ได้)วิธีทำสับปะรดกวน     1. สับเนื้อสับปะรดไปเป็นชิ้นเล็ก ๆ หรือนำไปปั่นด้วยเครื่องปั่นให้พอหยาบ ๆ      2. เทเนื้อสับปะรดที่ปั่นแล้วใส่ลงในกระทะเทฟลอน (หรือกระทะทองเหลือง) นำขึ้นตั้งไฟกลางอ่อน กวนไปเรื่อย ๆ รอจนส่วนผสมเริ่มเดือด     3. ใส่น้ำตาลทรายลงไปคนให้ละลายเข้ากัน กวนไปเรื่อย ๆ จนส่วนผสมเริ่มแห้ง ประมาณ 1 ชั่วโมง เนื้อสับปะรดกวนจะเริ่มใส มีสีเข้มขึ้น และเหนียว จากนั้นปิดไฟพักไว้จนเย็นก่อนนำใส่ภาชนะที่มีฝาปิดมิดชิด     + ดูวิธีทำเพิ่มเติมได้ที่ สับปะรดกวน แปรรูปสับปะรดให้มีคุณค่าทำขายได้เงิน
++++++++++++++++++


 4. แยมสับปะรด    
 แยมสตรอว์เบอร์รีหรือแยมส้มก็ทาขนมปังจนเอียน 
ลองเปลี่ยนมากินแยมสับปะรดบ้างดีไหม 
สูตรแสนง่ายแค่จับสับปะรดสับกวนเคี่ยวน้ำตาลทรายจนเหนียวข้น 
แค่นี้ก็เรียบร้อยค่ะส่วนผสม แยมสับปะรด      • สับปะรดกระป๋องสับ 250 กรัม (หรือสับปะรดสดสับ)       • น้ำตาลทราย 3/4 ถ้วยวิธีทำแยมสับปะรด    
 1. ตั้งกระทะใส่เนื้อสับปะรดสับกับน้ำสับปะรดลงไป เติมน้ำตาลทราย 
รอจนเดือดแล้วเคี่ยวต่ออีกประมาณ 20 นาที หรือจนส่วนผสมเหนียวข้น      2. รอจนเย็นแล้วตักใส่ภาชนะที่มีฝาปิด
++++++++++++++++++


5. ไอศกรีมสับปะรด    
 อากาศร้อนแบบนี้ต้องจัดเมนูไอศกรีมสับปะรดสักลูก 
สูตรนี้ใช้เครื่องปั่นก็เอาอยู่ 
ปั่นแค่สองครั้งและแช่ตู้เย็นจนแข็งเป็นไอศกรีม กินกับท็อปปิ้งตามชอบเลยค่ะส่วนผสม ไอศกรีมสับปะรด      • เนื้อสับปะรดหั่นเป็นชิ้นเล็ก 1 ลูก      • น้ำตาลทราย 8 ช้อนโต๊ะ      • น้ำ 2 ถ้วย      • น้ำมะนาว 1 ช้อนโต๊ะ      • เกลือป่น 1 ช้อนชาวิธีทำไอศกรีมสับปะรด    
 1. ใส่เนื้อสับปะรด น้ำตาลทราย น้ำ น้ำมะนาว และเกลือป่น ลงในเครื่องปั่น 
ปั่นผสมจนส่วนผสมละเอียดเข้ากันดี เทใส่พิมพ์ นำเข้าช่องแช่แข็งนาน ประมาณ 
1-2 ชั่วโมง     2. นำออกจากตู้เย็น ตักใส่เครื่องปั่น 
ปั่นจนเนื้อเนียนอีกครั้ง ตักส่วนผสมใส่พิมพ์แล้วนำเข้าแช่แข็งอีกครั้ง 
นานประมาณ 5 ชั่วโมง ก่อนเสิร์ฟ     + ดูวิธีทำเพิ่มเติมได้ที่ ไอศกรีมสับปะรดซอร์เบท สดชื่นชุ่มฉ่ำจากเนื้อผลไม้เต็มคำ    
 วันหยุดหรือวันพักร้อนไปหาซื้อสับปะรดมาทำขนมจากสับปะรดกันเถอะ 
โดยเฉพาะแยมสับปะรดที่ทำกินเองง่าย ๆ ไม่ต้องซื้อ 
แถมปรับลดความหวานได้ตามชอบ อร่อยตามใจปากแน่นอนค่ะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






5 สูตรขนมจากสับปะรด รวมเมนูอร่อยเปรี้ยวอมหวานจากเนื้อผลไม้





อัปเดตล่าสุด 7 พฤษภาคม 2561 เวลา 15:37:28
 36,788 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































