




สูตรน้ำพันซ์ น้ำผลไม้ต้อนรับปีใหม่











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรเครื่องดื่ม






9 สูตรน้ำพันซ์ น้ำผลไม้สุดคูลต้อนรับปีใหม่




92,911อ่าน







0















          นี่แหละเครื่องดื่มที่ตามหา พบกับสูตรน้ำพันซ์ หลากเมนูน้ำผลไม้สีสันสดใส จะดื่มเองก็ได้ หรือเสิร์ฟงานปาร์ตี้ก็เก๋ พร้อมยัง ? ชนแก้ว !              ใกล้เข้าวันปีใหม่ 2561 แล้ว หลายครอบครัวต่างเตรียมพร้อมจัดปาร์ตี้กัน ทั้งอาหารคาวและอาหารหวานก็ทำบ่อยดังนั้นไม่กังวลเท่าไร แต่หนักใจกับเครื่องดื่มนี่สิ อยากได้ออกแนวน้ำผลไม้เพื่อสุขภาพหน่อย กระปุกดอทคอมขอนำเสนอวิธีทำน้ำพันซ์หลากสไตล์ รสเปรี้ยวหวานชื่นใจ อาจเติมความซ่าด้วยโซดา แต่รับรองไร้แอลกอฮอล์แน่นอนจ้า     1. น้ำพันซ์สีชมพู (pink party punch)            เริ่มกันที่เครื่องดื่มน้ำผลไม้สีหวานแหววกันเลยดีกว่า ขอนำเสนอน้ำพันซ์สีชมพู (pink party punch) ใส่น้ำราสป์เบอร์รีเลมอนเนดกับน้ำสับปะรด เติมความซาบซ่าด้วยน้ำมะนาวโซดา    ส่วนผสม น้ำพันซ์สีชมพู          • น้ำราสป์เบอร์รีเลมอนเนด (ขนาด 12 ออนซ์) 2 กระป๋อง       • น้ำเปล่า 6 ถ้วย       • น้ำมะนาวโซดา 2 ลิตร       • น้ำสับปะรด (ขนาด 46 ออนซ์) 1 กระป๋อง       • น้ำแข็ง       • ราสป์เบอร์รีและสับปะรด สำหรับแต่ง   วิธีทำน้ำพันซ์สีชมพู          1. คนผสมน้ำราสป์เบอร์รีเลมอนเนดกับน้ำมะนาวโซดา และน้ำเปล่าจนเข้ากัน        2. เติมน้ำสับปะรด คนผสมจนเข้ากัน        3. เทใส่แก้วที่ใส่น้ำแข็ง แต่งด้วยราสป์เบอร์รีกับสับปะรด   +++++++++     2. น้ำพันซ์ราสป์เบอร์รีเลมอนเนด (raspberry lemonade)          น้ำพันซ์สีชมพูดูอ่อนหวานไปหน่อย ใครชอบสีแสบทรวงกว่านี้ขอนำเสนอน้ำพันซ์ราสป์เบอร์รีเลมอนเนด (raspberry lemonade) เครื่องดื่มสีแดงจากราสป์เบอร์รี เติมรสเปรี้ยวจากน้ำเลมอนเนด เพิ่มความซาบซ่าจากน้ำอัดลมผสมขิง    ส่วนผสม น้ำพันซ์ราสป์เบอร์รีเลมอนเนด          • ราสป์เบอร์รีแช่แข็ง 24 ออนซ์        • น้ำเลมอนเนด (ขนาด 6 ออนซ์) 1 กระป๋อง        • น้ำอัดลมรสขิง 2 ลิตร       • น้ำแข็ง       • เลมอนสไลซ์ สำหรับแต่ง   วิธีทำน้ำพันซ์ราสป์เบอร์รีเลมอนเนด          1. ตั้งกระทะหรือหม้อ ใช้ไฟปานกลางค่อนข้างสูง ใส่ราสป์เบอร์รีลงไปเคี่ยว ประมาณ 10-15 นาทีหรือจนเนื้อข้นเนียนละเอียด เสร็จแล้วเอาไปกรองผ่านตะแกรงและนำไปแช่เย็นประมาณ 2 ชั่วโมง       2. ใส่น้ำราสป์เบอร์รีผสมกับน้ำเลมอนเนด และน้ำอัดลมรสขิง เทใส่แก้วที่มีน้ำแข็ง แต่งด้วยเลมอน   ++++++++++++++     3. น้ำพันซ์แต๊งกีฟวิ่ง (thanksgiving punch)           ใครชอบกลิ่นเครื่องเทศน่าจะชอบน้ำพันซ์แต๊งกีฟวิ่ง (thanksgiving punch) เพราะใส่ผงอบเชยและเครื่องเทศอื่น ๆ ผสมกับน้ำแอปเปิลไซเดอร์ เติมคาราเมลไซรัป แต่งด้วยแอปเปิล    ส่วนผสม น้ำพันซ์แต๊งกีฟวิ่ง          • น้ำแอปเปิลไซเดอร์ 2 แกลลอน       • คาราเมลไซรัป 12 ออนซ์       • เครื่องเทศ pumpkin pie spice 1 ช้อนโต๊ะ       • ผงอบเชย       • แอปเปิลสไลซ์   วิธีทำน้ำพันซ์แต๊งกีฟวิ่ง          • ผสมน้ำแอปเปิลไซเดอร์กับคาราเมลไซรัป เติมเครื่องเทศ pumpkin pie spice และผงอบเชย เทใส่แก้ว แต่งด้วยแอปเปิล   +++++++++++  










4. แซงเกรียผลไม้ (non-alcoholic sangria) 



       ดื่มกี่แก้วก็กลับบ้านได้เพราะแซงเกรียผลไม้ (non-alcoholic sangria) ไม่ใส่แอลกอฮอล์ เพราะเติมน้ำแร่มีฟองซาบซ่าผสมกับน้ำผลไม้ และแต่งด้วยผลไม้เพิ่มสีสัน

 

ส่วนผสม แซงเกรียผลไม้



      • เลมอนสไลซ์

      • มะนาวสไลซ์

      • ส้มสไลซ์

      • แครนเบอร์รี

      • น้ำแครนเบอร์รี 2 ถ้วย

      • น้ำองุ่น 2 ถ้วย

      • น้ำส้ม 1 ถ้วย

      • น้ำเลมอน 1/2 ถ้วย

      • น้ำแร่สปาร์คลิ่ง (sparkling mineral water) หรือน้ำมะนาวโซดา 4 ถ้วย



วิธีทำแซงเกรียผลไม้



      1. ใส่ส่วนผสมทุกอย่างลงไปในเหยือก ยกเว้น สปาร์คลิ่ง คนผสมให้เข้ากัน นำไปแช่เย็น

      2. ก่อนเสิร์ฟ เติมสปาร์คลิ่งลงไป คนผสมให้เข้ากัน เทใส่แก้ว



+++++++++++



5. น้ำพันซ์ส้มสับปะรด (pineapple orange punch)



      ใครจะไปเชื่อว่าส้มกับสับปะรดจะเอามาทำน้ำพันซ์ได้อย่างลงตัว ขอนำเสนอน้ำพันซ์ส้มสับปะรด (pineapple orange punch) สีสวยแบบธรรมชาติ ใส่น้ำอัดลมเพิ่มความซ่า เติมน้ำมะนาวไปหน่อย สุดท้ายแต่งด้วยเบอร์รี

 

ส่วนผสม น้ำพันซ์ส้มสับปะรด



      • น้ำสับปะรด 2 ถ้วย

      • น้ำส้ม 2 ถ้วย

      • น้ำมะนาว 2 ช้อนโต๊ะ

      • น้ำสไปร์ท 2 ถ้วย

      • ราสป์เบอร์รีกับบลูเบอร์รี 

      • ส้มสไลซ์ สำหรับแต่ง

 

วิธีทำน้ำพันซ์ส้มสับปะรด



      1. คนผสมน้ำสับปะรด น้ำส้ม และน้ำมะนาวจนเข้ากัน นำไปแช่เย็น

      2. ก่อนเสิร์ฟ เติมน้ำสไปร์ท และราสป์เบอร์รี แต่งด้วยส้มสไลซ์



+++++++++++++



6. น้ำพันซ์แอปเปิลพาย (apple pie punch) 



      เตรียมแอปเปิลมาหลาย ๆ ลูกเลยค่ะ จะได้เอามาทำน้ำพันซ์แอปเปิลพาย (apple pie punch) ใส่ทั้งแอปเปิลสดกับแอปเปิลไซเดอร์ เติมน้ำอัดลมผสมขิง 



ส่วนผสม น้ำพันซ์แอปเปิลพาย



      • แอปเปิลสับหรือแอปเปิลสไลซ์ 1 ลูก

      • แอปเปิลไซเดอร์ (ขนาด 1 ควอร์ต) ประมาณ 946 มิลลิลิตร

      • น้ำหวานจากลูกแพร์ 2 ถ้วย

      • น้ำอัดลมรสขิง 24 ออนซ์ 

      • วอดก้าแอปเปิลพาย (apple pie vodka) 1-1/2 ถ้วย (ไม่ใส่ก็ได้)



วิธีทำน้ำพันซ์แอปเปิลพาย



      • คนผสมแอปเปิลไซเดอร์ น้ำหวานจากลูกแพร์ และน้ำอัดลมรสขิงจนเข้ากัน ใส่แอปเปิลลงไป เทใส่แก้วที่ใส่น้ำแข็งไว้แล้ว หรือนำไปอุ่นแล้วจัดเสิร์ฟก็ได้



+++++++++++++++





7. น้ำพันซ์ธัญบงกช



      สำหรับใครอยากได้สูตรน้ำพันซ์แนว ๆ ขอนำเสนอพันซ์ธัญบงกช สูตรจาก นิตยสารแม่บ้าน ใส่กลีบบัวสีชมพูต้มกับรากบัว เติมน้ำมะนาวและโซดา อยากลิ้มรสชาติก็ลองทำกันเถอะ



ส่วนผสม น้ำพันซ์ธัญบงกช



      • รากบัวจีนหั่นแว่น 200 กรัม

      • กลีบบัวสดสีชมพู  2 ถ้วยตวง

      • น้ำมะนาว 2+1/2 ช้อนโต๊ะ

      • น้ำตาลทราย 3/4 ถ้วยตวง

      • น้ำเปล่า 2 ถ้วยตวง

      • เกลือป่น 1/4 ช้อนชา

      • โซดาแช่เย็น 1/2 ขวด

      • น้ำแข็งเกล็ดเล็ก  1 ถ้วยตวง ถึง 1+1/2 ถ้วยตวง

      • ดีบัวสายหั่นแว่น (สำหรับตกแต่ง)



วิธีทำน้ำพันซ์ธัญบงกช



      1. นำรากบัวจีน กลีบบัว และน้ำเปล่าใส่หม้อต้มโดยใช้ไฟปานกลางต้มประมาณ 20 นาที หรือจนรากบัวสุก ยกลงตักเอารากบัวจีน และกลีบบัวออก เติมน้ำมะนาว 1 ช้อนชา (ถ้าต้องการให้น้ำเป็นสีชมพู) ใส่น้ำตาลทราย เกลือป่น คนให้ส่วนผสมละลายทิ้งไว้ให้เย็น

      2. ผสมน้ำมะนาวที่เหลือกับส่วนผสมในข้อที่ 1 ให้เข้ากัน ชิมรส จัดเสิร์ฟใส่แก้วใสรูปทรงตามชอบ เติมน้ำแข็งและโซดาตกแต่งด้วยดีบัวสายบนปากแก้วให้สวยงาม



      + ดูวิธีทำเพิ่มเติมได้ที่ 
มาทำน้ำพันซ์ธัญบงกชดื่มกันดีกว่าค่ะ
    
    




+++++++++++++



8. น้ำพันซ์แตงโมกับแตงกวา



น้ำพันซ์แตงโมดูเชยไปหน่อย ต้องมาลองทำน้ำพันซ์แตงโมกับแตงกวา ใส่มะนาวกับน้ำผึ้งด้วย ดื่มได้บ่อยตามใจปรารถนา

 

ส่วนผสม น้ำพันซ์แตงโมกับแตงกวา



      • เนื้อแตงโม แกะเมล็ดออก หั่นเต๋า 6 ถ้วย

      • แตงกวาลูกใหญ่ หั่นบาง 1 ลูก

      • น้ำมะนาว 1-2 ช้อนโต๊ะ

      • น้ำผึ้ง 2 ช้อนโต๊ะ

      • น้ำแข็ง

      • ใบโหระพา สำหรับแต่งแก้ว



วิธีทำน้ำพันซ์แตงโมกับแตงกวา



      1. ใส่เนื้อแตงโมและแตงกวาลงในเครื่องปั่น ปั่นผสมจนละเอียด จากนั้นนำไปกรองเอาเฉพาะน้ำ เตรียมไว้

      2. ผสมน้ำมะนาวและน้ำผึ้งเข้าด้วยกัน จากนั้นเทใส่ลงในส่วนผสมน้ำแตงโม คนผสมให้เข้ากัน ชิมรสตามชอบ เทใส่แก้วตามด้วยน้ำแข็ง แต่งด้วยใบโหระพาให้สวยงาม พร้อมดื่ม



      + ดูวิธีทำเพิ่มเติมได้ที่ 
น้ำพันซ์แตงโมกับแตงกวา คืนความสดชื่นให้ร่างกาย
    
    




++++++++++++









9. น้ำพันซ์สตรอว์เบอร์รี



      ปิดท้ายด้วยน้ำพันซ์สตรอว์เบอร์รี ใส่น้ำเลมอนกับน้ำตาลทราย รสเปรี้ยวอมหวานดื่มง่าย แต่งหน้าด้วยสตรอว์เบอร์รีให้สวยงาม



ส่วนผสม น้ำพันซ์สตรอว์เบอร์รี



      • น้ำ 10 ถ้วย

      • น้ำตาลทราย 2 ถ้วย

      • เลมอน 5-7 ลูก

      • สตรอว์เบอร์รี ฝานเป็นชิ้น ๆ (ล้างสะอาดและซับให้แห้ง) 500 กรัม

 

วิธีทำน้ำพันซ์สตรอว์เบอร์รี



      1. ขูดผิวเลมอนด้วยที่ขูดชีส (ระวังอย่าขูดไปโดนส่วนสีขาวใต้เปลือกสีเหลือง เพราะมีรสขม) เตรียมไว้

      2. ใส่น้ำตาลทราย ประมาณ 1 ถ้วยลงในภาชนะ ตามด้วยผิวเลมอนขูด เคล้าผสมให้เข้ากัน แช่ทิ้งไว้ประมาณ 30 นาที (ขั้นตอนนี้จะทำให้น้ำตาลซึมซับกลิ่นหอมจากน้ำมันของเปลือกเลมอน)

      3. คั้นน้ำเลมอนเตรียมไว้ (ให้ได้น้ำเลมอน 1 ถ้วย)

      4. ใส่น้ำลงในหม้อ นำขึ้นตั้งไฟต้มจนเดือด ปิดไฟ ยกลงจากเตา จากนั้นใส่สตรอว์เบอร์รี น้ำเลมอน และน้ำตาลทรายที่เหลือ แล้วบดส่วนผสมทั้งหมดให้เข้ากัน ทิ้งไว้ประมาณ 30 นาที จนอุ่น

      5. ใส่ส่วนผสมผิวเลมอนกับน้ำตาลทรายลงไป คนผสมให้เข้ากัน (เพื่อให้น้ำมันจากเปลือกเลมอนระเหยออกมา) ยกลงกรองด้วยผ้าขาวบาง เอาเฉพาะน้ำ เทใส่แก้ว ตามด้วยน้ำแข็ง พร้อมดื่ม



      + ดูวิธีทำเพิ่มเติมได้ที่ น้ำพันซ์สตรอว์เบอร์รี เครื่องดื่มสีสวยเปรี้ยวหวานชื่นใจ 



      ปีใหม่ปีนี้ต้องจัดน้ำพันซ์สีสวยสะดุดตา มีทั้งความเปรี้ยวและความหวาน ดื่มได้บ่อยเพื่อเติมความสดชื่น กินคู่กับอาหารคาวก็เข้ากันมากบอกเลย 


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






9 สูตรน้ำพันซ์ น้ำผลไม้สุดคูลต้อนรับปีใหม่





อัปเดตล่าสุด 21 พฤศจิกายน 2560 เวลา 17:50:05
 92,911 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































