




เมนูจากชาเขียว หลากสูตรความอร่อยโดนใจชาเขียวเลิฟเว่อร์











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรขนม






16 เมนูจากชาเขียว หลากสูตรความอร่อยโดนใจชาเขียวเลิฟเว่อร์




76,115อ่าน







0















        เปิดสูตรเด็ดท้าให้ลองกับเมนูอาหารจากชาเขียว ทั้งขนมและเครื่องดื่ม ขั้นตอนง่าย ๆ ไม่ยาก แค่เห็นภาพก็ฟินแล้ว       สาวกชาเขียวเลิฟเว่อร์รู้ยังว่า ผงชาเขียวนอกจากเอามาทำเมนูชาเขียวเย็นแล้วยังเอามาทำเครื่องดื่มอื่น ๆ รวมถึงสูตรขนมได้ด้วยนะ กระปุกดอทคอมขอนำเสนอ 16 เมนูจากชาเขียว จับผงชาเขียวมาทำขนม เช่น นามะช็อกโกแลตชาเขียว บราวนี่ชาเขียว เค้กชาเขียว หรือเอามาทำเครื่องดื่ม เช่น ชาเขียวนมสด ชาเขียวมะนาว ชาเขียวไข่มุก เอ๊ะ ! แอบได้ยินเสียงท้องร้องไม่ไกลจากตรงนี้ อ้าว… เสียงท้องของเราเองนี่นา เขิน







1. นามะช็อกโกแลตชาเขียว



     ประเดิมสูตรแรกกันด้วยเมนูนามะช็อกโกแลตชาเขียว สูตรจาก คุณอ้อมกอดของความเหงา สมาชิกเว็บไซต์พันทิปดอทคอม เนื้อช็อกโกแลตชาเขียวนุ่มละมุนลิ้น หั่นเป็นชิ้นสี่เหลี่ยมพอดีคำ อร่อยแบบนี้กี่ชิ้นถึงจะพอ ส่วนผสม นามะช็อกโกแลตชาเขียว     • ไวท์ช็อกโกแลต 400 กรัม     • เฮฟวี่ครีม หรือวิปปิ้งครีม 125 กรัม     • เนยจืด (อุณหภูมิห้อง) 25 กรัม     • ผงชาเขียวมัทฉะ 2 ช้อนโต๊ะ     • ผงชาเขียวมัทฉะ  2 ช้อนชา (สำหรับโรยด้านบน)     • พิมพ์สี่เหลี่ยมขนาด 8x8 นิ้ววิธีทำนามะช็อกโกแลตชาเขียว     1. สับไวท์ช็อกโกแลตให้เป็นชิ้นเล็ก ๆ อุ่นเฮฟวี่ครีมหรือวิปปิ้งครีมให้ร้อน เทลงบนไวท์ช็อกโกแลตสับ และเติมเนยจืดลงไปคนให้เข้ากัน      2. เติมผงชาเขียวลงไป คนให้ละลายเข้ากันดี เทใส่พิมพ์ที่รองด้วยกระดาษรองอบเคลือบซิลิโคน นำเข้าตู้เย็นให้เซตตัว ประมาณ 4-6 ชั่วโมง หรือข้ามคืน      3. ก่อนหั่นนามะช็อกโกแลตชาเขียวให้นำมีดไปจุ่มในน้ำอุ่น เช็ดให้แห้งแล้วค่อยนำมาตัดช็อกโกแลตเป็นชิ้น โรยด้วยผงชาเขียวมัทฉะ พร้อมเสิร์ฟ     + ดูวิธีทำเพิ่มเติมได้ที่ นามะช็อกโกแลตชาเขียว เมนูช็อกโกแลตสุดฮอต ไม่ลองทำไม่ได้แล้ว
++++++++++++++++++++


2. นามะช็อกโกแลตชาเขียว (สูตรไมโครเวฟ)     ใครไม่มีเตาแก๊สหรือเตาไฟฟ้าแต่อยากกินนามะช็อกโกแลตชาเขียวก็ไม่มีปัญหา มาจดสูตรจาก เฟซบุ๊ก ทำอาหารในแบบง่าย ๆ ตามสไตล์ rita ทำง่าย ๆ จากไมโครเวฟแค่ 4 นาที พอแช่ตู้เย็นจนเซตตัวแล้วก็พร้อมเสิร์ฟทันทีจ้าส่วนผสม นามะช็อกโกแลตชาเขียว     • ไวท์ช็อกโกแลต 300 กรัม     • วิปปิ้งครีม 125 กรัม     • เนยสด 60 กรัม     • ผงชาเขียว 30 กรัม (สำหรับใส่ในช็อกโกแลต)     • ผงชาเขียว 30 กรัม (สำหรับโรย)     • พิมพ์ขนาดเส้นผ่าศูนย์กลาง 5x5 นิ้ว ปูกระดาษไขวิธีทำนามะช็อกโกแลตชาเขียว     1. นำไวท์ช็อกโกแลต วิปปิ้งครีม และเนยสดใส่ชามกระเบื้อง นำเข้าไมโครเวฟใช้ไฟแรง 400 วัตต์ เป็นเวลา 4 นาที     2. นำส่วนผสมช็อกโกแลตออกมาคนให้เข้ากันแล้วใส่ผงชาเขียวลงไปคนให้เข้ากันอีกครั้ง     3. เทส่วนผสมช็อกโกแลตใส่พิมพ์ขนาดเส้นผ่าศูนย์กลาง 5x5 นิ้ว ที่ปูกระดาษไขรองไว้ จากนั้นนำไปแช่ตู้เย็นช่องธรรมดาเป็นเวลา 6-8 ชั่วโมงจนเซตตัว นำออกจากพิมพ์ ตัดเป็นชิ้นพอดีคำ โรยด้วยผงชาเขียว     + ดูวิธีทำเพิ่มเติมได้ที่ นามะช็อกโกแลตชาเขียว สูตรไมโครเวฟ ของขวัญวาเลนไทน์ทำง่ายได้อีก
++++++++++++++++++++


3. กรีนทีลาเต้     ใครมีเครื่องทำกาแฟสดหรือเครื่องตีฟองนมเอาออกมาปัดฝุ่นเลยค่ะ เราจะชวนทำเครื่องดื่มกรีนทีลาเต้ สูตรจาก คุณ rins cookbook สมาชิกเว็บไซต์ยูทูบดอทคอม รสชาติชาเขียวกับฟองนมแสนละมุน ทำเสิร์ฟคนพิเศษก็เหมาะนะคะ ส่วนผสม กรีนทีลาเต้     • ผงชาเขียวมัทฉะ 1 ช้อนโต๊ะ     • น้ำร้อน 1 ช้อนโต๊ะ     • น้ำเชื่อมกลิ่นวานิลลา 2 ช้อนโต๊ะ     • นมสดเย็น 1 + 1/2 ถ้วยวิธีทำกรีนทีลาเต้     1. ใส่ผงชาเขียวและน้ำร้อนลงในแก้ว คนผสมให้ละลายเข้ากันจนเหนียว     2. ผสมน้ำเชื่อมกลิ่นวานิลลากับนมสดเข้าด้วยกัน นำไปทำโฟมนมด้วยเครื่อง โดยให้ได้อุณหภูมิ 66-77 องศาเซลเซียส จนเป็นเนื้อโฟมละเอียด กระแทกแก้วบนโต๊ะเบา ๆ เพื่อให้ฟองนมขนาดใหญ่แตกตัวลง วางพักทิ้งไว้ประมาณ 1 นาที เพื่อให้โฟมแยกตัวกัน     3. เทส่วนผสมชาเขียวลงในแก้ว จากนั้นหมุนแก้วให้น้ำชาเขียวเคลือบข้าง ๆ แก้ว ค่อย ๆ เทโฟมนมลงไปจนเกือบเต็มแก้ว สุดท้ายตักโฟมนมลงไปด้านบนให้สวยงาม โรยผงชาเขียวเป็นรูปตามชอบ พร้อมเสิร์ฟ     + ดูวิธีทำเพิ่มเติมได้ที่ กรีนทีลาเต้ เครื่องดื่มรสละมุน สูตร 5 นาทีกับส่วนผสม 4 อย่าง
++++++++++++++++++++


4. ชาเขียวนมสด      สำหรับใครที่อุปกรณ์ไม่พร้อมคงต้องขอบายเครื่องดื่มกรีนทีลาเต้ แต่เพื่อน ๆ สามารถทำเครื่องดื่มชาเขียวนมสดง่าย ๆ ได้นะคะ แค่จับชาเขียวคนผสมกับนมสด เติมน้ำเชื่อมกับนมข้นหวานตามชอบ แค่นี้ก็เรียบร้อยส่วนผสม ชาเขียวนมสด     • ผงชาเขียวมัทฉะ 2 ช้อนชา     • นมสด 160 มิลลิลิตร     • น้ำเชื่อม 2 ช้อนโต๊ะ     • นมข้นหวาน 1 ช้อนโต๊ะ     • น้ำแข็ง 1 แก้ว (แก้วขนาด 16 ออนซ์)     • นมสดสำหรับโรยหน้าวิธีทำชาเขียวนมสด     • ผสมผงชาเขียว นมสด น้ำเชื่อม และนมข้นหวานให้เข้ากัน (หรือใส่ในเชคเกอร์) เทใส่ลงในแก้วที่ใส่น้ำแข็งเตรียมไว้ เทนมสดด้านบน      + ดูวิธีทำเพิ่มเติมได้ที่ ชาเขียวนมสด เครื่องดื่มสุดอร่อยเอาใจสาว ๆ
++++++++++++++++++++


 5. นมถั่วเหลืองมัทฉะอัลมอนด์เฟรปเป้     เครื่องดื่มชาเขียวรสชาติแสนธรรมดา คงจะดีกว่าถ้าเพิ่มความหอมจากนมถั่วเหลือง กลายเป็นเครื่องดื่มนมถั่วเหลืองมัทฉะอัลมอนด์เฟรปเป้ สูตรจาก นิตยสารแม่บ้าน สูตรนี้จับส่วนผสมไปปั่นจนเนียน โรยอัลมอนด์ลงไป อื้อหือ... เลอค่าส่วนผสม นมถั่วเหลืองมัทฉะอัลมอนด์เฟรปเป้     • ผงนมถั่วเหลือง 1 ช้อนโต๊ะ     • ผงชาเขียว 1 ช้อนโต๊ะ     • อัลมอนด์อบสุก 8-10 เม็ด     • น้ำเชื่อม 6 ช้อนโต๊ะ     • น้ำร้อน 1/4 ถ้วยตวง     • น้ำแข็ง 1 ถ้วยตวง     • อัลมอนด์สับหยาบวิธีทำนมถั่วเหลืองมัทฉะอัลมอนด์เฟรปเป้     1. ผสมผงนมถั่วเหลืองกับผงชาเขียวเข้าด้วยกัน เทน้ำร้อนใส่ลงไป คนผสมจนละลาย     2. เทน้ำแข็งใส่ในเครื่องปั่น ตามด้วยส่วนผสมนมถั่วเหลืองชาเขียว น้ำเชื่อม และอัลมอนด์ ปั่นให้เข้ากันจนละเอียด เทใส่แก้ว ตกแต่งด้วยอัลมอนด์สับหยาบ     + ดูวิธีทำเพิ่มเติมได้ที่ นมถั่วเหลืองมัทฉะอัลมอนด์เฟรปเป้ เอาใจคนชอบชาเขียวปั่น
++++++++++++++++++++


6. ชาเขียวมะนาว     เติมความสดชื่นยามบ่ายกันด้วยเครื่องดื่มชาเขียวมะนาวสักแก้วดีกว่า สูตรทำง่ายผสมผงชาเขียวกับน้ำร้อน เติมน้ำเชื่อม บีบมะนาว คนเข้ากันก็กระดกดื่มเอื๊อก ๆ กันเลยส่วนผสม ชาเขียวมะนาว     • ผงชาเขียว 2 ช้อนชา     • น้ำร้อนจัด 500 มิลลิลิตร     • น้ำเชื่อม     • น้ำมะนาว     • เลมอนฝานแว่น     • น้ำแข็งวิธีทำชาเขียวมะนาว     1. ผสมผงชาเขียวกับน้ำร้อนจัด พักทิ้งไว้ประมาณ 5-10 นาที จนน้ำเปลี่ยนสี กรองเอากากออก เตรียมไว้     2. ใส่น้ำชาเขียวลงในแก้ว ตามด้วยน้ำเชื่อม และน้ำมะนาว คนผสมให้เข้ากัน ชิมรสตามชอบ ใส่น้ำแข็งตามด้วยเลมอน พร้อมดื่ม     + ดูวิธีทำเพิ่มเติมได้ที่ ชาเขียวมะนาว ดื่มเย็น ๆ เรียกความสดชื่น
++++++++++++++++++++


7. ชาเขียวไข่มุก     ดื่มชาเย็นไข่มุกก็หลายครั้งลองเปลี่ยนเป็นเครื่องดื่มชาเขียวไข่มุก สูตรจาก eugeniekitchen.com จับผงชาเขียวไปชงกับน้ำร้อน น้ำผึ้ง และนมสด เทใส่แก้วน้ำแข็ง ใส่ไข่มุกลงไปตามชอบส่วนผสม ชาเขียวไข่มุก     • ผงชาเขียวมัทฉะ 1 + 1/2 ช้อนชา     • น้ำร้อน 2 ช้อนโต๊ะ     • น้ำผึ้ง 2 ช้อนโต๊ะ     • นมสด 1 ถ้วย     • น้ำแข็ง 1/2 ถ้วย     • ไอศกรีมชาเขียว 2 ลูก     • ไข่มุกต้มสุก 1/4 ถ้วยวิธีทำชาเขียวไข่มุก     1. ละลายผงชาเขียวกับน้ำร้อนเข้าด้วยกัน ใส่ลงในเชคเกอร์ ตามด้วยน้ำผึ้ง นมสด และน้ำแข็ง เขย่าผสมให้เข้ากันดี     2. ตักไข่มุกใส่แก้ว เทส่วนผสมชาเขียวลงไป ตามด้วยไอศกรีมชาเขียว พร้อมเสิร์ฟ     + ดูวิธีทำเพิ่มเติมได้ที่ 13 สูตรชาไข่มุก เมนูเด็ดที่ร้อนนี้ต้องลองสักแก้ว
++++++++++++++++++++


8. ไอศกรีมชาเขียวชีสพาย     รู้ยัง ? เมนูจากชาเขียวทำชีสพายไม่อบได้ด้วยนะ ขอแนะนำเมนูไอศกรีมชาเขียวชีสพาย สูตรจาก คุณสมาชิกหมายเลข 3128333 สมาชิกเว็บไซต์พันทิปดอทคอม กัดไปคำแรกสัมผัสความกรอบของฐานพายกับความหวานของถั่วแดงกวน ตัดเลี่ยนด้วยไอศกรีมครีมชีสและไอศกรีมชาเขียว ตบท้ายด้วยโรยผงชาเขียวส่วนผสม ไอศกรีมชาเขียวชีสพาย (สำหรับพิมพ์วงกลมขนาด 3 ปอนด์)ชั้นที่ 1 ฐานพาย :     • แครกเกอร์ 160 กรัม (พิมพ์ใช้แครกเกอร์ตราโรซี่ 80 กรัม 2 ห่อ ห่อละ 12 บาท)     • เนยสดเค็มละลาย 70 กรัมชั้นที่ 2 ถั่วแดงกวน :     • ถั่วแดงกวน 350 กรัม (ในสูตรใช้ถั่วแดงกวน สำเร็จรูปแบบกระป๋อง)ชั้นที่ 3 ไอศกรีมครีมชีส :     • ครีมชีส 250 กรัม     • นมข้นหวาน 2/3 ถ้วย     • น้ำเลมอน 1-2 ช้อนโต๊ะ (พิมพ์ไม่ชอบเปรี้ยวมากเลยใช้ 1 ช้อนโต๊ะ)     • กลิ่นวานิลลา 2 ช้อนชา     • วิปปิ้งครีมนมโคแท้ แบบไม่หวาน 250 กรัมชั้นที่ 4 ไอศกรีมชาเขียว :     • วิปปิ้งครีมนมโคแท้ แบบไม่หวานเท่านั้น 200 กรัม     • ไวท์ช็อกโกแลต 150 กรัม     • ผงชาเขียว 1 ช้อนโต๊ะ     • ผงเจลาติน 2 ช้อนชา     • น้ำเย็น 3 ช้อนโต๊ะชั้นที่ 5 โรยผงชาเขียว :     • ผงชาเขียว 1-2 ช้อนโต๊ะวิธีทำไอศกรีมชาเขียวชีสพาย     1. เตรียมพิมพ์ขนาด 3 ปอนด์ถอดก้นได้ หรือใครจะทำด้วยแก้วหรือถ้วยก็ตามชอบ     2. ชั้นที่ 1 ทำฐานพาย : โดยบดแครกเกอร์ให้เรียบร้อย เสร็จแล้วนำมาผสมกับเนยละลายให้เข้ากัน นำไปกรุในพิมพ์วงกลม เกลี่ยให้ทั่วแล้วใช้ก้นแก้วกดให้แน่น ๆ แล้วเข้าช่องแช่แข็งประมาณ 30 นาทีหรือจนเซตตัว     3. ชั้นที่ 2 ทำถั่วแดงกวน : โดยนำแครกเกอร์ที่เตรียมไว้ออกจากตู้เย็น ใส่ถั่วแดงกวนลงไป เกลี่ยถั่วแดงกวนให้เสมอกัน นำเข้าช่องแช่แข็งประมาณ 30 นาทีหรือจนเซตตัว จะได้เป็นชั้นสวย ๆ     4. ชั้นที่ 3 ทำไอศกรีมครีมชีส : โดยใส่ครีมชีสกับนมข้นหวานลงในอ่างผสม ตีครีมชีสกับนมข้นหวานให้เนียนเข้ากัน เติมน้ำเลมอนกับกลิ่นวานิลลา ตีต่อให้เข้ากันอีกครั้ง กรองส่วนผสมครีมชีส 1 รอบ พักไว้     5. เทวิปปิ้งครีมใส่อ่างผสม ตีให้ขึ้นฟู ตักวิปปิ้งครีมใส่ลงผสมกับครีมชีส ตะล่อมแบบเบามือจนเนื้อเนียน เทใส่พิมพ์ เกลี่ยให้ทั่ว ใช้มือเขย่าพิมพ์จนเนื้อเนียน คลุมด้วยพลาสติกถนอมอาหาร แช่ช่องแข็งประมาณ 2-3 ชั่วโมงจนเซตตัว     6. ชั้นที่ 4 ไอศกรีมชาเขียว : โดยผสมผงเจลาตินกับน้ำเย็นพักไว้ให้พองตัว เทวิปครีมใส่ชามผสม เอาเข้าไมโครเวฟประมาณ 4-5 นาที     7. ใส่ไวท์ช็อกโกแลตในอ่างผสม นำวิปครีมเทใส่ลงไป คนผสมจนละลาย ใส่ผงชาเขียวแล้วคนผสมให้เข้ากัน ใส่เจลาตินลงผสมต่อให้เข้ากัน พักให้เย็น     8. เทไอศกรีมชาเขียวลงในพิมพ์ คลุมด้วยพลาสติกถนอมอาหาร นำไปแช่แข็งข้ามคืน เราทำเป็นไอศกรีมความเย็นต้องถึง     9. ชั้นที่ 5 : นำไอศกรีมชาเขียวชีสพายออกมา ใช้มีดแซะขอบ เอาออกจากพิมพ์ โรยผงชาเขียวให้ทั่ว ตัดเป็นชิ้นพร้อมเสิร์ฟ     + ดูวิธีทำเพิ่มเติมได้ที่ ไอศกรีมชาเขียวชีสพาย สูตรขนมไม่อบไม่มีขายต้องทำเอง
++++++++++++++++++++


9. ไอศกรีมชาเขียวถั่วแดงโมจิ     เตรียมผงชาเขียวมาทำไอศกรีมชาเขียววันหยุดนี้กันค่ะ สูตรจาก อาหารง่าย ๆ สไตล์ rita ไอศกรีมชาเขียวสูตรไม่ใช้เครื่อง โปะถั่วแดงกวนและโมจิ รีบกินก่อนละลายนะคะส่วนผสม ไอศกรีมชาเขียว     • ผงชาเขียว 3 ช้อนโต๊ะ     • น้ำเปล่า 50 มิลลิลิตร     • วิปปิ้งครีม 450 มิลลิลิตร     • นมสด 50 มิลลิลิตร     • น้ำตาลทราย 3/4 ถ้วยตวง     • ผงคินาโกะ     • ถั่วแดงบด     • โมจิส่วนผสม ถั่วแดงบด     • ถั่วแดง 1/2 ถ้วยตวง     • น้ำตาลทราย 1/2 ถ้วยตวง + 2 ช้อนโต๊ะ     • เกลือ 1/8 ช้อนชา     • น้ำเปล่า 1 ถ้วยตวงส่วนผสม โมจิ          • น้ำเปล่า 1/2 ถ้วยตวง     • แป้งข้าวเหนียว 1/2 ถ้วยตวงวิธีทำถั่วแดงบดด้วยไมโครเวฟ     1. นำถั่วแดงไปแช่น้ำเปล่า 2 ถ้วยตวง เป็นเวลา 3-6 ชั่วโมง     2. นำถั่วแดงไปล้างฟองออก เทใส่ถ้วย เติมน้ำเปล่าใส่ 3 เท่า แล้วเข้าไมโครเวฟใช้กำลังไฟ 800 วัตต์ เป็นเวลา 30 นาที     3. นำถั่วแดงไปปั่นต่อในเครื่องปั่น เทน้ำตาลทราย เกลือ และน้ำเปล่า คนให้เข้ากัน นำไปเข้าไมโครเวฟ 25 นาที เสร็จแล้วพักไว้ให้เย็นวิธีทำโมจิด้วยไมโครเวฟ     1. นำน้ำเปล่ากับแป้งข้าวเหนียวมาผสมให้เข้ากัน     2. เข้าไมโครเวฟใช้กำลังไฟ 800 วัตต์ เป็นเวลา 5 นาที พักไว้ให้เย็นวิธีทำชาเขียวถั่วแดงโมจิ     1. นำน้ำเปล่าเข้าไมโครเวฟใช้กำลังไฟ 800 วัตต์ เป็นเวลา 2 นาที แล้วจึงใส่ผงชาเขียวลงไปคนให้เข้ากันแล้วพักไว้ให้เย็น     2. นำวิปปิ้งครีมผสมกับน้ำตาลทรายแล้วตีจนขึ้นฟู     3. จากนั้นจึงใส่น้ำชาเขียวลงไปคนให้เข้ากันแล้วใส่นมสดลงไปคนให้เข้ากัน     4. เทใส่ภาชนะมีฝาปิดแล้วนำไปแช่ช่องฟรีซ 8-10 ชั่วโมง จนไอศกรีมเซตตัว     5. นำไอศกรีมใส่ถ้วย ตกแต่งด้วยถั่วแดงบด โมจิ และโรยหน้าด้วยผงคินาโกะ (ผงถั่วเหลือง) ให้สวยงามตามชอบ     + ดูวิธีทำเพิ่มเติมได้ที่ ไอศกรีมชาเขียวถั่วแดงโมจิ ตำรับญี่ปุ่นแท้แม้ไม่ใช้เครื่อง
++++++++++++++++++++


10. ไอศกรีมแท่งชาเขียวถั่วแดง     เห็นเด็ก ๆ กินไอศกรีมแท่งชาเขียวแล้วก็อยากกินบ้าง มามะมาจดวิธีทำไอศกรีมแท่งชาเขียวถั่วแดง สูตรจาก rins cook book สูตรง่ายไม่ใช้เครื่อง ได้กินทั้งไอศกรีมชาเขียวและถั่วแดงไปพร้อม ๆ กัน ฟินสองเด้งเลยล่ะส่วนผสม ไอศกรีมชาเขียวถั่วแดง     • ผงชาเขียวมัทฉะ 4 ช้อนโต๊ะ     • น้ำร้อน 3-4 ช้อนโต๊ะ     • น้ำตาลทราย (น้ำตาลทรายแดงหรือน้ำผึ้ง) 3 ช้อนโต๊ะ     • นมข้นหวาน 5 ช้อนโต๊ะ     • เฮฟวี่ครีม (นมสดหรือนมถั่วเหลือง) 350 มิลลิลิตร (ประมาณ 1 + 1/2 ถ้วย)     • ถั่วแดงญี่ปุ่นชนิดหวาน 1/3 ถ้วย     • พิมพ์ไอศกรีม     • ไม้ไอศกรีม (แช่น้ำทิ้งไว้ 15 นาที)วิธีทำไอศกรีมชาเขียวถั่วแดง     1. ใส่ผงชาเขียวลงในถ้วยผสม ตามด้วยน้ำร้อน คนผสมให้ผงชาเขียวละลายจนไม่เป็นเม็ด     2. เติมน้ำตาลทรายลงไป คนผสมให้เข้ากันจนน้ำตาลทรายละลาย     3. เติมนมข้นหวานลงไป คนผสมให้เข้ากัน     4. เติมเฮฟวี่ครีมลงไป คนผสมให้เข้ากัน     5. เทส่วนผสมลงพิมพ์จนเกือบเต็ม นำเข้าแช่แข็งประมาณ 1 ชั่วโมง     6. นำไอศกรีมออกจากช่องแข็ง ตักถั่วแดงใส่แล้วเสียบไม้ไอศกรีมลงไป นำไปแช่แข็งอีกครั้งประมาณ 5 ชั่วโมง แกะออกจากพิมพ์ (ถ้าแกะไม่ออกให้นำพิมพ์ไปผ่านน้ำอุ่นแล้วค่อย ๆ ดึงออก) พร้อมเสิร์ฟ     + ดูวิธีทำเพิ่มเติมได้ที่ ไอศกรีมชาเขียวถั่วแดง หวานเย็นฉ่ำแบบญี่ปุ่น
++++++++++++++++++++


11. ไอศกรีมชาเขียว ไม่ใช้เครื่อง     มาต่อกันที่อีกเมนูไอศกรีมชาเขียวกันนะคะ สูตรจาก คุณเนินน้ำ สมาชิกเว็บไซต์พันทิปดอทคอม สูตรทำเองได้ไม่ต้องใช้เครื่อง ใส่ไข่แดงเพิ่มความเข้มข้นด้วย เนื้อไอศกรีมนุ่มละมุนลิ้นได้กลิ่นชาเขียวเน้น ๆ ใส่ถั่วแดงกวนก็เพิ่มความอร่อยสไตล์ญี่ปุ่นจ้าส่วนผสม ไอศกรีมชาเขียว     • นมข้นจืด 2+1/2 ถ้วย     • วิปปิ้งครีม 1/2 ถ้วย     • ผงชาเขียวมัทฉะ 2-3 ช้อนโต๊ะ (สูตรนี้ใส่ 3 ช้อนโต๊ะ)     • ไข่แดง 2 ฟอง     • น้ำตาลทรายละเอียด 1/2 ถ้วย     • เกลือป่น 1/4 ช้อนชา     • ถั่วแดงกวน สะระแหน่ และเชอร์รีสำหรับแต่งวิธีทำไอศกรีมชาเขียว     1. ผสมนมข้นจืดและวิปปิ้งครีมเข้าด้วยกันด้วยตะกร้อมือในอ่างผสม ร่อนผงชาเขียวมัทฉะใส่ลงไป คนผสมอีกครั้งให้เข้ากันดี พักไว้     2. ตีผสมไข่แดงจนข้นเป็นสีครีมนวล ค่อย ๆ ใส่น้ำตาลและเกลือลงไป ตีจนน้ำตาลทรายละลาย ใส่ส่วนผสมชาเขียวมัทฉะลงไปผสมให้เข้ากัน เทลงในถาดก้นตื้นแล้วนำเข้าแช่แข็ง (กรณีที่ใช้เครื่องทำไอศกรีม ก็ให้นำส่วนผสมลงไปปั่นประมาณ 30 นาที แล้วใส่กล่องที่มีฝาปิดแช่แข็งได้เลย)     3. เมื่อไอศกรีมเริ่มแข็งพอสมควรก็เอามาขูดด้วยส้อม ทำแบบนี้สัก 3 ครั้งหรือมากกว่านั้น จากนั้นนำใส่กล่องที่มีฝาปิด นำเข้าแช่แข็ง นำออกมาตักใส่ถ้วย เสิร์ฟพร้อมถั่วแดงกวน เชอร์รีสด ตกแต่งด้วยใบสะระแหน่     + ดูวิธีทำเพิ่มเติมได้ที่ ไอศกรีมชาเขียว ทำเองได้ไม่ต้องใช้เครื่อง
++++++++++++++++++++


12. บราวนี่ชาเขียว     เคยกินแต่บราวนี่ช็อกโกแลตลองเปลี่ยนมากินบราวนี่ชาเขียวสักครั้งดีกว่า สูตรจาก คุณ little foggy สมาชิกเว็บไซต์พันทิปดอทคอม สูตรหวานน้อย เนื้อบราวนี่ชาเขียวหนึบแน่น หอมกลิ่นมะพร้าวอบ หั่นเป็นชิ้นสี่เหลี่ยมกินคู่กับเครื่องดื่มชาเขียวนมสดเข้ากันสุด ๆส่วนผสม บราวนี่ชาเขียว     • ไวท์ช็อกโกแลตชิพ 1 ถ้วย     • เนยละลาย 50 กรัม     • น้ำตาลทรายเเดง 1/3 ถ้วยตวง     • ไข่ไก่ 3 ฟอง     • แป้งสาลีอเนกประสงค์ 1 ถ้วย     • ผงชาเขียวมัทฉะ 4 ช้อนชา     • เกลือป่น     • มะพร้าวอบแห้ง 1/4 ถ้วยตวงวิธีทำบราวนี่ชาเขียว     1. เปิดเตาอบที่อุณหภูมิ 160 องศาเซลเซียส และเตรียมถาดอบ รองกระดาษรองอบ เตรียมไว้     2. นำเนย น้ำตาลทรายแดง และไวท์ช็อกโกแลตประมาณ 1/2 ถ้วยไปละลายเข้าด้วยกัน ตอกไข่ไก่ลงไปตีผสมเข้าด้วยกัน     3. ร่อนแป้งสาลีอเนกประสงค์กับผงชาเขียวลงไปในอ่างผสม ใส่เกลือลงไป คนตะล่อมให้เข้ากันแล้วเทใส่ถาดที่เตรียมไว้ เกลี่ยให้เสมอกัน     4. โรยหน้าด้วยมะพร้าวอบแห้งเเละไวท์ช็อกโกแลตที่เหลืออีก 1/2 ถ้วย นำเข้าเตาอบประมาณ 10-15 นาที นำออกจากเตา พักไว้จนเย็น นำเข้าเเช่ตู้เย็นประมาณ 2 ชั่วโมง แล้วนำมาตัดเป็นชิ้น ๆ จัดเสิร์ฟ     + ดูวิธีทำเพิ่มเติมได้ที่ บราวนี่ชาเขียว ขนมเขียวหวานเคี้ยวเหนียว ๆ เพลิน ๆ
++++++++++++++++++++


13. เค้กชาเขียว     วันเกิดปีนี้มาทำเมนูเค้กชาเขียวมอบให้คนพิเศษกันค่ะ สูตรจาก เฟซบุ๊ก baking glory เค้กสีเขียวละมุนตา เนื้อนุ่มฟูหวานน้อย ปาดครีมสดตามชอบ เตรียมซ้อมร้องเพลงแฮปปี้เบิร์ดเดย์รอเลยค่ะส่วนผสม ของแห้ง     • แป้งเค้ก (ที่ร่อนแล้ว) 1/2 ถ้วย     • ผงฟู 1/2 ช้อนชา     • ผงชาเขียวมัทฉะ 2 ช้อนโต๊ะ     • เกลือป่น 1/8 ช้อนชา     • น้ำตาลทราย (ส่วนที่ 1) 1/4 ถ้วยส่วนผสม ไข่แดง     • ไข่แดง 2 ฟอง     • น้ำมันเมล็ดชา 2 ช้อนโต๊ะ (หรือใช้น้ำมันพืชแทนได้)     • น้ำ 2 ช้อนโต๊ะส่วนผสม ไข่ขาว     • ไข่ขาว 2 ฟอง     • น้ำตาลทราย (ส่วนที่ 2) 1/3 ถ้วย     • สีผสมอาหารสีเขียว (เพื่อเพิ่มสีสัน ไม่ใส่ก็ได้)     • ครีมสด (สำหรับแต่งหน้าเค้ก) สามารถเข้าไปดูเคล็ดลับวิธีตีครีมสดได้ที่ เฟซบุ๊ก baking gloryวิธีทำเค้กชาเขียว     1. ทำส่วนผสมของแห้ง โดยนำแป้งเค้กที่ร่อนแล้วผสมกับผงฟู ผงชาเขียว และเกลือป่น ใส่น้ำตาลทรายส่วนที่ 1 ลงไป เตรียมไว้     2. ทำส่วนผสมไข่แดง โดยผสมไข่แดง น้ำมัน และน้ำเข้าด้วยกัน นำไปผสมกับแป้งที่ร่อนไว้ คนผสมให้เข้ากันจนเนียน และชาเขียวไม่เป็นเม็ด ใส่สีผสมอาหารสีเขียวลงไปเล็กน้อย     3. ทำส่วนผสมไข่ขาว โดยตีไข่ขาวกับน้ำตาลทราย (ส่วนที่ 2) เข้าด้วยกันจนตั้งยอดแข็ง เทลงไปผสมกับส่วนผสมชาเขียวที่เตรียมไว้ เทส่วนผสมใส่พิมพ์ นำเข้าอบที่อุณหภูมิ 175 องศาเซลเซียส ประมาณ 30 นาที นำมาผ่าครึ่งแล้วทาด้วยวิปปิ้งครีมตามชอบ     + ดูวิธีทำเพิ่มเติมได้ที่ เค้กชาเขียว เนื้อฟูนุ่ม สูตรหวานน้อย หน้าตาดี
++++++++++++++++++++


14. เค้กชิฟฟอนชาเขียว     เคยกินแต่เค้กชิฟฟอนใบเตย ลองเปลี่ยนมากินเค้กชิฟฟอนชาเขียว สูตรจาก เฟซบุ๊ก ห้องชา a tea room จุดเด่นคือ เนื้อเค้กมีกลิ่นชาเขียวอ่อน ๆ เสิร์ฟในถ้วยมัฟฟินกินง่าย ไม่ต้องปาดครีมก็อร่อยเหาะ ส่วนผสม เค้กชิฟฟอนชาเขียว (สำหรับ 8 ถ้วยมัฟฟิน ขนาด 7 ซม.)     • ไข่ 3 ฟอง     • น้ำตาลทราย (สำหรับส่วนผสมไข่แดง) 30 กรัม     • น้ำมันพืช 2 ช้อนโต๊ะ     • น้ำเปล่า 40 มิลลิลิตร     • แป้งเค้ก 70 กรัม     • ผงฟู 1 ช้อนชา     • ผงชาเขียวมัทฉะ 2 ช้อนชา     • น้ำตาลทราย (สำหรับส่วนผสมไข่ขาว) 40 กรัมวิธีทำเค้กชิฟฟอนชาเขียว     1. แยกไข่แดงกับไข่ขาวใส่ลงในโถผสมคนละใบ และเปิดเตาอบที่อุณหภูมิ 180 องศาเซลเซียส เตรียมไว้     2. ในโถไข่แดงใส่น้ำตาลทรายลงไปตีด้วยตะกร้อมือจนข้นและเปลี่ยนเป็นสีเหลืองอ่อน จากนั้นใส่น้ำมันพืชลงไป คนผสมจนเข้ากัน ตามด้วยน้ำเปล่า คนผสมต่อให้เข้ากัน ร่อนแป้ง ผงฟู และผงชาเขียวลงไป คนผสมจนเนียนเข้ากันและไม่เห็นเป็นผงแป้ง พักไว้     3. ตีไข่ขาวจนฟูขึ้นเล็กน้อย แบ่งใส่น้ำตาลทรายเป็น 2 ครั้ง แล้วตีต่อจนตั้งยอดแข็งเป็นเมอเเรงค์ ตักประมาณ 1/3 ส่วนใส่ลงไปในส่วนผสมแป้งชาเขียว คนด้วยไม้พายจนเข้ากันดี แล้วใส่เมอแรงค์ไข่ขาวอีก 1/3 ส่วนลงไปคนผสมพอประมาณให้กลายเป็นลายหินอ่อน จากนั้นเทลงไปในเมอแรงค์ไข่ขาวที่เหลือ คนผสมจนเข้ากันเป็นเนื้อเดียว ตักส่วนผสมใส่พิมพ์ นำเข้าอบประมาณ 20 นาที     4. นำเค้กออกจากเตาแล้วคว่ำเค้กลงบนตะแกรง (เค้กจะได้ไม่ยุบลง) พร้อมเสิร์ฟ     + ดูวิธีทำเพิ่มเติมได้ที่ เค้กชิฟฟอนชาเขียว เนื้อฟู เบา เนียน นุ่ม สไตล์ญี่ปุ่น
++++++++++++++++++++


15. โมจิไอศกรีมชาเขียว     โมจิชาเขียวคงไม่เหมาะกับวันอากาศร้อน ๆ ต้องเจอกับเมนูโมจิไอศกรีมชาเขียว สูตรจาก rins cookbook สมาชิกเว็บไซต์พันทิปดอทคอม จับแป้งโมจิชาเขียวห่อไอศกรีมชาเขียว ปั้นเป็นก้อนกลมขนาดตามชอบ กินแบบเย็น ๆ ฟินสุดใจส่วนผสม โมจิไอศกรีมชาเขียว (สำหรับ 8 ชิ้น)     • ไอศกรีมชาเขียว 8 ลูก     • ผงชาเขียว 2 ช้อนชา     • แป้งโมจิโกะ 1/2 ถ้วย (ถ้าไม่มีให้ใช้แป้งข้าวเหนียว)     • น้ำตาลทราย 1/3 ถ้วย     • น้ำเปล่า 1/2 ถ้วย     • น้ำเชื่อมข้าวโพด (corn syrup) 2 ช้อนชา     • แป้งมัน (หรือแป้งข้าวโพด) 1/2 ถ้วย (สำหรับโรย)วิธีทำโมจิไอศกรีมชาเขียว     1. ตักไอศกรีมเป็นลูกกลม ๆ วางลงในพิมพ์มัฟฟินหรือจาน (ขั้นตอนนี้ต้องรีบทำเพื่อไม่ให้ไอศกรีมละลายเป็นน้ำ) จากนั้นนำไอศกรีมไปแช่ช่องแข็งประมาณ 30 นาทีให้แข็ง     2. ใส่แป้งโมจิโกะ (หรือแป้งข้าวเหนียว) ลงในอ่างผสม (ที่สามารถนำเข้าไมโครเวฟได้) ตามด้วยน้ำตาลทราย     3. ละลายผงชาเขียวกับน้ำเปล่าแล้วใส่ลงในส่วนผสมแป้ง ตามด้วยน้ำเชื่อมข้าวโพด คนผสมให้ละลายเข้ากัน (ถ้าส่วนผสมแห้งเกินไปสามารถใส่น้ำเพิ่มได้) ปิดด้วยพลาสติกถนอมอาหารแล้วนำเข้าไมโครเวฟ     ครั้งที่ 1 เวฟประมาณ 2 นาที พอครบเวลานำออกจากไมโครเวฟแล้วคนผสมให้เข้ากัน จากนั้นนำกลับเข้าไมโครเวฟ     ครั้งที่ 2 เวฟต่ออีก 2 นาที นำออกมาคนอีกครั้ง แล้วนำเข้าไมโครเวฟ     ครั้งที่ 3 เวฟต่ออีก 1 นาที จนแป้งสุกและมีลักษณะใส นำออกมาคนผสมให้เข้ากันอีกครั้ง เตรียมไว้     4. โรยแป้งแห้งลงบนพื้นที่ ๆ จะนวดแป้งและที่มือ จากนั้นตักแป้งที่สุกแล้ววางลงไป ใช้มือค่อย ๆ คลึงแป้งเป็นออกแผ่นบาง ๆ (ควรทำในขณะอุ่น เพราะแป้งจะคลึงง่าย)     5. ตัดแผ่นแป้งเป็นชิ้นสี่เหลี่ยมจัตุรัส (กะขนาดให้สามารถหุ้มไอศกรีมได้) แล้วใช้ไม้คลึงแป้งเป็นแผ่นบาง ๆ ปัดแป้งส่วนเกินจากแผ่นแป้งโมจิออก     6. คลุมจานด้วยพลาสติกถนอมอาหาร วางแผ่นแป้งโมจิลงไป ทับด้วยพลาสติกถนอมอาหารอีกครั้ง ทำสลับกันจนหมดแผ่นแป้ง ห่อจานด้วยพลาสติกถนอมอาหาร นำเข้าแช่ตู้เย็นประมาณ 15 นาที     7. แกะแป้งที่แช่เย็นแล้วออกจากพลาสติกถนอมอาหาร แล้วนำไปห่อไอศกรีมให้มิด จากนั้นใช้พลาสติกถนอมอาหารหุ้มทับแล้วหมุนแต่งทรงให้เป็นก้อนกลมสวยงาม ทำจนครบ นำกลับไปแช่เย็นประมาณ 1 ชั่วโมง แกะออกจากพลาสติก พร้อมเสิร์ฟทันที     + ดูวิธีทำเพิ่มเติมได้ที่ โมจิไอศกรีมชาเขียว เหนียวนุ่ม เย็นฉ่ำ หม่ำเพลิน ๆ
++++++++++++++++++++


16. วาฟเฟิลชาเขียว     วาฟเฟิลอาหารเช้ากินบ่อยก็เบื่อ ในตู้กับข้าวก็มีผงชาเขียวเหลือ ๆ ลองใส่ลงไปในแป้งวาฟเฟิล กลายเป็นเมนูวาฟเฟิลชาเขียว สูตรจากfitfoodiefinds.com ใช้เตาอบวาฟเฟิลรูปร่างตามชอบ เพิ่มกลิ่นหอมจากวานิลลาและนมอัลมอนด์ บีบวิปครีมลงไปนิดก็เก๋แล้วค่ะส่วนผสม ของแห้ง     • แป้งสาลีอเนกประสงค์ (สูตรปราศจากกลูเตน) 2 ถ้วย     • ผงฟู 2 ช้อนชา     • เบกกิ้งโซดา 1/2 ช้อนชา     • ผงชาเขียว 1 ช้อนชา + 1/2 ช้อนชาส่วนผสม ของเหลว     • ไข่ไก่ 2 ฟอง     • น้ำผึ้ง 1/4 ถ้วย     • กลิ่นวานิลลา 1 ช้อนชา     • นมอัลมอนด์ (สูตรไม่หวาน) 1 ถ้วย     • น้ำมันมะพร้าว 2 ช้อนโต๊ะวิธีทำวาฟเฟิลชาเขียว     1. เปิดเตาวาฟเฟิลใช้ความร้อนปานกลาง เตรียมไว้     2. ร่อนผสมของแห้งทั้งหมดให้เข้ากัน เตรียมไว้     3. ทำส่วนผสมของเหลว โดยผสมไข่ไก่ น้ำผึ้ง กลิ่นวานิลลา และนมอัลมอนด์ให้เข้ากัน ค่อย ๆ ใส่ส่วนผสมของแห้งลงไปผสมให้เข้ากัน จากนั้นใส่น้ำมันมะพร้าวลงไปตีผสมจนเนียน     4. ตักส่วนผสมแป้งประมาณ 1/2 ถ้วย หยอดใส่ลงในพิมพ์ประมาณ 2 ถึง 2.30 นาที พอสุกนำออกมาจัดใส่จาน บีบวิปครีมลงไป ราดน้ำผึ้ง โรยช็อกโกแลตชิพลงไป พร้อมเสิร์ฟ     + ดูวิธีทำเพิ่มเติมได้ที่ 10 วิธีทำวาฟเฟิล หลากสไตล์ทำเองได้ไม่ต้องซื้อ     คุณขาอย่าเอาผงชาเขียวไปทำเครื่องดื่มชาเขียวเย็นกินจนเกลี้ยงนะคะ แบ่งมาทำ 16 เมนูจากชาเขียวเพิ่มความฟินกันเถอะ แต่ละสูตรเด็ดดวงโก้เก๋ทั้งนั้น ถ้าพลาดจะเสียดายหนักมาก ขอบอก

 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






16 เมนูจากชาเขียว หลากสูตรความอร่อยโดนใจชาเขียวเลิฟเว่อร์





อัปเดตล่าสุด 28 พฤษภาคม 2564 เวลา 17:50:37
 76,115 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































