




อาหารเช้าลดน้ำหนัก มื้อเช้าง่าย ๆ แบบไม่อ้วน อิ่มสบายท้อง











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






25 เมนูอาหารเช้าลดน้ำหนัก เปลี่ยนการทำมื้อเช้าให้เป็นเรื่องบันเทิง 




284,968อ่าน







0















          เพราะอาหารเช้าเป็นเรื่องยากที่ใครจะลุกขึ้นมาทำในตอนเช้า แต่ลองได้มายล 25 สูตรอาหารเช้าแสนสวยที่ไม่ได้มีดีแค่หน้าตา เพราะยังเป็นอาหารคลีนอีกด้วย แล้วการกินอาหารเช้าจะเป็นเรื่องบันเทิง 







          เมนูอาหารเช้า 25 สูตร หลังจากตามใจปากและวินัยหย่อนยานจนพุงเริ่มมาจึงต้องหาอาหารลดน้ำหนัก ที่สามารถปรับเปลี่ยนได้ตามชอบ พร้อมกับการออกกำลังกาย เริ่มเช้าวันนี้เลยแล้วกัน สำหรับสาว ๆ ที่กำลังลดน้ำหนักแต่ชอบตามใจปาก มาทำอาหารทานเองกันดีกว่าโดยเริ่มจากมื้อเช้าก่อนเลยเพราะมีความสำคัญ วันนี้กระปุกดอทคอมขอนำเสนอวิธีทำ 25 เมนูอาหารเช้าลดน้ำหนักได้ สูตรจากคุณ littlefilmz สมาชิกเว็บไซต์พันทิปดอทคอม แต่ละเมนูทำง่าย หน้าตาเก๋เว่อร์ แล้วความผอมเพรียวจะกลับคืนมาอีกครั้ง             25 เมนูอาหารเช้า "เพราะมื้อเช้าเป็นมื้อสำคัญ" ฉันจึงให้ความสำคัญกับเธอ โดย คุณ littlefilmz สมาชิกเว็บไซต์พันทิปดอทคอม          สวัสดีค่ะ หายไปนาน แต่ฟิล์มยังคงอยู่ในโหมดลดน้ำหนักเหมือนเดิมนะ คาดว่าคงไม่ออกจากโหมดนี้ง่าย ๆ หลังจาก clean eating : ภารกิจคลีนบ้างไม่คลีนบ้างของลูกหมูกับความสุขเล็ก ๆ ในการทำอาหาร ผ่านไป           วันนั้นจนถึงวันนี้น้ำหนักลงไปทั้งสิ้น 5 กิโลกรัม และตอนนี้กำลังหยุดอยู่กับที่ คือฟิล์มนอกลู่นอกทางไปเยอะมาก เพราะกลับมาเราก็จะเข้าโหมดสังสรรค์เจอเพื่อนฝูง ญาติผู้ใหญ่ นัดกันกินโน่นนี่ เมาท์มอย และก็รู้ ๆ กันดีว่าประเทศไทยอุดมสมบูรณ์มากเรื่องของกิน เราสามารถหากินได้ตลอด 24  ชั่วโมง อยากกินอะไรก็ได้กิน นี่มันสวรรค์ของคนรักการกินชัด ๆ แถมช่วงนี้ก็หมกมุ่นกับการฝึกทำขนมไทยโบราณ ชิมขนมกันจ้าละหวั่น น้ำตาลพุ่งเข้าสู่กระแสเลือดอย่างรวดเร็ว เมื่อ "วินัย" เดินจากเราไป เราก็ต้องทำอะไรสักอย่างเพื่อรั้งเธอเอาไว้...           มื้อเช้าเป็นมื้อที่ฟิล์มทำเองได้บ่อยที่สุด พอออกนอกบ้านปุ๊บก็เข้าสู่ช่วงหาเอาข้าง ๆ ทาง วันนี้เลยเอาเมนูมื้อเช้าที่เคยทำไว้มาแบ่งปันค่ะ อ้อ ! นอกจากจะทานแบบนี้แล้ว ช่วงนี้ฟิล์มก็พยายามออกกำลังกายมากขึ้นนิดหนึ่ง นิดหนึ่งจริง ๆ คือ บางวันตื่นเช้ามาวิ่งบนลู่วิ่ง 20-25 นาที ได้เท่านั้นค่ะหอบเลย คงต้องค่อย ๆ ปรับ พอเย็น ๆ ก็หันมาเล่นฮูล่าฮูปที่ถนัดที่สุด ดูทีวีไปเล่นไปเพลิน ๆ 40-50 นาที เอวลดลงไปเร็วมากนะคะ แต่งานขากับแขนนี่ยากมาก บางทีก็เปิดยูทูบเต้น แต่ต้องล็อกประตูห้องด่วนเลย อายมากเป็นบุคคลที่เต้นได้ไม่เคยตรงจังหวะ สิ่งหนึ่งที่เห็นได้ชัดจากการปรับเปลี่ยนรูปแบบการทานอาหารคือ เรื่องระบบขับถ่ายดีขึ้นกับเซลลูไลท์ที่สะสมลดลงอย่างเห็นได้ชัด จากตอนกลับมาใหม่ ๆ สะบัดตัวทีขาแทบเป็นลอนคลื่น ผลของการกักตุนชีสและเบคอนค่ะ ตอนนี้ก็ยังมีอยู่ แต่ดีขึ้นเยอะมากคือ คิดว่าถ้าออกกำลังจริง ๆ จัง ๆ ได้คงลดลงและเฟิร์มขึ้นง่ายกว่านี้           เข้าประเด็นนะคะ วันนี้ฟิล์มมีไอเดียเมนูอาหารเช้าที่ทำเอง แล้วแต่ว่าวันไหนอารมณ์ดี มีเวลาแค่ไหน มาฝากเผื่อใครสนใจนำไปปรับ ๆ แก้เบื่อกันนะคะ

เมนูที่ 1 : เบอร์เกอร์ไข่ขาวกับสลัดผักน้ำสลัดงาแบบญี่ปุ่น     ► เมนูนี้ใช้ไข่ขาวทอดในกระทะเทฟลอน หาพิมพ์วงกลมที่ทอดไข่มาวางไว้ เทไข่ขาวลงไป ทอดจนสุกดี ใช้แทนขนมปัง 
     ► ตัวเนื้อเบอร์เกอร์ทำจากเนื้ออกไก่สับกับหอมหัวใหญ่ ปรุงรสด้วยเกลือและพริกไทยค่ะ 

     ► ส่วนสลัดผัดมีอะไรในตู้ก็ใส่ ๆ ลงไป ทานกับน้ำสลัดงาแบบญี่ปุ่น
+++++++++++++++++
  
  
  
  

เมนูที่ 2 : บานาน่าสปริท (banana split)     ► เมนูนี้ใช้กล้วยหอมผ่าครึ่ง ปาดเนยถั่วลงไป โรยเมล็ดเจียนิดหน่อย 

     ► โปะด้วยกรีกโยเกิร์ตเย็น ๆ แทนไอศกรีม 

     ► ตามด้วยมูสลี่กับช็อกโกแลตชิพนิดหน่อย

     ► ตบท้ายด้วยผลไม้ตามชอบ ขึ้นอยู่กับช่วงไหนผลไม้อะไรลดราคาอยู่ค่ะ 
+++++++++++++++++
  
  
  
  

เมนูที่ 3 : สมูทตี้ราสป์เบอร์รีกล้วยหอมและขนมปังปิ้งหน้าครีมงาดำรสช็อกโกแลต (skinny raspberry and banana smoothie and toasted with sesame chocolate)ส่วนผสม สมูทตี้ราสป์เบอร์รีกล้วยหอม         • ราสป์เบอร์รี         • กล้วยหอมแช่แข็ง         • กรีกโยเกิร์ต         • น้ำนมถั่วเหลืองไม่เติมน้ำตาล         • เมล็ดเจีย         • เมล็ดแฟลกซ์ส่วนผสม ขนมปังปิ้งหน้าครีมงาดำรสช็อกโกแลต         • ขนมปังโฮลวีทปิ้ง         • ครีมงาดำรสช็อกโกแลต         • กีวี         • ลูกเกด         • อัลมอนด์สไลซ์
+++++++++++++++++
  
  
  
  

เมนูที่ 4 : ไข่อบเต้าหู้ไข่          คือช่วงที่ทำเมนูนี้ผ่าฝันคุดค่ะ เลยหาอะไรนุ่ม ๆ กิน



     ► ด้านล่างเป็นเต้าหู้ไข่ ใส่เห็ดหอม บรอกโคลี มะเขือเทศหั่นจิ๋ว ๆ 

     ► แล้วเทไข่ที่ตีผสมกับนมถั่วเหลือง ปรุงรสด้วยพริกไทยกับซีอิ๊วขาวโซเดียมต่ำนิดหน่อยลงไป 

     ► เอาเข้าเตาอบหรือไมโครเวฟได้เลย
+++++++++++++++
  
  
  
  

เมนูที่ 5 : โจ๊กข้าวโอ๊ตไก่รวน     ► เมนูโจ๊กข้าวโอ๊ตไก่รวนกับเห็ดหอม ใช้อกไก่สับและเห็ดหอมรวนในกระทะเลฟลอน ปรุงรสด้วยซีอิ๊วขาวและพริกไทย 

     ► เมนูนี้ใช้เป็นข้าวโอ๊ตสำเร็จรูป (instant oat) แทนข้าวนะคะ จะสุกง่ายกว่าแบบอื่น ๆ เลย แต่ปกติถ้าไม่รีบฟิล์มจะใช้ข้าวโอ๊ตชนิดเกล็ด (rolled oat) ค่ะ เพราะผ่านกระบวนการแปรรูปน้อยที่สุด


++++++++++++++
  
  
  
  

เมนูที่ 6 : มินิมัฟฟินไข่ (mini egg muffins)          ต้อนรับมื้อเช้าด้วยโปรตีนจากไข่ (ไข่ไก่ 3 ฟอง เอาไข่แดงออกนะคะ เหลือไว้แค่ 1 ฟองพอให้สีสวย ๆ) เพิ่มวิตามินจากผักโขม มะเขือเทศ และพริกจาลาปิโนซื้อ 1 แถม 1 จากโครงการหลวง โรยหน้าด้วยชีสไขมันต่ำ เอาเข้าเตาอบให้ชีสเยิ้ม ๆ ทานคู่กับนมถั่วเหลืองผสมเมล็ดเจียค่ะ
++++++++++++++
  
  
  
  

เมนูที่ 7 : มินิโฮลวีทเฟรนช์โทสต์กับผลไม้ (mini french toast with honey and fresh fruit)          มินิโฮลวีทเฟรนช์โทสต์กับผลไม้ ขนมปังโฮลวีทชุบไข่ผสมนมถั่วเหลือง ทอดบนกระทะเทฟลอนแบบไม่ใส่เนย ท็อปปิ้งด้วยน้ำผึ้ง อัลมอนสไลซ์ ช็อกโกแลตชิพ และผลไม้ ทานคู่กับชาเขียวร้อน ช่วยเพิ่มระบบเผาผลาญภายในร่างกายด้วยนะคะ
++++++++++++++
  
  
  
  

เมนูที่ 8 : เบอร์เกอร์เนื้ออกไก่บดผสมอะโวคาโด (skinny chicken avocado burger)           เบอร์เกอร์ทำจากเนื้ออกไก่บด ผสมอโวคาโด ปรุงรสด้วยเกลือ พริกไทย มัสตาร์ด และหอมใหญ่สับ นาบบนกระทะเทฟลอนจนสุก วางชีสแผ่นทับลงไป เข้าเตาอบสักครู่ นำออกมาทานคู่กับขนมปังโฮลวีทปิ้งและผักสดเยอะ ๆ ชิ้นใหญ่มาก เมนูนี้อิ่มยาวยันบ่ายเลยค่ะ
++++++++++++++
  
  
  
  

เมนูที่ 9 : เกซาดิยาผลไม้สด (dessert fruit quesadilla)          เอาแผ่นตอติญ่า (tortillas) มานาบบนกระทะเทฟลอนให้สุกดี ทาครีมชีส (ไขมันต่ำ 80%) พับครึ่งหั่นเป็นชิ้น ๆ จัดใส่จาน ทานกับผลไม้สด ราดด้วยครีมงาดำรสช็อกโกแลตนิดหน่อยค่ะ ผลไม้ตอนเช้าเป็นอะไรที่ฟินมาก
++++++++++++++
  
  
  
  

เมนูที่ 10 : กรีกโยเกิร์ตกับกราโนล่าผลไม้สด (greek yogurt with chocolate granola and mixed fruits)           เช้าไหนขี้เกียจก็ทานเป็นกราโนล่ากับกรีกโยเกิร์ตคู่กับผลไม้สดเอาค่ะ ง่ายดี อร่อยด้วย 
++++++++++++++
  
  
  
  

เมนูที่ 11 : ไข่เจียวซูกินีมะเขือเทศและเฟต้าชีสสไตล์อิตาลี (zucchini, tomato and feta cheese frittata)           ไข่เจียวซูกินีมะเขือเทศและเฟต้าชีสสไตล์อิตาลี คล้าย ๆ ไข่กระทะบ้านเราแหละค่ะ เรียกให้มันดูดี๊ดูดี ฟิล์มใช้ไข่ไก่ 2 ฟอง เอาไข่แดงออก 1 ฟองเหมือนเดิม ใส่ซูกินี มะเขือเทศ และไข่ไก่ ปรุงรสทุกอย่างในกระทะ ตั้งบนเตาสักครู่เหมือนจะทำออมเล็ตปกติ พอไข่เริ่มจะฟอร์มตัวก็โรยชีส ยกเข้าเตาอบ ส่วนชีสใช้เฟต้าชีสไขมันต่ำ จริง ๆ เขานิยมใส่บนสลัดกรีก รสชาติจะเค็ม ๆ มัน ๆ อร่อยดี เป็นชีสที่อยู่ในกลุ่มไขมันต่ำอยู่แล้ว ใส่ระวังมือนะคะค่อนข้างเค็ม
++++++++++++++
  
  
  
  

เมนูที่ 12 : ขนมปังโฮลวีทปิ้งทาด้วยครีมงาดำรสช็อกโกแลตทานคู่กับผลไม้          ครีมงารสช็อกโกแลตอร่อยมากเลยนะคะ ตัวนี้ได้มาจากในท็อปส์ พลิกดูส่วนผสมด้านหลังก็มีงา ผงโกโก้ น้ำตาลก็ใช้น้ำตาลทรายแดง 1 ช้อนโต๊ะ 60 กิโลแคลอรี 0% trans fat. จับทาขนมปังปิ้ง ทานคู่กับผลไม้ นมถั่วเหลืองโรยเมล็ดเจีย ยามเช้าง่าย ๆ แต่อร่อยนะ
++++++++++++++
  
  
  
  

เมนูที่ 13 : ตอติญ่าเห็ดโบโลน่าชีสไร้ไขมัน (grilled mushroom bologna cheese tortilla)ส่วนผสม ตอติญ่าเห็ดโบโลน่าชีสไร้ไขมัน         • แผ่นตอติญ่าโฮลวีท         • ซอสมะเขือเทศ (โซเดียมต่ำ) หรือซอสพาสต้าก็ได้นะคะ         • โบโลน่า (low fat) ของเบทาโกร         • เห็ดเข็มทอง         • พริกหวาน         • เชดดาร์ชีส สูตรไม่มีไขมันของคาร์บวิธีทำตอติญ่าเห็ดโบโลน่าชีสไร้ไขมัน         • เอาแผ่นตอติญ่าวางลงไปในภาชนะ ทาด้วยซอสบาง ๆ วางทับด้วยโบโลน่า เห็ด และพริกหวาน ตามด้วยชีส ห่อให้แบน ๆ หน่อย 
  
  
  
           • ย่างบนกระทะเทฟลอน ไม่ต้องใส่น้ำมันนะคะ พอเริ่มเกรียม ๆ 
  
  
  
  
         • ตักใส่จาน ทานคู่กับสลัดผักค่ะ
++++++++++++++
  
    
    
    
    

เมนูที่ 14 : มูสลี่นมถั่วเหลือง (muesli with soy milk)          มีอยู่ช่วงหนึ่งอ่านในพันทิปเกี่ยวกับกระทู้มูสลี่ก็เลยไปหาซื้อมาทานบ้าง มีอยู่ช่วงหนึ่งทานแบบนี้บ่อยมาก เพราะง่ายดี ขี้เกียจด้วยแหละ มูสลี่ยี่ห้ออะไรก็ได้ เติมเมล็ดเจียกับเมล็ดแฟลกซ์ลงไป ตามด้วยนมถั่วเหลืองไม่เติมน้ำตาล ทานคู่กับผลไม้อะไรก็ได้ที่ควานหาเจอในตู้เย็นค่ะ 


++++++++++++++
  
    
    
    
    

 เมนูที่ 15 : ไข่คน (scrambled eggs with baked beans in tomato sauce)          ไข่คน (scrambled eggs) ฟิล์มใช้ไข่ไก่ 2 ฟอง แต่เอาไข่แดงฟองเดียวนะคะ ใช้กระทะเทฟลอนฉีดสเปรย์น้ำมันบาง ๆ พอกระทะร้อนไม่ต้องร้อนจัดนะ เทไข่ใส่ลงไปคน ๆ ยังไม่ต้องให้สุกใส่ครีมชีส (80% less fat) ลงไปนิดหนึ่ง ปิดไฟเลย เดี๋ยวจะสุกเกินไป ทานกับผักย่าง หน่อไม้ฝรั่ง แตงกวา มะเขือเทศย่าง เห็ดแชมปิญอง ไข่คนกับผักวันนี้ ฟิล์มไม่ปรุงรสด้วยเกลือเลย เพราะว่าทานคู่กับถั่วขาวในซอสมะเขือเทศ แค่นี้ก็อร่อยแล้วค่ะ
++++++++++++++
  
    
    
    
    

 เมนูที่ 16 : แรปทูน่าสลัด (low-fat whole wheat tortilla tuna salad)          แรปทูน่าสลัด ได้แผ่นตอติญ่าแบบไขมันต่ำมาจากวิลล่ามาร์เก็ต เอามาแรปกับทูน่า คลุกน้ำสลัดไขมันต่ำนิดหนึ่ง แล้วก็ใส่ผักทุกอย่างที่เหลือในตู้เย็นค่ะ เป็นอีกเมนูที่พกไปทานข้างนอกได้สะดวกด้วย
++++++++++++++
  
    
    
    
    

 เมนูที่ 17 : ขนมปังโฮลวีทกับครีมชีสน้ำผึ้ง (whole wheat buns with honey & dates cream cheese dip)           ครีมชีส less fat ผสมผสานความหวานและประโยชน์จากธรรมชาติอย่างน้ำผึ้งและอินทผาลัม เนื้อหนุบ ๆส่วนผสม เครื่องจิ้ม         • ครีมชีส (less fat)         • น้ำผึ้ง         • อินทผาลัม วิธีทำเครื่องจิ้ม         • ฟิล์มเอาอินทผาลัมแช่น้ำให้นุ่มสักครู่ สับให้หยาบ ๆ พักไว้ 
  
  
  
  
         • เอาครีมชีสออกมาตีให้เนื้อเนียน ฟิล์มใช้เครื่องตีมือถือ หรือใครจะใช้ตะกร้อมือก็ได้นะคะ 
  
  
  
  
         • จากนั้นผสมน้ำผึ้งและอินทผาลัม ตีต่อสักพักให้เข้ากัน ความหวานตามชอบเลยค่ะ 
  
  
  
  
         • ตัวดิปเก็บไว้ทาคู่กับขนมปังหรือทานคู่กับอย่างอื่นได้อีกนะคะ
  
  
  
  




         • อันนี้ดิปของเดิม ฟิล์มเอามาจิ้มแครอททานเป็นของว่างค่ะ


++++++++++++++
  
    
    
    
    



เมนูที่ 18 : ไข่เบเนดิกต์ (poached egg with cheesy mustard sauce)          ไข่เบเนดิกต์แต่ไม่ได้ราดด้วยซอสฮอลแลนเดซ เพราะโยเกิร์ตหมด อดทำซอสแบบเฮลธ์ตี้ หันไปเจอครีมชีส (less fat) ที่ซื้อมาตุนเพราะซื้อ 1 แถม 1 เลยเอามาทำซอสเลยส่วนผสม ไข่เบเนดิกต์         • ขนมปังโฮลวีท (whole-wheat toasted)          • ผักกรีนคอส (green cos)          • มะเขือเทศสไลซ์ (tomato sliced)         • หน่อไม้ฝรั่ง (asparagus)         • โบโลน่า ไขมันต่ำ (ของ betagro)          • ไข่ดาวน้ำ (poached egg)          • ซอสมัสตาร์ดชีส (cheesy mustard sauce)ส่วนผสม ซอสมัสตาร์ดชีส         • ครีมชีส (less fat)          • มัสตาร์ด (spicy brown mustard)          • นมพร่องมันเนย นมไขมันต่ำ หรือนมถั่วเหลืองอะไรก็ได้ค่ะ วันนี้ฟิล์มใช้นมถั่วเหลืองวิธีทำซอสมัสตาร์ดชีส         • ผสมครีมชีส  มัสตาร์ด และนมถั่วเหลืองให้เข้ากัน เข้าไมโครเวฟ ชิม ๆ  ปรุง ๆ เค็ม ๆ เผ็ด ๆ เจือเปรี้ยวนิด ๆ
  
  
  
  
  
++++++++++++++
  
    
    
    
    

เมนูที่ 19 : ตอติญ่าโฮลวีทเนยถั่วกล้วยหอม (peanut butter & banana roll)          เมนูนี้คงเห็นกันอยู่บ่อย ๆ ทำตามบ้างค่ะ เอาแผ่นตอติญ่าโฮลวีทนาบบนกระทะให้ร้อน ทาเนยถั่ว โรยเมล็ดเจีย วางกล้วยหอมแล้วก็ม้วนโรลเลยค่ะ หั่นเป็นคำ ๆ แล้วโรยด้วยเมล็ดแฟลกซ์อีกที
+++++++++++++
  
    
    
    
    

เมนูที่ 20 : เกซาดิยาแมคคาเดเมียและสตรอว์เบอร์รี (strawberry & chocolate macadamia spread quesadilla)          แมคคาเดเมียบดรสช็อกโกแลตของดอยตุง เอามาทาที่แผ่นตอติญ่าโฮลวีทที่อุ่นบนกระทะเทฟลอน วางทับด้วยสตรอว์เบอร์รี แล้วพับครึ่ง (หรือจะเปลี่ยนเป็นนูเทลล่า หรือเนยถั่วก็ได้นะคะ) หั่นเป็นชิ้น ๆ ทานคู่กับผลไม้อื่น ๆ แล้วก็นมถั่วเหลืองค่ะ
++++++++++++++
  
    
    
    
    

เมนูที่ 21 : พุดดิ้งขนมปังโฮลวีท (whole-wheat bread pudding with fruit)          พุดดิ้งขนมปังโฮลวีทค่ะ เมนูนี้ทำเหมือนเราจะทำเฟรนช์โทสต์ แต่ไม่ทอดค่ะ เข้าเตาอบเลยส่วนผสม พุดดิ้งขนมปังโฮลวีท         • ขนมปังโฮลวีท         • ไข่ไก่         • นมไขมันต่ำ หรือนมถั่วเหลือง (แต่วันนี้นมถั่วเหลืองหมด)         • น้ำผึ้ง         • กลิ่นวานิลลา         • ผลไม้ตามชอบวิธีทำพุดดิ้งขนมปังโฮลวีท         • วอร์มเตาอบที่อุณหภูมิ 180 องศาเซลเซียส 
  
  
  
  
         • ผสมนมสด ไข่ไก่ น้ำผึ้ง และกลิ่นวานิลลาให้เข้ากัน 
  
  
  
  
         • เทราดลงบนขนมปังเลยค่ะ จับยัดเข้าเตาอบประมาณ 10-15 นาที จนขนมปังเริ่มเหลือง
  
  
  
  
         • ขนมปังจะพองตัวขึ้นเหมือนอบขนมปังใหม่เลยล่ะค่ะ ทานคู่กับผลไม้ โยเกิร์ต และน้ำผึ้ง
+++++++++++++++
  
    
    
    
    

เมนูที่ 22 : เบอร์เกอร์โบโลน่าเฟต้าชีส (mini bologna feta cheese burger)          ได้ขนมปังโฮลวีทลูกเล็กมาค่ะ  เลยเอามาทำเบอร์เกอร์น่ารัก ๆ ฟิล์มใช้โบโลน่าไขมันต่ำของเบทาโกร ชีสใช้เฟต้าชีส (reduced fat) ซองแดง ๆ ของ lemnos แทนเชดดาร์ชีสค่ะ ส่วนผักได้จากร้านโครงการหลวงค่ะ มีทั้งแตงกวา แรดิช และผักกาดแก้ว (ตอนนั้นซื้อ 1 แถม 1 ด้วย)
++++++++++++++++
  
    
    
    
    

เมนูที่ 23 : กราโนล่าชาเขียวผลไม้สด (fruit & yogurt green tea granola parfait)          ชั้นล่างสุดเป็นกราโนล่าชาเขียวของไดมอนด์แกรนด์ ตามด้วยกรีกโยเกิร์ต ชั้นบนสุดเป็นผลไม้ค่ะ เมนูสิ้นคิด 
++++++++++++++
  
    
    
    
    

เมนูที่ 24 : แพนเค้กแป้งมะพร้าวกับซอสราสป์เบอร์รี (coconut flour pancakes with raspberry sauce)ส่วนผสม แพนเค้ก (โดยประมาณนะคะ เพราะการทำขนมมีหลายปัจจัยขึ้นอยู่กับความชื้น สภาพอากาศ วัตถุดิบ)         • แป้งมะพร้าว 1/4 ถ้วยตวง         • ไข่ไก่ 1 ฟอง (สูตรตามบล็อกต่างประเทศใช้ไข่ประมาณ 2 ฟองต่อแป้ง 1/4 ถ้วย เพราะแป้งมะพร้าวไม่ค่อยนุ่มเหนียวเนื่องจากไม่มีกลูเตน เขาเลยใช้ไข่มาช่วยค่ะ แต่ฟิล์มลดลงเองนะคะ แล้วแต่คนชอบเลย)         • นมถั่วเหลือง ไม่มีน้ำตาล 1/2 ถ้วย         • น้ำผึ้ง 1 ช้อนชา (มีซอสราสป์เบอร์รีอีกเลยไม่อยากใส่หวานมากค่ะ)         • ผงฟู 1/2 ช้อนชา         • กลิ่นวานิลลา นิดหน่อย         • เกลือนิดหน่อย         • เมล็ดเจีย         • เมล็ดแฟลกซ์วิธีทำแพนเค้ก         • ฟิล์มใส่เมล็ดเจียกับเมล็ดแฟลกซ์ลงไปในแป้งด้วยค่ะ อันนี้แล้วแต่คนชอบนะคะ ทานคู่กับกรีกโยเกิร์ต ผลไม้สด และราสป์เบอร์รีซอสทำเองนะคะ ง่าย ๆส่วนผสมซอสราสป์เบอร์รี         •  ราสป์เบอร์รีแช่แข็ง หรือสดก็ได้ค่ะ         •  น้ำผึ้งวิธีทำซอสราสป์เบอร์รี         • ฟิล์มเอาผสมกันแล้วเข้าไมโครเวฟ เอาออกมาคนเป็นระยะจนนิ่มเป็นซอสค่ะ แค่นี้ก็ได้โฮมเมดราสป์เบอร์รี ซอสแบบสุขภาพดีไม่ใช้น้ำตาลแล้วค่ะ
+++++++++++++++++++
  
    
    
    
    

เมนูที่ 25 : ผลไม้เสียบไม้กับกราโนล่า (fruit kebabs with crunchy granola)          เพิ่งทำทานไปเมื่อเช้าเองค่ะเมนูนี้ ผลไม้เสียบไม้มุ้งมิ้ง องุ่น กล้วย เมลอน 2 สี ทานกับกราโนล่ากรอบ ๆ ค่ะ จับไม้พลิกไปพลิกมาก็มีตัวกราโนล่ามาเกาะ เคี้ยวกรอบ ๆ คู่กับผลไม้หวาน ๆ เมนูนี้เด็ก ๆ น่าจะชอบด้วยนะคะ จะได้ทานผลไม้เยอะ ๆ ด้วย           ครบเรียบร้อย 25 เมนูเพื่อยื้อ "วินัย" ที่เดินออกจากชีวิตฟิล์มไปให้กลับมาหาฟิล์มอีกครั้ง (ยกมือขึ้นปาดน้ำตา) หวังว่าคงจะเป็นประโยชน์ไม่มากก็น้อยนะคะ หากผิดพลาดประการใดก็ขออภัยมา ณ ที่นี้ด้วย (อารมณ์เขียนคำนำในรายงานที่ก๊อปข้อมูลมาจากอินเทอร์เน็ตตอนมัธยม) ถ้ามีอะไรเพิ่มเติมจะนำมาอัพเดทอีกนะคะ หรือจะแวะมาทักกันในเฟซบุ๊ก littlefilmz ก็ได้นะคะ สำหรับคืนนี้ตาเริ่มหรี่ลงทุกที ๆ ฝันดีนะคะ          เอาใจคนที่วินัยกำลังหย่อนยานเพราะเริ่มตบะแตกตามใจปาก ถ้าหากหันกลับมาทาน 25 เมนูอาหารเช้าตามนี้ รับรองว่าน้ำหนักจะไม่เพิ่มขึ้น แถมถ้าออกกำลังกายควบคู่ไปด้วย นอกจากสุขภาพจะดีขึ้นแล้ว ร่างกายยังฟิตแอนด์เฟิร์มอีกด้วย เพราะมื้อเช้าสำคัญ เราจึงควรให้ความสำคัญเป็นอันดับแรก ขอขอบคุณข้อมูลและภาพประกอบจากคุณ littlefilmz สมาชิกเว็บไซต์พันทิปดอทคอม และ เฟซบุ๊ก littlefilmz

  


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






25 เมนูอาหารเช้าลดน้ำหนัก เปลี่ยนการทำมื้อเช้าให้เป็นเรื่องบันเทิง 





อัปเดตล่าสุด 9 กรกฎาคม 2564 เวลา 17:58:32
 284,968 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































