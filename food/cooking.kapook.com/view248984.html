




สูตรขนมเกาหลี ทำไม่ยากอร่อยเหมือนต้นฉบับ


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 


















kapook cooking > 
            สูตรขนมอื่นๆ












11 สูตรขนมเกาหลี ถอดแบบต้นตำรับสุดคิวต์ น่าลองทำ





19,853อ่าน














0












รวมสูตรขนมเกาหลี ทั้งอาหารว่าง ขนม และเครื่องดื่ม อร่อยถูกใจทั้งครอบครัว 
 




             ขนมไทยทำบ่อยก็เบื่อ ลองมาทำขนมเกาหลีบ้างดีไหม เกาะกระแสเมนูฮิตตามเทรนด์ หน้าตาน่ารัก ทำแล้วถ่ายรูปสวย ๆ วันนี้กระปุกดอทคอมขอนำเสนอวิธีทำขนมเกาหลี เช่น ดัลโกนา คอร์นดอก ขนมปลาไทยากิ เป็นต้น รับรองหน้าตาดีและรสชาติเหมือนต้นฉบับเลย
1. ขนมดัลโกนา (dalgona candy)





            เริ่มกันที่วิธีทำดัลโกนา หรือขนมน้ำตาลแผ่นเกาหลี ส่วนผสมแม้ไม่เยอะ แต่ขั้นตอนการทำต้องละเมียดมาก ๆ มือต้องเบาไม่เช่นนั้นขนมแตกแน่นอน ใครอยากสนุกมาทำกันเลยจ้า


ส่วนผสม ดัลโกนา


น้ำตาลทรายขาวหรือแดง 1 ช้อนโต๊ะ 
เบกกิ้งโซดา  1 หยิบมือ
น้ำมันพืช 1 ช้อนชา 
ทัพพี ช้อนใหญ่ ๆ หรือกระบวยสเตนเลส 
ตะเกียบโลหะหรือแท่งสำหรับคน 
ถาดโลหะหรือจานแบน 
ที่กดหรือวัตถุเรียบแบนที่มีน้ำหนัก สำหรับกด
ที่กดคุกกี้ลายต่าง ๆ


วิธีทำ ดัลโกนา

     1. ทาน้ำมันพืชเคลือบพื้นผิวของจานหรือถาด รวมถึงที่กดเล็กน้อย 
     2. ใส่น้ำตาลทรายขาวหรือแดง 1 ช้อนโต๊ะ ในทัพพี ช้อนใหญ่ ๆ หรือกระบวยสเตนเลส
     3. ถือทัพพีหรือกระบวยไว้บนเตาไฟปานกลางค่อนต่ำ ละลายน้ำตาลประมาณ 3-4 นาที จนกลายเป็นของเหลวสีโปร่งแสง คล้ายน้ำผึ้ง หมั่นคนตลอดเวลาเพื่อป้องกันไม่ให้น้ำตาลไหม้ ถ้าไฟแรงเกินไปควรนำทัพพีหรือกระบวยออกห่างจากเตาไฟ 
     4. เมื่อน้ำตาลละลายจนเป็นน้ำเชื่อมนำออกจากเตา เติมเบกกิ้งโซดาลงไปผสมกับน้ำเชื่อม คนให้เข้ากัน
     5. ยกกลับขึ้นเตาอีกครั้งแล้วอุ่นประมาณ 4-5 วินาที จนกว่าส่วนผสมของน้ำตาลจะเริ่มพองตัวและกลายเป็นสีน้ำตาลเหลืองสวย
     6. เทส่วนผสมที่ได้ลงบนถาดหรือจานที่ทาไขมันไว้แล้ว จากนั้นใช้ที่กดหรือวัตถุเรียบแบนที่มีน้ำหนักกดส่วนผสมแผ่ให้เป็นแผ่นบาง ๆ ค้างไว้ประมาณ 3 วินาที ก่อนที่จะแข็งตัวเต็มที่ แล้วนำที่กดคุกกี้มากดเบา ๆ เพื่อทำเป็นรูปต่าง ๆ ได้ ทิ้งไว้ให้เย็น จากนั้นก็ใช้เข็มหรือไม้ปลายแหลมแซะขอบกันได้เลย
 

ดูวิธีทำ ขนม dalgona candy เพิ่มเติมคลิก

2. แซนด์วิชเกาหลี (omlet bbang)



ภาพจาก คุณ kitty chef สมาชิกเว็บไซต์พันทิปดอทคอม

           มาต่อกันที่วิธีทำแซนด์วิชเกาหลี หรือออมเล็ตปัง (omlet bbang) มาพร้อมวิธีทำแป้งและไส้ครีม ตัดเลี่ยนด้วยผลไม้สด


ส่วนผสม omlet bbang


ไข่ไก่ 3 ฟอง (แยกไข่แดงกับไข่ขาว)
น้ำตาลทราย 75 กรัม
กลิ่นวานิลลา 1 ช้อนชา
แป้งเค้ก 75 กรัม
วิปปิ้งครีม 300 มิลลิลิตร
น้ำตาลไอซิ่ง 30 กรัม
ผลไม้สดตามชอบ


วิธีทำ omlet bbang 

      1. ตีไข่ขาวกับน้ำตาลทรายจนตั้งยอดอ่อน แล้วจึงใส่ไข่แดงและกลิ่นวานิลลาลงไป ตีต่อเบา ๆ ให้เข้ากันดี ร่อนแป้งเค้กผสมเข้าไปโดยใช้ไม้พายตะล่อมเบา ๆ ให้เข้ากัน
      2. เปิดเตาอบที่อุณหภูมิ 170 องศาเซลเซียส เตรียมไว้ และบีบแป้งวนไปให้กลมบนกระดาษรองอบที่ปูบนถาดอบไว้แล้ว นำไปอบประมาณ 10 นาที นำออกมาพักไว้ให้เย็น
      3. ตีวิปครีม โดยผสมวิปปิ้งครีมกับน้ำตาลไอซิ่ง บีบครีมลงบนแป้งตามชอบ ใส่ผลไม้รสเปรี้ยวแต่งหน้าให้สวย โรยด้วยน้ำตาลไอซิ่ง
 

ดูวิธีทำ omlet bbang เพิ่มเติมคลิก

3. กาแฟดัลโกนา (dalgona coffee)



ภาพจาก คุณ sandy_sine สมาชิกเว็บไซต์พันทิปดอทคอม

           ช่วงบ่ายมาทำกาแฟ dalgona หรือกาแฟครีมนมสด สักแก้วกันไหม ความพิเศษคือตีส่วนผสมจนเป็นโฟมครีม บอกเลยละมุนมาก


ส่วนผสม กาแฟดัลโกนา dalgona


นมข้นจืด 1/4 ถ้วย
กาแฟสำเร็จรูป 2 ช้อนโต๊ะ
น้ำตาลทราย 3 ช้อนโต๊ะ
นมสด
น้ำแข็ง


วิธีทำกาแฟดัลโกนา

     1. ใส่ส่วนผสมทุกอย่างลงไปตีให้เนียน ใครไม่มีเครื่องตีสามารถใช้ตะกร้อมือได้
     2. ใส่น้ำแข็ง เทนมใส่แก้วที่เตรียมไว้
     3. ราดครีมกาแฟแต่งด้านบนเป็นอันเสร็จพร้อมเสิร์ฟ 
 

ดูวิธีทำ กาแฟดัลโกนา เพิ่มเติมคลิก

4. วุ้นนมสด โฟมดัลโกนา



ภาพจาก คุณ little pastry chef สมาชิกเว็บไซต์พันทิปดอทคอม

           วุ้นนมสด โฟมดัลโกนา เมนูของหวานที่อยากให้ลองทำกัน จับวุ้นผสมนมสดเทใส่พิมพ์แล้วท็อปด้วยโฟมกาแฟดัลโกนาน่ากิน


ส่วนผสม วุ้นนมสด


น้ำ 150 กรัม
ผงวุ้น 1 ช้อนชา
น้ำตาลทราย 45 กรัม
นมสดจืด 350 กรัม
ผงโกโก้ สำหรับโรยก่อนเสิร์ฟ


ส่วนผสม โฟม dalgona coffee


ผงกาแฟสำเร็จรูป 1 ช้อนโต๊ะ
น้ำตาลทราย 1 ช้อนโต๊ะ
น้ำร้อน 1 ช้อนโต๊ะ


วิธีทำวุ้นนมสด โฟม dalgona

     1. ทำวุ้นนมสด โดยใส่น้ำกับผงวุ้นลงในหม้อ คนให้เข้ากัน นำไปต้มให้น้ำเดือด ปิดไฟ ใส่น้ำตาลทรายลงไป คนจนละลาย
     2. เทนมลงไปผสมให้เข้ากัน เปิดไฟ ใช้ไฟกลางค่อนไปทางอ่อน เมื่อนมเริ่มเดือดปิดไฟและยกลง
     3. เทนมใส่ในพิมพ์ที่เตรียมไว้ แล้วพักไว้ให้เย็นตัวประมาณ 15 นาที ก่อนจะนำไปแช่ในตู้เย็นจนเซตตัวอย่างน้อย 2 ชั่วโมง
     4. ทำโฟมกาแฟ โดยใส่ผงกาแฟ น้ำตาลทราย และน้ำร้อน ในอ่างผสม แล้วตีให้ขึ้นยอด
     5. นำวุ้นนมสดมาถอดพิมพ์ และตกแต่งด้วยฟองกาแฟกับโรยด้วยผงโกโก้ ก่อนจัดเสิร์ฟ
 

ดูวิธีทำ วุ้นนมสด โฟม dalgona เพิ่มเติมคลิก

5. คอร์นดอก



ภาพจาก ครัวป้ามารายห์

           และแล้วก็ถึงเมนูคอร์นดอก อาหารว่างถูกใจทั้งเด็กและผู้ใหญ่เลยเชียว สูตรนี้ทำง่ายไม่ต้องมีท็อปปิ้งอะไรเยอะ แค่มีแป้งกับไส้กรอกเท่านั้นเอง


ส่วนผสม คอร์นดอก


แป้งสาลี 175 กรัม
แป้งข้าวโพด 125 กรัม
น้ำตาลทราย 75 กรัม
ผงฟู 1 ช้อนโต๊ะ + 1 ช้อนชา
เกลือ 1/4 ช้อนชา
พริกไทย 1/4 ช้อนชา
ไข่ไก่ 2 ฟอง
นมข้นจืด 175 มิลลิลิตร
ไส้กรอก 300 กรัม


วิธีทำคอร์นดอก

     1. ใส่แป้งสาลีอเนกประสงค์ แป้งข้าวโพด น้ำตาลทราย ผงฟู  เกลือป่น พริกไทย ไข่ไก่ นมข้นจืด คนให้เข้ากัน
     2. นำไม้ที่เสียบไส้กรอกจุ่มลงไปในแป้ง นำไปทอดไฟกลางจนสุกเหลือง
 

ดูวิธีทำ คอร์นดอก เพิ่มเติมคลิก

6. ขนมปังฮอตดอก



ภาพจาก คุณ sujitrar สมาชิกเว็บไซต์พันทิปดอทคอม

           มาต่อกันที่ขนมปังฮอตดอกเกาหลี มาพร้อมสูตรแป้งชุบทอด ส่วนไส้กรอกเลือกขนาดและรสชาติได้ตามชอบ สุดท้ายคลุกเกล็ดขนมปังแล้วเอาไปทอดจนสุกกรอบ


ส่วนผสม ขนมปังฮอตดอกเกาหลี


ยีสต์ 1 ช้อนชา
น้ำอุ่น 190 กรัม
แป้งขนมปัง หรือแป้งอเนกประสงค์ 120 กรัม
แป้งข้าวเจ้า 100 กรัม
เกลือ 1/4 ช้อนชา
ผงฟู 1 ช้อนชา
น้ำตาลทราย 20 กรัม
ฮอตดอก 14-16 ชิ้น
เกล็ดขนมปัง
ซอสมะเขือเทศ
มายองเนส
น้ำมันปาล์ม


วิธีทำขนมปังฮอตดอกเกาหลี

     1. นำยีสต์ผสมกับน้ำอุ่น คนให้เข้ากันแล้วพักไว้
     2. ​นำแป้งขนมปัง แป้งข้าวเจ้า เกลือ ผงฟู และน้ำตาลทราย ใส่ลงชามผสมคนให้เข้ากัน แล้วทำหลุมตรงกลาง
     3. นำยีสต์ที่ผสมน้ำไว้เทลงในหลุมแป้ง แล้วคนให้เข้ากัน เมื่อเข้ากันดีแล้วให้นำผ้าหรือพลาสติกมาคลุมบนชามแป้งแล้วพักไว้ประมาณ 20 นาที
     4. ระหว่างรอให้เตรียมฮอตดอก โดยผ่าเป็นแฉกแล้วเสียบไม้ไว้
     5. หลังจากครบเวลาให้เทแป้งลงในแก้ว เพื่อให้ง่ายต่อการชุบฮอตดอก นำฮอตดอกชุบลงในแป้งแล้วก็ชุบเกล็ดขนมปัง ทำจนเสร็จ
     6. นำกระทะใส่น้ำมันปาล์มตั้งไฟปานกลาง เมื่อน้ำมันร้อนนำลงทอดจนเหลืองกรอบ หลังจากนั้นราดด้วยซอสมะเขือเทศและมายองเนส พร้อมเสิร์ฟ
 

ดูวิธีทำ ขนมปังฮอตดอก เพิ่มเติมคลิก

7. ขนมปังกระเทียมครีมชีส



ภาพจาก คุณแขมร อินเตอร์ สมาชิกเว็บไซต์พันทิปดอทคอม

           ใครมีเตาอบแจ๋วเลย ลองมาทำขนมปังกระเทียมครีมชีสหอมนุ่มกัน มาพร้อมวิธีทำไส้ครีมชีสและเนยกระเทียมสำหรับชุบ


ส่วนผสม ขนมปัง


นมสดเย็น 200 มิลลิลิตร
น้ำตาลทราย 30 กรัม
เกลือ 1/4 ช้อนชา
ยีสต์ 6 กรัม
แป้งขนมปัง 300 กรัม
เนยละลาย 25 กรัม


ส่วนผสม ครีมชีส


ครีมชีส 150 กรัม
น้ำตาลทราย 30 กรัม


ส่วนผสม เนยกระเทียมสำหรับชุบขนมปัง


ไข่ 1 ฟอง
เนยละลาย 100 กรัม
กระเทียมสับ 50 กรัม
นมสด 20 กรัม
น้ำผึ้ง หรือน้ำเชื่อม 50 กรัม
มายองเนส 2 ช้อนโต๊ะ
พาร์สลีย์ 2 ช้อนโต๊ะ


ส่วนผสม สำหรับทาหน้าขนมปังก่อนอบ (ข้ามขั้นตอนนี้ได้)


ไข่ไก่ 1 ฟอง
นมสด 1+1/2 ช้อนโต๊ะ


วิธีทำขนมปังกระเทียมครีมชีส

     1. ทำตัวขนมปัง โดยใส่นมสดเย็นลงในอ่างผสม ตามด้วยน้ำตาลทราย เกลือ และยีสต์ ตีส่วนผสมทุกอย่างด้วยตะกร้อมือให้เข้ากันดี
     2. เติมแป้ง คนด้วยใบพายพอเข้ากัน ค่อย ๆ ใส่เนยละลาย และนวดพอให้เข้ากัน คลุมด้วยพลาสติกถนอมอาหารและพักแป้งครั้งที่ 1 เป็นเวลา 15 นาที
     3. พอครบเวลา 15 นาที นำแป้งมานวดและฟาด ประมาณ 10-15 นาที จนกว่าแป้งจะไม่ติดนิ้ว นำใส่อ่างผสม คลุมด้วยพลาสติกถนอมอาหาร พักแป้งครั้งที่ 2 เป็นเวลา 1 ชั่วโมง
     4. พอครบเวลา 1 ชั่วโมง นำแป้งมาแผ่และตัดแบ่งขนาดให้เท่ากัน ประมาณ 8 ก้อน
     5. นำมาปั้นเป็นก้อนกลม หรือทรงรี ตามต้องการ ใส่ถาดอบ คลุมด้วยพลาสติกถนอมอาหาร พักแป้งรอบที่ 3 เป็นเวลา 20 นาที
     6. นำไข่มาผสมกับนม (ข้ามขั้นตอนนี้ได้) เพื่อนำไปแปรงที่ตัวขนมก่อนอบหลังจากพักแป้งรอบ 3 นำเข้าไปอบที่อุณหภูมิ 180 องศาเซลเซียส ประมาณ 25 นาที
     7. ระหว่างรอขนมปังเย็นมาทำไส้ครีมชีสกัน ส่วนผสมมีครีมชีสและน้ำตาลทราย คนส่วนผสมให้เข้ากันจนน้ำตาลละลาย ตักใส่ถุงบีบ
     8. ตัดแบ่งขนมปังออกเป็น 6 แฉก และบีบครีมชีสใส่
     9. ทำส่วนผสมชุบขนมปัง ประกอบด้วย ไข่ กระเทียมสับ นมสด น้ำผึ้ง มายองเนส เนยละลาย และพาร์สลีย์แห้ง ใส่รวมกัน จากนั้นคนด้วยตะกร้อมือจนส่วนผสมเข้ากันดี 
     10. ทำการชุบขนมปังลงในน้ำซอส ก่อนที่จะบีบครีมชีสตรงหัวอีกรอบ และนำขนมปังเข้าเตาอบรอบ 2 อบที่อุณหภูมิ 200 องศาเซลเซียส ประมาณ 10 นาที แนะนำให้กินตอนอุ่น ๆ จะอร่อยมาก
 

ดูวิธีทำ ขนมปังกระเทียมครีมชีส เพิ่มเติมคลิก

8. ขนมปลาไส้ถั่วแดง





           ถ้าชอบกินขนมแนวนี้ไปหาซื้อพิมพ์มาเตรียมไว้เลยจ้า สูตรนี้มาพร้อมวธีทำแป้ง ส่วนถั่วบดใช้แบบสำเร็จรูป ทั้งนี้ สามารถดัดแปลงไส้ได้ตามชอบด้วยนะคะ


ส่วนผสม ขนมปลาไส้ถั่วแดง


แป้งสาลีอเนกประสงค์ 75 กรัม
แป้งข้าวเหนียวสำหรับทำโมจิ (sweet rice flour) 35 กรัม
เบกกิ้งโซดา 1/2 ช้อนชา
ผงฟู 1/2 ช้อนชา
น้ำตาลทรายป่น 1 ช้อนโต๊ะ
เกลือป่น
ไข่ไก่ 1 ฟอง
นมสด 1/2 ถ้วย + 1 ช้อนโต๊ะ
เนยละลาย 1-2 ช้อนโต๊ะ
ถั่วแดงบด 80 กรัม
พิมพ์ทำขนมรูปปลา (bungeoppang pan)


วิธีทำขนมปลาไส้ถั่วแดง

     1. ผสมแป้ง เบกกิ้งโซดา ผงฟู น้ำตาลทราย และเกลือ จนเข้ากัน
     2. ตีไข่ไก่กับนมสดจนเข้ากัน ใส่ลงในส่วนผสมแป้ง คนให้เข้ากัน พักแป้งไว้
     3. นำพิมพ์ทำขนมรูปปลาไปตั้งไฟกลาง ประมาณ 1 นาที แล้วปรับเป็นความร้อนต่ำ ทาเนยลงไปในพิมพ์ รอจนพิมพ์ร้อน
     4. ตักส่วนผสมแป้งลงไปประมาณ 2/3 ส่วนของพิมพ์ เว้นส่วนหางไว้ จากนั้นตักถั่วแดงบดลงไปตรงกลางตัวปลา เสร็จแล้วตักแป้งลงไปจนเต็มพิมพ์ปลา ปิดฝาพิมพ์ ใช้ไฟปานกลางค่อนข้างต่ำ ประมาณ 2 นาที หรือจนแป้งสุก นำออกมาจากพิมพ์ จัดเสิร์ฟ

9. โฮต็อก แพนเค้กเกาหลี





          วันหยุดลองทำแพนเค้กเกาหลีเป็นอาหารว่างจับคู่กับกาแฟกันดู แป้งนุ่มสอดไส้ถั่วรสหวาน หอมอบเชย ถ้าได้ลองชิมแล้วจะติดใจ



ส่วนผสม โฮต็อก แพนเค้กเกาหลี


แป้งสาลีอเนกประสงค์ 2 ถ้วย
น้ำตาลทรายป่น 2 ช้อนโต๊ะ
ยีสต์ 2 ช้อนชา
น้ำอุ่น 1 ถ้วย
น้ำมันพืช 1 ช้อนโต๊ะ
เกลือป่น 1/2 ช้อนชา


ส่วนผสม ไส้ถั่ว


น้ำตาลทรายแดง 1/2 ถ้วย
ถั่วคั่วสับตามชอบ 2 ช้อนโต๊ะ
ผงอบเชย 1 ช้อนโต๊ะ


วิธีทำโฮต็อก แพนเค้กเกาหลี

     1. ทำแป้งแพนเค้ก โดยผสมน้ำอุ่น ยีสต์ น้ำตาลทราย เกลือ และน้ำมันพืช จนละลายเข้ากัน
     2. ใส่แป้งลงไป คนผสมจนแป้งเป็นก้อน คลุมด้วยผ้าประมาณ 1 ชั่วโมง หรือจนขึ้นฟูเป็น 2 เท่า
     3. ทำไส้โดยคนผสมทุกอย่างจนเข้ากัน เตรียมไว้
     4. พอแป้งขึ้นฟูแล้วก็ชกแป้งไล่ลมหรือใช้สปาตูลานวดจนลมออก เสร็จแล้วพักทิ้งไว้อีก 20 นาที
     5. โรยแป้งนวลลงบนพื้นเรียบ เทก้อนแป้งลงไปแล้วนวดจนเป็นก้อนกลม ตัดแบ่งก้อนแป้งออกเป็น 8 ลูก แผ่เป็นแผ่นแบนแล้วใส่ไส้อบเชยลงไปห่อให้มิด
     6. ตั้งกระทะใช้ไฟกลาง ใส่น้ำมันลงไปเล็กน้อย พอกระทะร้อนใส่แป้งลงไป กดให้แบน ทอดด้านละประมาณ 30 วินาที หรือจนสุก พร้อมเสิร์ฟ

10. อินจอลมี โมจิเกาหลี (injeolmi)





           สำหรับใครที่ชอบโมจิเกาหลีเหนียวนุ่ม ลองมาทำกันดูไม่ยากอย่างที่คิด เนื้อแป้งนุ่มมาก โรยผงถั่วเหลืองอบแห้งเพิ่มความอร่อย


ส่วนผสม โมจิเกาหลี


แป้งข้าวเหนียวสำหรับทำโมจิ (sweet rice flour) 1 ถ้วย
เกลือป่น 1/4 ช้อนชา
น้ำตาลทรายป่น 1 ช้อนโต๊ะ
น้ำเปล่า 3/4 ถ้วย
ผงถั่วเหลืองอบแห้งสำเร็จรูป (roasted soybean powder)


วิธีทำโมจิเกาหลี

     1. ผสมแป้ง เกลือ น้ำตาลทราย และน้ำเปล่า ลงในชามทนความร้อน นวดจนแป้งเป็นก้อน คลุมด้วยพลาสติกถนอมอาหาร นำเข้าไมโครเวฟประมาณ 3 นาที
     2. นำแป้งออกมาจากเตา คนผสมประมาณ 20 วินาที คลุมด้วยพลาสติกถนอมอาหารอีกครั้ง นำไปเข้าไมโครเวฟอีก 1 นาที
     3. นำออกมาคนผสมอีกประมาณ 1 นาที ถ้าหากอยากนวดด้วยมือให้เอามือจุ่มน้ำเย็นก่อนนวด มือจะได้ไม่พอง
     4. โรยผงถั่วเหลืองลงบนแป้ง นวดจนแป้งเคลือบผงถั่วเหลือง หั่นเป็นชิ้นพอคำ จัดเสิร์ฟ

11. ต๊อกโบกีย่าง





           ต๊อกโบกี อีกหนึ่งขนมเกาหลียอดนิยม สูตรนี้ใช้แป้งต๊อกสำเร็จรูปเสียบไม้แล้วเอาไปย่างจนสีสวย สุดท้ายราดซอสคาราเมล


ส่วนผสม ต๊อกโบกีย่าง


แป้งต๊อกโบกี
น้ำตาลทรายแดง 1/2-1/3 ถ้วย
น้ำเปล่า 2-3 ช้อนโต๊ะ


วิธีทำต๊อกโบกีย่าง

     1. ผสมน้ำตาลทรายแดงและน้ำเปล่าลงในหม้อ นำไปตั้งไฟกลางคนจนเหนียวข้น นำออกมาพักไว้
     2. เสียบแป้งต๊อกโบกีให้สวยงาม นำไปย่างจนสีเหลืองทอง จัดใส่ภาชนะ ราดซอสคาราเมล
 

           ว้าว ! ขนมเกาหลีมีหลายเมนูละลานตาไปหมดเลย ถ้าเลือกไม่ถูกก็เริ่มทำวนไปตั้งแต่เมนูแรกกันเลย ส่วนตัวขอทำกาแฟ dalgona ก่อนเลยเพราะส่วนผสมพร้อมที่สุด ฮา ๆ 
  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













11 สูตรขนมเกาหลี ถอดแบบต้นตำรับสุดคิวต์ น่าลองทำ




อัปเดตล่าสุด 19 พฤศจิกายน 2564 เวลา 10:26:21
 19,853 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































