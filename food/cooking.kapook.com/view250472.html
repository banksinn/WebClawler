




อาหารยอดฮิตปี 2021 ครบครันทั้งคาวหวาน มีเมนูอาหารอะไรบ้าง ไปดูกัน


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เมนูอาหารอื่นๆ












20 อาหารยอดฮิต ติดอันดับคำค้นของโลกออนไลน์ น่ากินทุกเมนู





20,004อ่าน














0












           สายกินเตรียมลิสต์เลย เพราะเราได้รวมเมนูอาหารยอดนิยมของปี 2021 ทั้งอาหารจานเดียว เมนูกับข้าว อาหารว่าง และขนมหวานมาฝากกัน ใครอยากกินเมนูไหน ไปดูกัน   




             ชวนคนชอบทำอาหาร มาดูกันว่า มีเมนูไหนบ้างที่ติดอันดับคำค้นในออนไลน์ในปี 2021 ทั้งอาหารคาว-หวาน อาหารว่าง และเครื่องดื่ม บอกเลยว่าทำง่าย ได้รสชาติถูกปากแน่นอน จะทำกินกันในงานปาร์ตี้วันหยุดยาว หรือต่อยอดไปทำขายเป็นช่องทางสร้างรายได้ก็ยอดเยี่ยม 
1. วิธีต้มน้ำขิง



ภาพจาก ครัวแม่ผึ้ง bee happy kitchen




          กระแสการดื่มน้ำขิง หรืออาหารที่มีขิงเป็นส่วนประกอบ เริ่มเป็นที่น่าจับตามอง เพราะขิงเป็นสมุนไพรกลุ่มหอมร้อน มีสรรพคุณช่วยลดอาการวิงเวียน เพิ่มความสดชื่นให้กับร่างกาย บำรุงระบบเลือด ช่วยขับลม และเสริมสร้างภูมิคุ้มกันได้ เหมาะสำหรับคนที่ใส่ใจสุขภาพ และต้องการเพิ่มภูมิคุ้มกันให้กับร่างกายเพื่อให้แข็งแรงในช่วงสถานการณ์การระบาดของโควิด 19 สำหรับใครที่อยากลองเครื่องดื่มอร่อย ๆ ที่ดีต่อสุขภาพ ลองดูเมนูต่าง ๆ เหล่านี้ได้เลยค่ะ 

น้ำขิงใบเตย สูตรหวานน้อย ขับลมเสริมภูมิคุ้มกันต้านโรค
รวมสูตรขิงบรรเทาป่วย... ท้องอืด คลื่นไส้ ไอก็ช่วยได้


2. วิธีทำน้ำกระชาย



ภาพจาก ครัวแม่ผึ้ง bee happy kitchen




          ในช่วงปี 2021 กับสถานการณ์การแพร่ระบาดไวรัสโควิด 19 ทำให้หลายคนตื่นตัวและเริ่มหันมาให้ความสนใจนำกระชายมาใช้ในรูปแบบของอาหารและเครื่องดื่มเพื่อเสริมภูมิคุ้มกัน ลดอาการภูมิแพ้อากาศ ช่วยปรับสมดุลและบำรุงร่างกายกันอย่างแพร่หลายเลยนะ สำหรับมือใหม่หัดกินน้ำกระชายที่ยังกลัวในรสชาติ เราแนะนำให้ลองผสมกับน้ำผึ้งหรือสมุนไพรอื่น ๆ เพื่อให้ดื่มง่าย ลองไปดูสูตรและวิธีการทำได้ที่

น้ำกระชาย 2 สูตร สมุนไพรต้านหวัดต้านโรคทำง่ายใน 10 นาที
น้ำกระชายใบเตยน้ำผึ้ง สรรพคุณเยอะต้านโรคจากสมุนไพรพื้นบ้าน
10 เมนูกระชาย สูตรอาหารและเครื่องดื่มอร่อยต้านไวรัส


3. กระท้อนทรงเครื่อง



ภาพจาก คุณ nutchanart_ch สมาชิกเว็บไซต์พันทิปดอทคอม




          จากกระแสนางเอกดัง ญาญ่า อุรัสยา โพสต์รูปภาพลงใน ig ส่วนตัว พร้อมเขียนแคปชั่นอยากทานกระท้อนทรงเครื่อง ก็ทำเอาวงการกระท้อนต้องสั่นสะเทือนกันเลยทีเดียว แถมวิธีการทำก็ง่ายแสนง่าย แค่จับกระท้อนบั้งแล้วแช่น้ำเกลือเพื่อไม่ให้ดำและลดความเปรี้ยว เสร็จแล้วราดกะปิน้ำปลาหวานรสเข้มข้น ได้รสชาติครบทั้งเปรี้ยว เค็ม หวาน ใครได้กินเป็นต้องติดใจทุกราย มาถึงตอนนี้ คงมีคนอยากกินกระท้อนทรงเครื่องกันแล้วซิท่า ไปค่ะ ไปดูสูตรและวิธีการทำกัน

กระท้อนทรงเครื่อง อร่อยนุ่มเปรี้ยวปาก แซ่บจนต้องดูดนิ้ว
กระท้อนทรงเครื่อง ของว่างสูตรโบราณสุดแซ่บสไตล์คนไกลบ้าน


4. หมูปิ้ง 



ภาพจาก ครัวแม่ผึ้ง bee happy kitchen




          หมูปิ้งร้อน ๆ กลิ่นหอมกรุ่น หนึ่งในเมนูมื้อเช้ายอดฮิตที่หลายคนติดใจในรสชาติที่ถูกปาก หาซื้อกินง่าย แถมราคาก็ยังสบายกระเป๋าด้วย ทุกวันนี้มีหมูปิ้งให้เลือกหลากสูตรหลายรสชาติ ทั้งหมูปิ้งนมสด หมูปิ้งสมุนไพร หรือหมูปิ้งโบราณ จะทำกินก็อร่อย หรือทำขายสร้างรายได้ก็ดีไม่น้อยเลย นอกจากนี้ยังมีสูตรหมูปิ้งอร่อย ๆ อีกมากมาย

หมูปิ้งโบราณ สูตรนมสด อร่อยนุ่มหอมอวลรับยามเช้า
สูตรหมูปิ้ง หมูย่าง เนื้อนุ่มรสเด็ด อร่อยพร้อมทำขาย
หมูปิ้ง หมูย่าง สูตรแม่ทำขายกลิ่นหอมอร่อยนุ่มพร้อมสูตรน้ำหมัก


5. ปลาร้าสับสูตรโบราณ 



ภาพจาก คุณนางสาวเซาะกราว สมาชิกเว็บไซต์พันทิปดอทคอม




            จากภูมิปัญญาการถนอมอาหารประเภทปลาของชาวอีสานในอดีต จากลายมาเป็น น้ำพริกปลาร้าสับ หรือแจ่วบอง เมนูน้ำพริกสุดแซ่บ รสชาติจัดจ้าน กลิ่นหอมกลมกล่อม ที่กินกับเมนูอื่น ๆ ได้อย่างลงตัว ทำให้น้ำพริกปลาร้าสับกลายเป็นเมนูน้ำพริกยอดนิยมที่ครองใจนักกินและติดอันดับคำค้นในโลกออนไลน์ปี 2021 ได้แบบไม่ยากเย็นเลย ใครที่อยากได้สูตรน้ำพริกปลาร้าสับอร่อย ๆ เอาไปกินกับผักสด ข้าวสวย หรือข้าวเหนียว เตรียมจดสูตร เอาไปลองทำกันได้เลยค่ะ

ปลาร้าสับ กลิ่นเย้ายวนรสเด็ดเผ็ดแซ่บ


6. เปาะเปี๊ยะทอด



ภาพจาก คุณ kitty chef สมาชิกเว็บไซต์พันทิปดอทคอม




          กระแสของทอดไม่มีวันจางหายไปจากวงการอาหารได้เลย ยิ่งเป็นเปาะเปี๊ยะทอด หนึ่งในเมนูอาหารว่างที่หลาย ๆ คนโปรดปราน ด้วยวิธีการทำที่แสนง่าย ไส้ข้างในที่ปรับเปลี่ยนได้ตามชอบ กินตอนทอดร้อน ๆ กรอบอร่อย คู่กับน้ำจิ้มสูตรเด็ด ฟินถูกใจขนาดนี้ เอาอะไรมาแลกก็ไม่ยอมแน่นอน

เปาะเปี๊ยะทอดกรอบ ทำสดใหม่อร่อยจัง
เปาะเปี๊ยะทอดไส้หมูแดง เมนูของทอดสุดครีเอตกับน้ำจิ้มมะขามเปียก
เปาะเปี๊ยะทอด สูตรมือใหม่ ง่ายและดีแบบนี้ต้องลอง
เปาะเปี๊ยะทอดไส้วุ้นเส้นหมูสับ ทอดให้เหลืองกรอบกินเพลินเกินห้ามใจ
6 สูตรเปาะเปี๊ยะทอด ของว่างเบา ๆ ทอดกรอบไส้แน่น


7. แกงขี้เหล็กสูตรโบราณ 



ภาพจาก คุณ tukata001 สมาชิกเว็บไซต์พันทิปดอทคอม (ครัวตุ๊กตา)




          เทรนด์อาหารเพื่อสุขภาพกำลังมาแรงในปี 2021 เพราะผู้คนเริ่มหันมาให้ความสนใจในเรื่องอาหารการกินเพื่อบำรุงร่างกายให้แข็งแรงกันมากขึ้น และหนึ่งในเมนูยอดฮิตที่หลายคนนิยมทำกินกันก็คือ แกงขี้เหล็กสูตรโบราณ ที่แม้จะมีรสขมไปบ้าง แต่เรื่องประโยชน์ที่ดีต่อร่างกาย ไม่เป็นสองรองเมนูไหน ๆ แน่นอน

แกงขี้เหล็กเนื้อย่าง อร่อยเข้มข้นพร้อมสูตรย่างเนื้อ
แกงขี้เหล็ก สูตรใส่กากหมู แกงกะทิโบราณรสอร่อย


8. หมี่กะทิ 



ภาพจาก คุณ tukata001 สมาชิกเว็บไซต์พันทิปดอทคอม




          อีกหนึ่งเมนูอาหารสูตรโบราณ ที่หากินได้ทั่วไป แต่จะให้รสชาติที่อร่อยถูกปากนั้นยากเหลือเกิน ซื้อตามตลาดอาจจะไม่อลังการงานสร้าง ลงมือทำกินเองเลยก็แล้วกัน กับสูตรเมนูเส้นหมี่อร่อย ๆ ได้เลย รับรองถูกใจคนชอบเส้นเป็นแน่

หมี่กะทิสี หมี่ชมพู ผัดหมี่ตำรับโบราณเปรี้ยวหวานต้องลอง
10 เมนูเส้นหมี่ จานเดียวทำง่ายอร่อยแบบมีเส้น
9 สูตรทำผัดหมี่ หมี่ผัด เส้นนุ่มหอมอร่อย ง้อแค่กระทะใบเดียว


9. น้ำเต้าหู้สูตรเข้มข้น



ภาพจาก rins cookbook




          น้ำเต้าหู้ หรือ น้ำนมถั่วเหลือง เครื่องดื่มเพื่อสุขภาพที่อยู่คู่คนไทยมานานแสนนาน อุดมไปด้วยโปรตีน เหมาะกับคนแพ้นมวัว แถมยังย่อยง่าย ไม่มีไขมัน และอิ่มท้องอีกด้วย มาดูสูตรการทำน้ำเต้าหู้แบบโฮมเมด ที่รับประกับความเข้มข้น หอมหวานมัน รสชาติดี และมีประโยชน์ต่อร่างกายกัน

วิธีทำน้ำเต้าหู้ โฮมเมดสูตรเข้มข้น ทำดื่มเองดีกว่าไม่เสียอารมณ์
6 วิธีทำน้ำเต้าหู้ สูตรโฮมเมดหลากรส ทำง่ายเพื่อสุขภาพ


10. ข้าวผัด








          ข้าวผัด เมนูอาหารแสนง่าย ที่ทำออกมายังไงก็อร่อย จึงกลายมาเป็นเมนูอาหารยอดฮิต ติดอันดับในเกือบทุกร้านอาหารตามสั่ง ด้วยวิธีการทำที่เรียบง่าย ประยุกต์ได้กับทุกวัตถุดิบ ให้รสชาติดี กลมกล่อม ใครอยากลองเมนูสุดคลาสสิกนี้ ก็ดูสูตรแล้วลองเอาไปทำกันดูได้เลยจ้า

สูตรข้าวผัดหมู ใส่คะน้า เมนูง่าย ๆ อิ่มท้องอร่อยเด็ดทุกมื้อ
12 สูตรข้าวผัดรสเจ็บ สีจัดจ้านเครื่องแน่นไม่จำเจ


11. ทาร์ตไข่ 



ภาพจาก คุณ panda-chan สมาชิกเว็บไซต์พันทิปดอทคอม




          ทาร์ตไข่ เมนูขนมอบหลายคนขยาด เพราะคิดว่าจะทำยาก ไหนจะต้องทำทำแป้งพายเอง จะอบในเตาอบอย่างไรให้สวย จนคิดว่าไม่น่าทำเอง และไปซื้อกินเอาง่ายกว่า แต่ในปัจจุบัน การทำทาร์ตไข่นั้น ง่ายดายและสะดวกสบายขึ้นมา แค่มีหม้ออบลมร้อน และวัตถุดิบแบบกึ่งสำเร็จรูปทั้งแป้งพาย และไส้คัสตาร์ด ที่หาซื้อได้ที่ซูเปอร์มาร์เก็ตชั้นนำมากมาย ใครอยากกินเมื่อไรก็ทำได้ทันทีเลย

ทาร์ตไข่ สูตรแป้งพายสำเร็จรูป เนื้อเนียนฉ่ำนุ่มอร่อยเหมือนร้านดัง
ทาร์ตไข่ฮ่องกง สูตรแป้งโฮมเมดหน้าสวยชุ่มนมเนย
ทาร์ตไข่ สูตรต้นตำรับหน้าไหม้เนื้อเนียน ทำไม่ยาก
ทาร์ตไข่ขนมปัง แบบง่าย ๆ มือใหม่ทำได้สบาย


12. สูตรชงกาแฟ








          จะแปลกใจมากถ้า กาแฟ ไม่ติดอันดับเมนูอาหารยอดนิยมของปี เพราะถือว่าเป็นเมนูเครื่องดื่มยอดฮิต ที่บางคนเสพติด ต้องดื่มเป็นประจำทุกวัน แถมมีให้เลือกมากมายหลายสูตร ทั้งแบบเข้มข้น สำหรับคนที่ต้องการคาเฟอีนให้ร่างกายตื่นตัว หรือเพิ่มวัตถุดิบอื่น ๆ เช่น นม โกโก้ หรือน้ำผลไม้ เพื่อเพิ่มความกลมกล่อม ทำให้ดื่มง่าย นอกจากนี้ยังสามารถพัฒนาสูตรต่าง ๆ สำหรับนำไปขายสร้างรายได้ให้กับตัวเองได้ด้วย

10 สูตรชงกาแฟโบราณ เมนูกาแฟยอดนิยมพร้อมเปิดร้าน
12 สูตรกาแฟน้ำผลไม้ เติมคุณค่าอร่อยเข้มคูณสอง
14 เมนูกาแฟ เอาใจชาวอินดี้ กับ สูตรกาแฟแนว ๆ ที่มาเติมความสดชื่น


13. แกงมัสมั่นไก่ 



ภาพจาก คุณ sandy_sine สมาชิกเว็บไซต์พันทิปดอทคอม




          ครองแชมป์อันดับหนึ่งเป็นเมนูอาหารจานเด็ดรสชาติยอดเยี่ยมจากทั่วโลก 50 เมนู จากการจัดอันดับของ cnn travel ถึง 2 ปีซ้อนเลยทีเดียว สำหรับเมนูมัสมั่น แกงกะทิไทย สีสันสวยงาม รสชาติหวานมัน ใครได้กินเป็นต้องถูกใจ กินกับข้าวสวยร้อน ๆ ก็อร่อย หรือจะจับคู่กับอะไรก็เข้ากันได้อย่างลงตัว

มัสมั่นไก่ สูตรพริกแกงสำเร็จรูป สีสวยเครื่องแน่นหอมรัญจวน
มัสมั่นเนื้อ อาหารไทยในดวงใจ กลิ่นหอมรสอร่อยที่ไม่ควรพลาด


14. ยำมาม่า








          พอพูดถึงบะหมี่กึ่งสำเร็จรูป นอกจากต้มกินตามปกติแล้ว ลองนำมาเพิ่มความแซ่บด้วยการเติมพริก น้ำมะนาว น้ำปลา และเครื่องหรือเนื้อสัตว์ตามชอบลงไป ก็ได้เป็นยำแซ่บรสซี๊ดแล้ว จะทำกินเป็นมื้อเย็นแกล้มเครื่องดื่ม หรือทำเป็นอาหารสำหรับงานปาร์ตี้ก็ไม่ติด น่าอร่อยไปทุกสูตรเลย

8 เมนูยำมาม่า อร่อยรสแซ่บหลากสไตล์ทำกินง่ายทำขายดี
10 สูตรทำมาม่าแห้ง เมนูเด็ดเครื่องหนักไม่ต้องเติมน้ำซุปก็อร่อย


15. ปลาราดพริก








          เมนูปลา ยังคงติดอันดับอาหารยอดฮิตในโลกออนไลน์ เพราะไม่ว่าจะทำมาต้ม ผัด แกง ทอด ก็อร่อยถูกปาก และให้ประโยชน์ต่อร่างกาย ซึ่งปลาราดพริก ก็ตอบโจทย์เพราะทำง่าย ไม่ยุ่งยาก จะกินเป็นกับข้าวในบ้าน หรือเป็นหนึ่งในอาหารงานเลี้ยงก็เข้าท่า โดยสามารถใช้ปลาทั้งตัว หรือหั่นเป็นชิ้น ๆ ก่อน แล้วนำไปทอด และราดด้วยน้ำซอสพริกสามรส ครบทั้งเปรี้ยว เผ็ด และหวานปะแล่ม แค่คิดก็ท้องร้องแล้ว

5 เมนูปลาราดพริก เผ็ดเปรี้ยวหวานกลมกล่อมสไตล์ไทย


16. หมูผัดกะปิ 








          เมนูอาหารใต้ยอดฮิตอย่าง หมูผัดกะปิ มีวิธีการทำไม่ยุ่งยาก กินกับข้าวสวยร้อน ๆ เผลอแป๊ปเดียวข้าวหมดจานแบบไม่รู้ตัวเลย หลายคนที่มีกะปิติดบ้านอยู่ แล้วเบื่อเมนูเดิม ๆ อย่างน้ำพริกกะปิ ลองเอาสูตรไปลองทำกันดู หรือใครจะพัฒนาฝีมือไปเป็นเมนูกะปิอื่น ๆ ก็จัดไปเลยซิคะ

หมูผัดกะปิ อาหารไทยกลิ่นหอมอวลทำง่ายไม่จำเจ
ข้าวผัดกะปิหมูสามชั้น เมนูเด็ดเผ็ดร้อนกลิ่นหอมหมูเน้น ๆ


17. ต้มขาหมู



ภาพจาก คุณ tukata001 สมาชิกเว็บไซต์พันทิปดอทคอม (ครัวตุ๊กตา)




          อีกหนึ่งเมนูอาหารจานเดียวที่หลายคนโปรดปราน ชอบสั่งเวลาที่คิดไม่ออกว่าจะกินอะไรดี ถึงแม้จะมีไขมันค่อนข้างสูง แต่ความเปื่อยนุ่มของเนื้อและหนังของขาหมู กินคู่กับไข่ต้ม รสดด้วยน้ำซอสรสชาติเค็ม ๆ หวาน ๆ จะกินกี่จานก็ฟินทุกที สำหรับใครที่อยากลองต้มขาหมูกินเองที่บ้าน ขอบอกเลยว่า ทำง่ายมาก ๆ

พะโล้ขาหมู สูตรน้ำดำเข้มข้น ทิ้งไว้ข้ามคืนยิ่งอร่อย
6 ขาหมูเมนูฮิต ​สูตร​เนื้อ​นุ่ม​แน่นอิ่มท้องเพิ่มพลังงาน
5 เมนูขาหมู สูตรแน่น ๆ เนื้อเน้น ๆ คนไม่กลัวอ้วนเชิญบันเทิง


18. เมนูหมูสามชั้นสไลซ์








          พอพูดถึงเมนูหมู หลายคนก็นึกไปถึงหมูสับ หมูทอด หรือหมูปิ้ง แต่เชื่อหรือไม่ว่า หมูสามชั้นสไลซ์ธรรมดา ๆ นี่แหละ สามารถนำมาประกอบอาหารได้หลากหลายเมนูเลยนะ และยังเข้ากับอาหารทุกสัญชาติเลยด้วย ไม่ว่าจะเป็นหมูผัดขิงแบบไทย ๆ ข้าวหน้าหมูสไลซ์ราดไข่แบบญี่ปุ่น หรือหมูสามชั้นผัดกิมจิสไตล์โอปป้า ก็อร่อยเข้ากันได้อย่างลงตัว

6 เมนูหมูสไลซ์ อร่อยนุ่มหลากสไตล์เติมพลังให้หายหิว


19. เมนูผักคะน้า








          เมนูผักทั้งหลายหลบไป เพราะปีนี้ผักคะน้ามาแรงจริง ๆ ด้วยความกรุบกรอบ เคี้ยวเพลิน และมีประโยชน์ต่อร่างกายอย่างมาก ไม่ว่าจะเป็นเสริมภูมิคุ้มกัน อุดมไปด้วยวิตามินเอและซี ช่วยบำรุงสายตา เสริมสร้างกระดูกเพราะมีปริมาณแคลเซียมสูง ช่วยป้องกันอาการโลหิตจางได้ และมีสารลูทีน ช่วยบำรุงผิวพรรณอีกด้วย จึงไม่แปลกใจเลยว่าทำไมเมนูจากผักคะน้าจึงกลายเป็นอาหารจานโปรดของใครหลายคนไปเสียแล้ว

11 เมนูจากผักคะน้า อร่อยแบบบ้าน ๆ จานไหนก็ห้ามพลาด


20. เมนูทูน่ากระป๋อง








          สายรักสุขภาพหรือคนที่ควบคุมน้ำหนักถูกใจสิ่งนี้ กับเมนูทูน่ากระป๋อง ที่แปลกใหม่ แต่ให้แคลอรีน้อย อร่อยได้แบบไม่ต้องกลัวอ้วน แถมยังประยุกต์ได้หลากหลายเช่น ทอดกรอบทำเป็นยำทูน่าฟู กินกับน้ำยำรสแซ่บ คั่วกลิ้งทูน่ารสจัดจ้านโดนใจ หรือจะอินเตอร์อีกหน่อยกับสปาเกตตีลาบทูน่า โคโรเกะทูน่า พูดมาขนาดนี้ หิวกันแล้วใช่ไหม ไปดูสูตรและวิธีการทำกันได้เลย

16 เมนูจากทูน่า กระป๋องเดียวเนรมิตจานอร่อยมีคุณค่า


          ครบแล้วสำหรับ 20 เมนูอาหารยอดฮิตที่ติดอันดับคำค้นในปี 2021 รู้กันแล้วใช่ไหมว่าสายกินเค้าฮิตเมนูอะไรในปีนี้บ้าง ว่าแล้วก็อย่ารอช้า จดสูตรแล้วไปเข้าครัวกันดีกว่าค่ะ 
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













20 อาหารยอดฮิต ติดอันดับคำค้นของโลกออนไลน์ น่ากินทุกเมนู




อัปเดตล่าสุด 27 ธันวาคม 2564 เวลา 15:19:58
 20,004 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































