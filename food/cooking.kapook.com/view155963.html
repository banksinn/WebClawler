




ต้มยำกุ้ง สูตรอาหารไทยรสจัด หอมอร่อยแบบไทย ๆ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






8 เมนูต้มยำกุ้ง อร่อยนอกกรอบเติมเสน่ห์เด็ดกว่าเดิม




41,096อ่าน







0















      เมนูต้มยำกุ้ง อาหารไทยรสแซ่บคุ้นปากที่หลายคนเคยลิ้มลองกันมาแล้ว สร้างความต่างด้วยการจับมาทำเมนูมาม่า เมนูไข่ และเมนูอื่น ๆ อีกเพียบ อร่อยเด็ดแน่นอน       หากเอ่ยถึงเมนูต้มยำกุ้ง อาหารไทยรสแซ่บถูกปากคนไทยและคนต่างชาติ หลายคนต้องนึกถึงเมนูต้มยำกุ้งน้ำข้น หรือเมนูต้มยำกุ้งน้ำใสกันใช่ไหมคะ ต่อไปนี้เราสามารถเอามาสร้างสรรค์เป็นเมนูบันเทิงได้อีกหลากหลาย กระปุกดอทคอมขอนำเสนอ 8 เมนูต้มยำกุ้ง ได้แก่ ต้มยำกุ้งเม็ดแมงลัก ต้มยำกุ้งไมโครเวฟ ไข่เจียวต้มยำกุ้ง ข้าวผัดต้มยำกุ้ง พาสต้าซอสครีมต้มยำกุ้ง มาม่าคาโบนารา มาม่าผัดต้มยำกุ้งแม่น้ำอบชีส และมาม่าไข่ข้นราดซอสต้มยำกุ้ง อูย… แค่เห็นชื่อก็ซี้ดจนน้ำลายไหลแล้วค่ะ 







1. ต้มยำกุ้งเม็ดแมงลัก      เมนูต้มยำกุ้งทั่วไปก็ว่าอร่อยแซ่บโดนใจแล้ว แต่คงต้องหลีกทางให้เมนูต้มยำกุ้งเม็ดแมงลักสูตรจากนิตยสารแม่บ้าน จุดเด่นคือ ใส่ทั้งเม็ดแมงลักและใบแมงลักลงในหม้อต้มยำ แม้จะดูแปลกตาไปบ้างแต่กินแล้วสุขภาพดี๊ดีนะคะคุณขา แถมยังได้บริหารเหงือกและฟันอีกด้วย เอ้า... เคี้ยวส่วนผสม ต้มยำกุ้งเม็ดแมงลัก     • เม็ดแมงลัก 1 ช้อนชา (ล้างแช่น้ำ 1 ช้อนโต๊ะ)     • น้ำซุป 1+1/2 ถ้วยตวง     • ตะไคร้หั่นแฉลบ 1 ต้น     • น้ำปลา 1+1/2 ช้อนโต๊ะ     • เห็ดฟางผ่าครึ่ง 5-6 ดอก     • กุ้งสด 5 ตัว (ปอกเปลือกผ่าหลัง ดึงเส้นดำออก)     • ใบแมงลัก 1/2 ถ้วยตวง     • ใบมะกรูดฉีก 1 ใบ     • น้ำมะนาว 1+1/2 ช้อนโต๊ะ     • พริกขี้หนูสวนบุบ 10-12 เม็ดวิธีทำต้มยำกุ้งเม็ดแมงลัก     • 1. ล้างเม็ดแมงลักให้สะอาด แช่ในน้ำเปล่าเตรียมไว้     • 2. ต้มน้ำซุปพอเดือด ใส่ตะไคร้ น้ำปลา เห็ดฟาง และกุ้งสดลงไป พอกุ้งสุก ใส่ใบแมงลักและใบมะกรูดตามลงไป     • 3. ปรุงรสด้วยน้ำมะนาว ใส่พริกขี้หนูและเม็ดแมงลัก ยกลง ตักใส่ถ้วย เสิร์ฟขณะร้อน ๆ     + ดูวิธีทำเพิ่มเติมได้ที่ ต้มยำกุ้งเม็ดแมงลัก อาหารสุขภาพ ประโยชน์แน่น
++++++++++++++++++++


2. ต้มยำกุ้งไมโครเวฟ      แม้ว่าจะพักบนคอนโด หรือหอพักก็ทำเมนูต้มยำกุ้งกินเองได้นะคะ กระทะไฟฟ้าไม่ต้อง มีแค่ไมโครเวฟเครื่องเดียวจบ ! ขอแนะนำเมนูต้มยำกุ้งไมโครเวฟ แหม… หน้าตาเก๋ยังกับซื้อมากินเองเลยนะเนี่ย ลองทำกันดูค่ะ จัดกุ้งให้หนักไปเลยลูกพี่   ส่วนผสม ต้มยำกุ้งไมโครเวฟ     • น้ำเปล่า 1 ถ้วย     • ข่า (หั่นเป็นแว่น) 3 แว่น     • ตะไคร้ (หั่นเฉียง) 1 ต้น     • ใบมะกรูด (ฉีกก้านกลาง) 2 ใบ     • กุ้ง (ปอกเปลือกผ่าหลัง) 5 ตัว     • เห็ดฟาง (ผ่าครึ่ง) 50 กรัม     • น้ำปลา 1 ช้อนโต๊ะ     • น้ำพริกเผา 1 ช้อนโต๊ะ     • น้ำมะนาว 2 ช้อนโต๊ะ     • พริกขี้หนูบุบพอแตก      • ผักชีซอยวิธีทำต้มยำกุ้งไมโครเวฟ     • 1. ใส่น้ำเปล่า ข่า ตะไคร้ และใบมะกรูดลงในชามกระเบื้อง นำเข้าเตาไมโครเวฟใช้ไฟแรงประมาณ 3-5 นาที หรือจนน้ำเดือด นำออกจากเตา     • 2. ใส่กุ้งลงในชามคนผสมเบา ๆ นำกลับเข้าเตาไมโครเวฟใช้ไฟปานกลางประมาณ 2 นาที หรือจนกุ้งสุก นำออกจากเตา     • 3. ใส่เห็ดฟางลงในชามคนผสมเบา ๆ นำกลับเข้าเตาไมโครเวฟใช้ไฟปานกลางประมาณ 2 นาที หรือจนกุ้งเห็ดฟางสุก นำออกจากเตาคนผสมให้เข้ากัน     • 4. ปรุงรสด้วยน้ำปลาและน้ำพริกเผาคนผสมให้เข้ากัน นำกลับเข้าเตาไมโครเวฟใช้ไฟปานกลางประมาณ 1 นาที นำออกจากเตาคนผสมให้เข้ากัน     • 5. บีบน้ำมะนาวลงในชาม ใส่พริกขี้หนูบุบและผักชี ตักต้มยำกุ้งใส่ลงไปคนผสมให้เข้ากัน พร้อมเสิร์ฟ     + ดูวิธีทำเพิ่มเติมได้ที่ ต้มยำกุ้งไมโครเวฟ รสจัดจ้าน ทำง่าย ๆ
++++++++++++++++++++


3. ไข่เจียวต้มยำกุ้ง      อาหารเช้าเมนูไข่ทั้งหลายคงต้องหลบไปพลาง ๆ ก่อน ตอนนี้เมนูไข่เจียวต้มยำกุ้งเข้ามาครองใจแม่บ้านหลายครัวเรือนแล้ว สำหรับเพื่อน ๆ ที่สนใจอยากทำไข่เจียวต้มยำกุ้งไว้กินให้หนำใจขอแนะนำสูตรจากนิตยสารแม่บ้าน สูตรนี้จัดเต็มทั้งไข่ไก่และไข่เป็ด รสชาติแซ่บสุด ๆ ทอดเหมือนไข่เจียวทั่วไป กินไปคำแรกก็ฟินเลย ส่วนผสม ไข่เจียวต้มยำกุ้ง     • ไข่ไก่ 2 ฟอง     • ไข่เป็ด 1 ฟอง     • กุ้งสด (ปอกเปลือกหั่นชิ้นเล็ก) 50 กรัม     • ตะไคร้ (สับละเอียด) 1+1/2 ช้อนชา     • ข่า (สับละเอียด) 1 ช้อนชา     • ใบมะกรูด (สับละเอียด) 1 ช้อนชา     • น้ำมะนาว 2 ช้อนชา     • น้ำปลา 1+1/2 ช้อนชา     • น้ำพริกเผา 1 ช้อนชา     • พริกขี้หนู (สับหยาบ) 1+1/2 ช้อนชา     • ผักชีหั่น 1 ช้อนโต๊ะ     • น้ำมันพืช (สำหรับทอด)วิธีทำไข่เจียวต้มยำกุ้ง     • 1. ตอกไข่ไก่และไข่เป็ดลงอ่างผสม ใส่กุ้งสด ตะไคร้ ข่า และใบมะกรูดลงไปตีพอเข้ากัน     • 2. ปรุงรสด้วยน้ำมะนาว น้ำปลา และน้ำพริกเผา ใส่พริกขี้หนูและผักชีลงไปตีต่อจนส่วนผสมขึ้นฟูและเข้ากันดี     • 3. ตั้งกระทะไฟปานกลาง ใส่น้ำมันพืชพอร้อน นำไข่ลงทอดจนเหลืองทั้ง 2 ด้าน ตักใส่จาน เสิร์ฟคู่กับข้าวสวยร้อน ๆ     + ดูวิธีทำเพิ่มเติมได้ที่ ไข่เจียวต้มยำกุ้ง ไข่รสแซบ อร่อยแบบไม่เสียเวลา
++++++++++++++++++++


4. ข้าวผัดต้มยำกุ้ง      เมื่อวานทำต้มยำกุ้งกินแล้วยังเหลือเครื่องต้มยำวางแปะอยู่ในครัว ตอนแรกคิดว่าจะทิ้งแล้วล่ะ แต่คงต้องเปลี่ยนใจเมื่อมาพบสูตรข้าวผัดต้มยำกุ้งจากคุณบูตะ กะ กิมจิ สมาชิกเว็บไซต์พันทิปดอทคอม จับกุ้งผัดคลุกเคล้ากับเครื่องต้มยำและข้าวสวย อูย... หน้าตาไฮโซมากเลยค่ะ อยากให้ลองส่วนผสม ข้าวผัดต้มยำกุ้ง     • พริกขี้หนูสับ      • กระเทียมสับ      • น้ำมันพืช     • กุ้ง (ล้างแกะเปลือก ผ่าหลังให้เรียบร้อย)     • ข่า     • ตะไคร้     • ใบมะกรูด     • หอมแดง     • มะเขือเทศ     • เห็ดฟาง     • ซีอิ๊วขาว     • ซุปก้อน (คนอร์)     • ซอสหอยนางรม     • น้ำตาลทราย     • น้ำมะนาว     • น้ำพริกเผา     • ข้าวสวย (จะให้ดีต้องใช้ข้าวเย็น หุงมาแล้ว 1 คืน)     • พริกไทย     • ต้นหอมซอยวิธีทำข้าวผัดต้มยำกุ้ง     • 1. เริ่มจากเจียวพริกขี้หนูสับและกระเทียมในน้ำมันร้อน ๆ แล้วใส่กุ้งตามลงไป     • 2. ใส่ผักต่าง ๆ ทั้งข่า ตะไคร้ ใบมะกรูด หอมแดง มะเขือเทศ และเห็ดฟางตามลงไปในกระทะ ผัดให้เข้ากัน     • 3. ปรุงรสด้วยซีอิ๊วขาว ซุปก้อน (คนอร์) ซอสหอยนางรม น้ำตาลทราย น้ำมะนาว และน้ำพริกเผา     • 4. ใส่ข้าวสวยลงไปผัดให้เข้ากัน โรยด้วยพริกไทย ตามด้วยต้นหอมซอย      • 5. จัดแต่งจานให้สวยงาม พร้อมเสิร์ฟ     + ดูวิธีทำเพิ่มเติมได้ที่ ข้าวผัดต้มยำกุ้ง ซี้ดซ้าด...น่ากิน
++++++++++++++++++++


5. พาสต้าซอสครีมต้มยำกุ้ง      ตื่นเช้ามานึกขึ้นได้ว่ามีต้มยำกุ้งเหลือจากเมื่อวาน แต่ไม่มีข้าวสาร มีแต่เส้นพาสต้าในตู้กับข้าว ตอนนี้ก็หิวจนตาลายแล้วล่ะ ถ้าอย่างนั้นลองจับเส้นพาสต้ากับต้มยำกุ้งมาฟีเจอริ่งเป็นเมนูพาสต้าซอสครีมต้มยำกุ้งสูตรจากเฟซบุ๊ก something cooked เพิ่มกลิ่นอายฝรั่งด้วยชีสและวิปครีม แทรกความเป็นไทยด้วยเครื่องต้มยำ พระเจ้าจอร์จ ! ฟินเว่อร์ ส่วนผสม พาสต้าซอสครีมต้มยำกุ้ง     • น้ำสต๊อกไก่     • กุ้งลายเสือ (แยกหัวกุ้งกับเนื้อกุ้ง)     • หอมแดง     • ข่า     • ตะไคร้     • พริกขี้หนูสด     • ใบมะกรูด     • ผักชีฝรั่ง     • เกลือเล็กน้อย     • น้ำมันพืช      • วิปปิ้งครีม     • น้ำพริกเผา     • เพโคริโน่ชีส (pecorino cheese)     • เส้นพาสต้าบูคาตินี (bucatini) ต้มสุก      • ผักชีฝรั่งสับ (สำหรับโรย)     • ไข่กุ้ง     • มะนาวผ่าซีกวิธีทำพาสต้าซอสครีมต้มยำกุ้ง     • 1. เริ่มทำน้ำต้มยำแบบเข้มข้นกันก่อนครับ ตั้งกระทะใช้ไฟกลาง ๆ ใส่น้ำสต๊อกลงไป ตามด้วยหัวกุ้ง หอมแดง ข่า ตะไคร้ พริกขี้หนู ใบมะกรูด และผักชีฝรั่ง พอเริ่มเดือดให้ใช้ช้อนกดหัวกุ้งให้มันกุ้งไหลออกมา     • 2. เคี่ยวไปเรื่อย ๆ จนน้ำสต๊อกของเราเหลือประมาณ 1 ใน 3 จากตอนแรก ลองชิมดูแล้วอาจจะปรุงรสด้วยเกลืออีกนิดหน่อยครับ เราจะปรุงให้รสค่อนข้างจัดไว้ก่อน เพราะว่าเดี๋ยวต้องเอาไปผสมกับครีมและชีส รสชาติจะกลมกล่อมพอดี เมื่อได้รสชาติที่ต้องการแล้วให้กรองเอาเฉพาะน้ำสต๊อกต้มยำออกมาครับ (ส่วนอื่นไม่ใช้นะครับ ใช้น้ำสต๊อกอย่างเดียว)     • 3. จากนั้นให้เราเอาเนื้อกุ้งลงไปผัดกับน้ำมันเล็กน้อยโดยใช้ไฟกลาง พอเนื้อกุ้งเริ่มเปลี่ยนเป็นสีส้มให้ใส่ครีมสดและน้ำพริกเผาลงไปผัดครับ ผัดจนน้ำพริกเผาละลายแล้วค่อยเติมน้ำสต๊อกต้มยำลงไป เคี่ยวต่อจนครีมซอสของเราข้นครับ     • 4. ปิดไฟ ใส่เส้นพาสต้าต้มสุกร้อน ๆ แบบอัล เดนเต้ (al dente’) ลงไปพร้อมกับขูดชีส ใส่ผักชีฝรั่งสับและไข่กุ้งลงไปคลุกให้เข้ากัน      • 5. ตักใส่จาน ก่อนกินอย่าลืมบีบมะนาวลงไปด้วยนะครับ (สาเหตุที่ไม่บีบมะนาวลงไปก่อนเพื่อให้รสของน้ำมะนาวไม่เปลี่ยนเป็นรสขม และได้ความสดชื่นตัดกับครีมซอสแบบเต็ม ๆ ครับ)      + ดูวิธีทำเพิ่มเติมได้ที่ พาสต้าซอสครีมต้มยำกุ้ง อาหารฝรั่งสัญชาติไทย เอาใจคนชอบลูกครึ่ง
++++++++++++++++++++


6. มาม่าผัดต้มยำกุ้งแม่น้ำอบชีส      อยากให้ถึงพรุ่งนี้เร็ว ๆ จังเลย เพราะคุณแฟนจะข้ามน้ำข้ามทะเลมาหาแล้ว ว่าแต่จะทำเมนูอาหารอะไรเซอร์ไพรส์ดีล่ะ ค้นหาสูตรในอินเทอร์เน็ตดีกว่า เจอแล้วสูตรมาม่าผัดต้มยำกุ้งแม่น้ำอบชีสจากคุณ iammrevie สมาชิกเว็บไซต์พันทิปดอทคอม เมนูนี้ผสมผสานทั้งอาหารไทยและอาหารฝรั่งได้เก๋ไก๋มาก จุดเด่นคือ เอามาม่าไปผัดกับเครื่องต้มยำเสร็จแล้วโปะชีสลงไป และใส่กุ้งแม่น้ำลงไปด้วย ดูเข้าท่าดีนะเนี่ย ส่วนผสม มาม่าผัดต้มยำกุ้งแม่น้ำอบชีส     • เส้นมาม่า     • น้ำเปล่า     • น้ำแข็ง      • พริกขี้หนู      • กระเทียมสับ     • น้ำมันพืช     • เครื่องต้มยำ ได้แก่ ข่า ตะไคร้ ใบมะกรูด      • หอมแดง      • มะเขือเทศ      • เห็ดฟาง     • ต้นหอมซอย      • ซีอิ๊วขาว      • ผงปรุงรส (รสดี) 2 ช้อนชา     • ซอสหอยนางรม      • น้ำตาลทราย 1/2 ช้อนชา      • น้ำพริกเผา 1 ช้อนโต๊ะ     • มะนาว     • มอสซาเรลล่าชีส     • กุ้งแม่น้ำผ่าหลัง      • เนยเค็ม     • พาร์สลีย์ (สำหรับตกแต่งเอาไว้ประดับถ่ายรูป)     • มะนาวฝานบาง (สำหรับตกแต่ง)วิธีทำมาม่าผัดต้มยำกุ้งแม่น้ำอบชีส     • 1. ลวกเส้นมาม่าในน้ำเปล่าต้มเดือด จากนั้นนำเส้นมาม่าไปล้างน้ำเย็น (เพื่อความเหนียวนุ่มของเส้น วิธีนี้คือการช็อกเส้น)     • 2. ใส่พริกขี้หนูกับกระเทียมลงไปเจียวในน้ำมันร้อน ๆ ใส่ข่า ตะไคร้ ใบมะกรูด หอมแดง มะเขือเทศ และต้นหอมลงไป ตามด้วยเห็ดฟางแล้วผัดให้เข้ากัน     • 3. ปรุงรสด้วยซีอิ๊วขาว (เหยาะไปสัก 3 ที) ผงรสดี ซอสหอยนางรม (1 เหยาะ) น้ำตาลทราย น้ำพริกเผา จากนั้นบีบมะนาวลงไป 3/4 ของลูก     • 4. ใส่เส้นมาม่าลงไปผัดให้เข้ากัน จัดใส่จานให้เรียบร้อยแล้ว โปะมอสซาเรลล่าชีสลงไปให้เต็มหน้ามาม่า     • 5. แบ่งเนยก้อนเล็กเป็น 4 ส่วน นำไปทาตรงหลังกุ้งที่เราผ่าไว้ จากนั้นนำไปวางบนมาม่าโปะชีสแล้วนำชีสที่เหลือมาโปะทับกุ้งแม่น้ำอีกรอบหนึ่ง     • 6. นำไปอบด้วยความร้อนสูงสุดประมาณ 15-20 นาที (คอยเปิดมาดูเรื่อย ๆ นะคะ กันไหม้) อบจนชีสเริ่มเป็นสีน้ำตาล     • 7. แต่งหน้าด้วยพาร์สลีย์และมะนาวฝานบาง ๆ พร้อมเสิร์ฟ     + ดูวิธีทำเพิ่มเติมได้ที่ มาม่าผัดต้มยำกุ้งแม่น้ำอบชีส เมนูมาม่าสุดซี้ด อร่อยจี๊ดแบบแอดวานซ์
++++++++++++++++++++


7. มาม่าไข่ข้นราดซอสต้มยำกุ้ง      หลายคนอาจคุ้นเคยกับข้าวไข่ข้นกันมาบ้าง มาคราวนี้ลองเปลี่ยนแนวมากินมาม่าไข่ข้นบ้างดีกว่า แต่เพิ่มความแซ่บด้วยการราดซอสต้มยำกุ้งอีกด้วย กลายเป็นเมนูมาม่าไข่ข้นราดซอสต้มยำกุ้งสูตรจากคุณ iammreview สมาชิกเว็บไซต์พันทิปดอทคอม ไข่ข้นแทรกซึมทุกอณูของเส้นมาม่า แถมยังเพิ่มความแปลกด้วยการราดซอสต้มยำกุ้งลงไปอีก อร่อยเด็ดแบบนี้ต้องบอกต่อส่วนผสม มาม่าไข่ข้นราดซอสต้มยำกุ้ง     • ไข่ไก่ 2 ฟอง     • นมข้นจืด (คาร์เนชั่น) 3 ช้อนโต๊ะ     • เห็ดหอมหั่น     • มาม่าลวก 1/2 ซอง     • เนยสด     • เครื่องต้มยำ (พริก กระเทียม หอมแดง ตะไคร้ มะเขือเทศ ใบมะกรูด และต้นหอม)     • น้ำพริกเผา 1 ช้อนโต๊ะ     • น้ำปลา 1/2 ช้อนโต๊ะ     • น้ำตาลทราย 1/2 ช้อนโต๊ะ     • มะนาว 1/2 ลูก     • นมข้นจืด 3 ช้อนโต๊ะ     • กุ้ง     • พาร์สลีย์วิธีทำมาม่าไข่ข้นราดซอสต้มยำกุ้ง     • 1. ตอกไข่ไก่ใส่ชามแล้วตีให้เข้ากัน ใส่นมข้นจืดลงไป ตามด้วยเห็ดหอม คนผสมให้เข้ากัน     • 2. นำมาม่าลวกใส่ลงไปแล้วคนให้เข้ากัน เตรียมไว้     • 3. ตั้งกระทะใส่เนยลงไป เทส่วนผสมมาม่าลงในกระทะ (ไม่ต้องกลับด้านนะคะ เดี๋ยวมาม่าจะหลุด) รอจนไข่พอสุกตักขึ้นมาพักไว้ในจาน     • 4. ตั้งกระทะใส่พริกและกระเทียมลงไป ตามด้วยหอมแดง ตะไคร้ มะเขือเทศ ใบมะกรูด และต้นหอม ผัดส่วนผสมให้เข้ากัน     • 5. ปรุงรสโดยใส่พริกเผาลงไป ตามด้วยน้ำปลา และน้ำตาลทราย (ถ้าเริ่มแห้งติดกระทะ ใส่น้ำต้มสุกลงไปนิดหนึ่งนะคะ) บีบมะนาวลงไป สุดท้ายใส่นมข้นจืดลงไป 2 ช้อนโต๊ะ     • 6. ใส่กุ้งสดลงไป ผัดให้เข้ากัน ตักราดลงบนมาม่า พร้อมเสิร์ฟ     + ดูวิธีทำเพิ่มเติมได้ที่ มาม่าไข่ข้นราดซอสต้มยำกุ้ง ฉีกกฎเมนูมาม่าได้เมนูเลอค่าน่าลอง
++++++++++++++++++++


8. ไข่ตุ๋นต้มยำน้ำข้น     ลองมาเติมแต่งรสชาติให้กับเมนูไข่ตุ๋นเนื้อเนียนนุ่มแบบเดิม ๆ กันหน่อย ด้วยรสชาติของต้มยำกุ้ง สูตรเด็ดสุดอร่อยมาจากนิตยสาร health & cuisine ได้สัมผัสกับเนื้อเนียนนุ่มของไข่ตุ๋นแบบญี่ปุ่น พร้อมลิ้มรสความแซ่บของต้มยำกุ้งไปพร้อม ๆ กันด้วย บอกเลยว่า ดูดีทั้งรูป รส และกลิ่นจริง ๆ เลยล่ะส่วนผสม ไข่ตุ๋น     • ไข่ไก่ (เบอร์ 0) 2 ฟอง     • น้ำสต๊อกไก่ 1/2 ถ้วย     • น้ำปลา 1 ช้อนชาส่วนผสม ต้มยำกุ้งน้ำข้น     • กุ้งทะเลตัวเล็ก (แกะเปลือก) 10 ตัว     • เห็ดออรินจิ (หั่นชิ้นเล็ก) 10 ชิ้น     • ข่าซอยทุบ 4 แว่น     • ตะไคร้ (ทุบหั่นเป็นท่อน) 5 ต้น     • หอมแดงทุบ 5 หัว     • ใบมะกรูดฉีก 5 ใบ     • รากผักชีซอย 5 ราก     • น้ำพริกเผา 2 ช้อนโต๊ะ     • น้ำปลา 3 ช้อนโต๊ะ     • น้ำมะนาว 3 ช้อนโต๊ะ     • น้ำตาลทราย 1/4 ช้อนชา     • นมสด 1 ถ้วย     • น้ำสต๊อกไก่ 2 ถ้วย     • หัวกุ้งและเปลือกกุ้งที่แกะได้ทั้งหมด     • ผักชีซอยเล็กน้อย และพริกขี้หนูสดบุบตามชอบวิธีทำไข่ตุ๋นต้มยำน้ำข้น     • 1. ผสมไข่ น้ำสต๊อก และน้ำปลา ตีผสมเข้ากันดี กรองด้วยผ้าขาวบาง เทใส่ถ้วยกระเบื้องใบสูงประมาณ 1/3 ถ้วย ปิดด้วยแผ่นอะลูมิเนียมฟอยล์ เตรียมไว้      • 2. เติมน้ำใส่ชุดนึ่ง ยกขึ้นตั้งไฟรอให้เดือด ใส่ถ้วยไข่ลงนึ่ง โดยลดไฟอ่อนที่สุด นึ่งประมาณ 30-45 นาที จนไข่สุก     • 3. ระหว่างรอไข่ตุ๋นสุก ต้มน้ำสต๊อกให้เดือด ใส่เปลือกและหัวกุ้งลงไปต้มสักพัก นำมากรองเอาแต่น้ำ      • 4. นำขึ้นตั้งไฟ ใส่ข่า ตะไคร้ หอมเล็ก นมสด พอน้ำซุปเดือดใส่กุ้ง และใบมะกรูดฉีก พอกุ้งสุกดี ปิดไฟ      • 5. ปรุงรสโดยผสมน้ำพริกเผา น้ำมะนาว และน้ำปลา คนให้เข้ากันแล้วใส่ลงในหม้อแกง ตามด้วยพริกขี้หนูสดบุบพอแตก โรยรากผักชีซอย และต้นผักชี คนแค่พอเข้ากัน เตรียมไว้     • 6. เมื่อไข่ตุ๋นสุก ตักน้ำต้มยำใส่ลงไปพร้อมกุ้ง ตกแต่งด้วยผักชี พร้อมเสิร์ฟ     + ดูวิธีทำเพิ่มเติมได้ที่ ไข่ตุ๋นต้มยำน้ำข้น เมนูไข่แซบ เนื้อเนียนนุ่ม     เหลือเชื่อ ! เมนูต้มยำกุ้งเป็นได้มากกว่าต้มยำกุ้งน้ำเต็มหม้อ แค่คิดนอกกรอบดัดแปลงเอาหน่อยก็ได้เมนูไฉไลแล้วค่ะ ทั้งเมนูไข่เจียวต้มยำกุ้งเอย ข้าวผัดต้มยำกุ้งเอย มาม่าต้มยำกุ้ง และอื่น ๆ อีกเพียบ จัดเต็มถึง 8 เมนูขนาดนี้เลือกไม่ถูกเลยว่าจะลำดับเมนูอย่างไร ขอตัวไปคิดแป๊บนะคะ  


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






8 เมนูต้มยำกุ้ง อร่อยนอกกรอบเติมเสน่ห์เด็ดกว่าเดิม





อัปเดตล่าสุด 30 มกราคม 2563 เวลา 17:47:13
 41,096 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































