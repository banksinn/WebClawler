




สูตรอาหารคลีน 7 อาหารคลีนเมนูปลาแซลมอน ทำง่ายสำหรับมือใหม่หัดกินคลีน












































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






7 อาหารคลีนเมนูปลาแซลมอน ทำง่ายสำหรับมือใหม่หัดกินคลีน




396,173อ่าน







0















            อาหารคลีนที่คนรักสุขภาพนิยมทำกินเอง นอกจากจะเป็นเมนูอกไก่แล้ว ยังมีเมนูปลาแซลมอนอีกหนึ่งอย่าง วัตถุดิบเปี่ยมประโยชน์ยอดฮิตที่คนกินคลีนมักจะนำไปทำเป็นอาหารเพื่อสุขภาพเช่นกัน เหมาะสำหรับมือใหม่หัดกินคลีนโดยเฉพาะ                สำหรับคนเพิ่งเริ่มหัดกินอาหารคลีนต้องค่อยเป็นค่อยไป และเมนูจานคลีนยอดนิยมทำง่าย แถมยังกินง่ายต้องยกให้เมนูจานปลา วันนี้กระปุกดอทคอมขอนำเสนอ 10 อาหารคลีนเมนูปลาแซลมอน ใคร ๆ ก็รู้ว่าปลาแซลมอนมีประโยชน์ต่อสุขภาพ บำรุงสมองและหัวใจ ไขมันต่ำ ย่อยง่าย กินแล้วสุขภาพดีจริง ๆ ที่สำคัญแต่ละสูตรไม่ใช้การทอด ใช้การอบอย่างเดียว เหมาะสำหรับมือใหม่ที่อยากหันมากินคลีนและอยากทำอาหารคลีนกินเองมากเลยค่ะ   อ่าน ประโยชน์ของปลาแซลมอน ดียังไง กินดิบอันตรายหรือเปล่า   






1. ปลาแซลมอนป่น



ภาพจาก คุณแม่บ้านไทยหัวใจญี่ปุ่น
          วันไหนขี้เกียจทำกับข้าวก็ควักแซลมอนป่น สูตรจาก คุณแม่บ้านไทยหัวใจญี่ปุ่น ออกมากินได้เลย แค่โรยข้าวนิดเดียวก็อร่อยแล้ว และยังเพิ่มงาคั่วกลิ่นหอมด้วยส่วนผสม ปลาแซลมอนป่น     • ปลาแซลมอน 2-3 ชิ้น     • เหล้าสาเก 2 ช้อนโต๊ะ     • น้ำมันพืช 1 ช้อนโต๊ะ     • ผงปรุงรสไก่ นิดหน่อย     • เกลือ นิดหน่อย     • งาขาวคั่ว (ใส่หรือไม่ใส่ก็ได้) วิธีทำปลาแซลมอนป่น     1. ล้างปลาให้สะอาด ซับน้ำให้แห้ง เอาก้างออกให้หมด     2. ตั้งกระทะใส่น้ำมันพืชลงไปพอไม่ให้ติดกระทะ วางปลาลงไปย่างพอสุก ถ้านานเกินไปเนื้อจะแข็ง เคล็ดลับคือ ให้ย่างแบบอบ คือปิดฝาไว้เวลาย่าง ใช้เวลาสั้น ๆ แต่ปลาจะสุกเร็วขึ้น เนื้อที่ได้จะไม่แข็ง ถ้าใครไม่สะดวกสามารถใช้ไมโครเวฟอบได้ โดยการเอาปลาใส่ชามและใส่เหล้าสาเกกับน้ำมันพืชลงไป ปิดฝา สำหรับคนที่ไม่มีเหล้าสาเกจะไม่ใส่ก็ได้ ตั้งไฟ 500 วัตต์ ประมาณ 3-5 นาที หรือจนกว่าปลาจะสุก     3. เอาปลาที่ย่างเสร็จแล้วมาลอกหนังออกแล้วก็บี้ให้ละเอียด จะใช้มือบี้หรือจะใส่เครื่องปั่นก็ได้      4. ปรุงรสด้วยผงรสไก่และเกลือเล็กน้อย คนให้เข้ากัน ปรับระดับความเค็มโดยเพิ่มเกลือตามความชอบ ใครมีงาขาวก็เอามาคั่วและบุบให้แตกนิดหนึ่ง โรยลงไปเพิ่มความหอมได้      5. ขั้นตอนสุดท้ายบรรจุขวด ถ้าอยากเก็บไว้กินนาน ๆ เป็นเดือน แนะนำให้เอาขวดไปนึ่งหรือต้มฆ่าเชื้อก่อนเอามาใส่ ถ้าหาขวดไม่ได้ก็ใส่กล่องแบบมีฝาปิด
ดูวิธีทำ ปลาแซลมอนป่น เพิ่มเติมคลิก

+++++++++++++++++++++++++++++++
2. สเต๊กปลาแซลมอนกับข้าวกล้อง 


ภาพจาก เฟซบุ๊ก icook by kucook
          หุงข้าวกล้องรอเลย จะได้จับคู่กับสเต๊กปลาแซลมอน สูตรจาก เฟซบุ๊ก icook by kucook ราดซอสสูตรพิเศษรสออกเค็ม หวานส่วนผสม สเต๊กปลาแซลมอนกับข้าวกล้อง      • ปลาแซลมอน 1 ชิ้น     • เกลือทะเล เล็กน้อย     • พริกไทยดำ เล็กน้อย     • น้ำเปล่า (สำหรับลวกผัก)     • หน่อไม้ฝรั่ง 4 ต้น หรือผักอื่นตามชอบ     • น้ำจิ้มบ๊วย 2 ช้อนโต๊ะ     • ซอสคิคโคแมน 1 ช้อนโต๊ะ หรือซอสถั่วเหลืองสูตรโซเดียมต่ำ     • น้ำมันมะกอก เล็กน้อย     • ข้าวกล้องหุงสุก 1 ถ้วย     • แครอต (ใช้มีดปอกเปลือกผลไม้ฝานให้เป็นเส้นใหญ่ ๆ)     • มะเขือเทศเชอร์รีผ่าครึ่ง (ตกแต่ง)วิธีทำสเต๊กปลาแซลมอนกับข้าวกล้อง      1. ใส่น้ำมันมะกอกเล็กน้อยลงในกระทะ พอร้อนใส่เนื้อปลาแซลมอนลงไปกริลล์ในกระทะ     2. โรยเกลือและพริกไทยดำบดเล็กน้อยลงบนเนื้อปลาแซลมอน กริลล์จนเนื้อปลาสุก พลิกเนื้อปลาอีกด้านขึ้นแล้วโรยด้วยพริกไทยดำและเกลืออีกครั้ง พอเนื้อปลาสุกแล้วตักใส่จาน เตรียมไว้     3. ใช้กระทะใบเดิมเติมน้ำเปล่าลงไปพอประมาณ รอจนเดือดแล้วใส่หน่อไม้ฝรั่งลงไปลวกพอสุก จากนั้นเทน้ำลวกผักทิ้ง แล้วปรุงรสด้วยเกลือและพริกไทยดำบดเล็กน้อย ผัดให้เข้ากัน ตักขึ้นใส่จานพักทิ้งไว้     4. ใส่น้ำจิ้มบ๊วยและซอสคิคโคแมน นำขึ้นตั้งไฟอ่อน เคี่ยวพอเข้ากันและเริ่มเหนียวข้น ปิดไฟพักทิ้งไว้ จัดจานราดซอสที่เคี่ยวไว้ลงบนเนื้อปลา พร้อมเสิร์ฟ
ดูวิธีทำ สเต๊กปลาแซลมอนกับข้าวกล้อง เพิ่มเติมคลิก+++++++++++++++++++++++++++++++
3. สเต๊กปลาแซลมอน 




ภาพจาก คุณ 13 destinations สมาชิกเว็บไซต์พันทิปดอทคอม
          มาต่อกันที่เมนูสเต๊กปลาแซลมอน สูตรจาก คุณ 13 destinations สมาชิกเว็บไซต์พันทิปดอทคอม หมักปลาด้วยเกลือและพริกไทย ย่างด้วยเนยกลิ่นหอมส่วนผสม สเต๊กปลาแซลมอน     • ปลาแซลมอน     • พริกไทยดำบด     • เกลือป่น     • เนย     • เลมอนผ่าซีก     • ซอสขาวสำเร็จรูป     • มันบด     • บรอกโคลีลวกวิธีทำสเต๊กปลาแซลมอน     1. โรยพริกไทยและเกลือป่นลงบนเนื้อปลาแซลมอน พักไว้สักครู่     2. ใส่เนยลงไปในกระทะ พอเนยละลายใส่ปลาแซลมอนลงไป     3. พอเนื้อปลาแซลมอนเริ่มสุกพลิกกลับด้าน จัดเสิร์ฟกับบรอกโคลี มันบด เลมอน และซอสขาว 
ดูวิธีทำ สเต๊กปลาแซลมอน เพิ่มเติมคลิก+++++++++++++++++++++++++++++++
4. แซลมอนอบกับสลัดมะม่วงอะโวคาโด 


ภาพจาก นิตยสารแม่บ้าน
          ใครมีเตาอบอยากให้ลองทำแซลมอนอบ สูตรจาก นิตยสารแม่บ้าน มีความหอมของเครื่องปรุง จัดเสิร์ฟกับสลัดมะม่วงอะโวคาโด ส่วนผสม แซลมอนอบ     • ปลาแซลมอน 2 ชิ้น     • เกลือป่น     • พริกไทยดำบดหยาบ     • กระเทียมสับ 2 กลีบ     • น้ำมะนาว 2 ช้อนโต๊ะ     • น้ำมันมะกอก 2 ช้อนโต๊ะ     • มะนาวหั่นชิ้น     • ข้าวสวยส่วนผสม สลัดมะม่วงอะโวคาโด     • มะม่วงสุกหั่นเต๋า 1 ถ้วย     • อะโวคาโดหั่นเต๋า 1 ถ้วย     • พริกหวานสีแดงหั่นเต๋า 2 ช้อนโต๊ะ     • ผักชีสับ 1/4 ถ้วย     • หอมแดงสับ 2 ช้อนโต๊ะ     • น้ำมะนาว 1 ช้อนโต๊ะ     • น้ำมันมะกอก 1 ช้อนโต๊ะ     • น้ำมันมะพร้าว 1 ช้อนโต๊ะ     • เกลือป่นเล็กน้อย     • พริกไทยดำบดหยาบ เล็กน้อยวิธีทำสลัดมะม่วงอะโวคาโด     • ผสมส่วนผสมทุกอย่างให้เข้ากันวิธีทำแซลมอนอบกับสลัดมะม่วงอะโวคาโด     1. โรยเกลือป่นกับพริกไทยดำบดลงบนปลาแซลมอนให้ทั่ว ใส่กระเทียม น้ำมะนาว และน้ำมันมะกอก คลุกเคล้าให้ทั่วชิ้นปลา     2. นำปลาแซลมอนวางบนแผ่นอะลูมิเนียมฟอยล์ คลุมให้มิด นำเข้าอบที่อุณหภูมิ 400 องศาฟาเรนไฮต์ ประมาณ 25-30 นาที นำออกจากเตาอบ     3. ตักข้าวสวยใส่จาน วางปลาแซลมอน ราดสลัดมะม่วงอะโวคาโด จัดเสิร์ฟพร้อมมะนาว
ดูวิธีทำ แซลมอนอบกับสลัดมะม่วงอะโวคาโด เพิ่มเติมคลิก+++++++++++++++++++++++++++++++



5. ปลาแซลมอนคั่วใบแมงลัก





ภาพจาก นิตยสารแม่บ้าน
          อยากให้ลองเมนูปลาแซลมอนคั่วใบแมงลัก สูตรจาก นิตยสารแม่บ้าน ทีเด็ดคือใส่ใบแมงลักกลิ่นหอม เติมความเผ็ดจากพริกทอดส่วนผสม ปลาแซลมอนคั่วใบแมงลัก      • ปลาแซลมอนหั่นชิ้นเล็ก ๆ 150 กรัม     • น้ำมันพืช 1 ช้อนโต๊ะ หรือน้ำมันมะกอก     • เกลือป่น 1/2 ช้อนชา     • น้ำตาลทราย 1 ช้อนชา (ถ้ากินคลีนไม่ต้องใส่ก็ได้)     • ใบแมงลัก 1/2 ถ้วยตวง     • พริกขี้หนูทอดกรอบ 6 เม็ด     • ใบแมงลัก สำหรับตกแต่ง 2-3 ช่อวิธีทำปลาแซลมอนคั่วใบแมงลัก      1. ตั้งกระทะใส่น้ำมันพืชลงไป เปิดไฟอ่อน ๆ จากนั้นใส่ปลาแซลมอนลงไปผัด ตามด้วยใบแมงลัก     2. ปรุงรสด้วยเกลือป่นและน้ำตาลทราย ชิมรสตามชอบ ผัดจนปลาแห้งกรอบ     3. ตักใส่จาน โรยพริกขี้หนูทอด ตกแต่งด้วยใบแมงลัก จัดเสิร์ฟ
ดูวิธีทำ ปลาแซลมอนคั่วใบแมงลัก เพิ่มเติมคลิก+++++++++++++++++++++++++++++++
6. ข้าวกล้องผัดสมุนไพรแซลมอน 




ภาพจาก เฟซบุ๊ก บ.บวม อร่อยเลียชาม
          มื้อเที่ยงนี้จับแซลมอนมาทำข้าวผัดกันดีไหม พบกับข้าวกล้องผัดสมุนไพรแซลมอน สูตรจาก เฟซบุ๊ก บ.บวม อร่อยเลียชาม ใส่เครื่องแน่น และโรยเม็ดมะม่วงหิมพานต์ส่วนผสม ข้าวกล้องผัดสมุนไพรแซลมอน     • แซลมอนรมควัน      • พริกขี้หนูซอย 5 เม็ด     • ตะไคร้ซอย 1 ต้น     • หอมแดงซอย 2 หัว     • กระเทียมไทยสับ 4-5 กลีบ     • ข้าวกล้องหุงสุก 1 ถ้วย     • ไข่ไก่ 1 ฟอง     • เกลือป่น      • น้ำตาลทราย      • น้ำปลา      • ผักชีฝรั่งซอย 2 ใบ     • ต้นหอมซอย 1 ต้น     • ใบมะกรูดซอย 2 ใบ     • น้ำมันพืช สำหรับผัด     • เม็ดมะม่วงหิมพานต์ทอด (ปริมาณมาก-น้อยตามชอบ)     • มะนาว     • ต้นหอม     • ผักชี สำหรับแต่งวิธีทำข้าวกล้องผัดสมุนไพรแซลมอน      1. นำกระทะขึ้นตั้งไฟ ใส่น้ำมันพืชลงไป พอร้อนใส่ปลาลงผัดจนเริ่มสุก     2. ใส่พริกขี้หนูซอย ตะไคร้ซอย หอมแดงซอย และกระเทียมสับ ลงผัดให้หอม     3. ใส่ข้าวกล้องลงไปผัดให้ข้าวแห้งและเต้นได้แล้วเกลี่ยข้าวไปไว้ริมกระทะ     4. ตอกไข่ไก่ลงไปในกระทะ ยีไข่แดงพอแตก รอจนไข่เริ่มสุกแล้วนำข้าวมาผัดรวมกับไข่     5. ปรุงรสด้วยเกลือป่น น้ำตาลทราย และน้ำปลา ผัดให้เข้ากัน ปิดไฟ ใส่ผักชีฝรั่งซอย ต้นหอมซอย และใบมะกรูดซอย ผัดให้เข้ากันอีกครั้ง ตักใส่จาน เสิร์ฟพร้อมเม็ดมะม่วงหิมพานต์ทอด มะนาว ต้นหอม และโรยผักชี
 ดูวิธีทำ ข้าวกล้องผัดสมุนไพรแซลมอน เพิ่มเติมคลิก+++++++++++++++++++++++++++++++
7. แซลมอนย่างใบชะพลู 


ภาพจาก นิตยสาร gourmet & cuisine 
          ใครชอบเมนูปิ้งย่างอยากให้ลองทำปลาแซลมอนย่างใบชะพลู สูตรจาก นิตยสาร gourmet & cuisine จับปลาห่อใบชะพลูย่างจนหอม พร้อมน้ำจิ้มรสแซ่บส่วนผสม ปลาแซลมอนย่างใบชะพลู (สำหรับ 2 ที่)     • เนื้อปลาแซลมอน (หั่นชิ้นยาว ประมาณ 3 นิ้ว) จำนวน 200 กรัม     • ใบชะพลู 20 ใบ​     • น้ำมันพืช เล็กน้อย​     • เกลือป่น เล็กน้อย​     • พริกไทยดำบดหยาบ เล็กน้อยส่วนผสม น้ำจิ้ม     • น้ำมะขามเปียก 3 ช้อนโต๊ะ​     • น้ำตาลปี๊บ 2 ช้อนโต๊ะ     • เกลือป่น 1/2 ช้อนชา     • ​น้ำเปล่า 1 ช้อนโต๊ะ     • พริกขี้หนูหั่นแว่น 2 เม็ดวิธีทำปลาแซลมอนย่างใบชะพลู     1. โรยเกลือและพริกไทยดำบนเนื้อปลาแซลมอน จากนั้นห่อด้วยใบชะพลู เสียบไม้แล้วย่างบนกระทะที่ใส่น้ำมันเล็กน้อยจนเนื้อปลาสุก     2. เตรียมส่วนผสมน้ำจิ้ม โดยผสมน้ำมะขามเปียก น้ำตาลปี๊บ เกลือ และน้ำ เข้าด้วยกัน ต้มจนเดือด ปิดไฟ พักไว้ให้เย็น ใส่พริกขี้หนู ชิมรส เสิร์ฟพร้อมปลาแซลมอน
ดูวิธีทำ แซลมอนย่างใบชะพลู เพิ่มเติมคลิก
          ว้าว ! อาหารคลีนเมนูแซลมอนน่าลองทั้งนั้นเลย โดยเฉพาะสเต๊กแซลมอนชิ้นใหญ่ แกล้มกับผักสลัดก็อร่อยแล้วจ้า

 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






7 อาหารคลีนเมนูปลาแซลมอน ทำง่ายสำหรับมือใหม่หัดกินคลีน





อัปเดตล่าสุด 1 ธันวาคม 2564 เวลา 11:49:57
 396,173 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































