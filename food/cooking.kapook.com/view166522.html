




11 เมนูไก่ ไมโครเวฟ สูตรอาหารง่าย ๆ ในชั่วโมงเร่งด่วน











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






11 เมนูไก่ ไมโครเวฟ สูตรอาหารง่าย ๆ ในชั่วโมงเร่งด่วน




199,919อ่าน







0















      ไม่ค่อยมีเวลาแต่อยากทำอาหารง่าย ๆ กินเอง คงต้องจัดเมนูไก่ไมโครเวฟ หลากสไตล์ ทั้งเมนูปิ้ง ย่าง อบ ต้ม อิ่มโปรตีน อร่อยด้วยนะขอบอก     เมนูไก่ใคร ๆ ก็ชอบกิน อร่อยหลากหลาย ทำง่ายกินง่าย แต่สำหรับคนไม่ค่อยมีเวลา อุปกรณ์ครัวมีไม่มาก เด็กหอหรือมนุษย์คอนโดที่อยากทำเมนูไก่ง่าย ๆ มาทางนี้ กระปุกดอทคอมขอนำเสนอวิธีทำเมนูไก่ ไมโครเวฟ จะนำส่วนอกไก่อบไมโครเวฟหรือปีกไก่อบไมโครเวฟก็ตามชอบ ถ้าหากคิดว่ากินไม่จุใจก็ทำไก่อบทั้งตัวไมโครเวฟก็ยังไหว แถมสูตรอกไก่ไมโครเวฟคลีนให้สายสุขภาพด้วย







1. ปีกไก่อบไมโครเวฟ (ปีกไก่สไปซี่)     ติดใจเมนูปีกไก่สไปซี่จากร้านดังก็มาทำกินเองที่บ้านสิคะ สูตรจาก คุณสาวฟู้ดเทค สมาชิกเว็บไซต์พันทิปดอทคอม ทีเด็ดอยู่ที่ซอสสไปซี่รสชาติเผ็ดร้อน พอหมักกับไก่จนครบเวลาแล้วก็เอาไปอบในไมโครเวฟจนสุก รับรองรสชาติเทียบเท่าแน่นอนส่วนผสม ปีกไก่สไปซี่กับชีสดิป     • ปีกไก่ 1/2 กิโลกรัม (ประมาณ 10-12 ชิ้น)     • เนยทาขนมปัง 1 ก้อน หรือ 1 ช้อนโต๊ะ     • ซอสมะเขือเทศ 1 ช้อนโต๊ะ     • ซอสพริก 1 ช้อนโต๊ะ     • ผงหมักไก่สไปซี่ 2 ช้อนพูน ๆ (ในสูตรใช้ของโลโบ)     • ชีสสำหรับโรยพิซซ่า หรือมอสซาเรลล่าชีส 1 ถ้วยวิธีทำปีกไก่สไปซี่กับดิปชีส     1. ผสมเนย ซอสมะเขือเทศ ซอสพริก และผงหมักไก่สไปซี่เข้าด้วยกันในถ้วยที่สามารถนำเข้าไมโครเวฟได้      2. นำเข้าไมโครเวฟใช้ไฟกลาง 450 วัตต์ ประมาณ 2 นาที จนเนยละลาย นำออกมาแล้วคนผสมให้เป็นเนื้อเดียวกัน     3. นำปีกไก่ที่ล้างและสะเด็ดน้ำแล้วมาคลุกกับซอส หมักในตู้เย็นอย่างต่ำ 2 ชั่วโมง หรือข้ามคืน     4. หมักไก่เสร็จแล้วก็นำมาเข้าไมโครเวฟใช้ไฟแรงสุด 800 วัตต์ ประมาณ 10 นาที แล้วนำออกมาพลิกกลับด้านชิ้นไก่ นำเข้าไมโครเวฟใช้ไฟแรงต่ออีก 10 นาที      5. นำชีสโรยพิซซ่าหรือมอสซาเรลล่าชีสเข้าไมโครเวฟใช้ไฟกลาง 450 วัตต์ ประมาณ 1.30 นาที เสิร์ฟกับชีสดิป     + ดูวิธีทำเพิ่มเติมได้ที่ ปีกไก่สไปซี่ เมนูไมโครเวฟแบบง่าย ๆ พร้อมสูตรชีสดิป
+++++++++++++++++++


2. เบอร์เกอร์สเต๊กไก่สไปซี่      ถ้ายังเหลือซอสสไปซี่ก็แบ่งออกมาทำเมนูเบอร์เกอร์สเต๊กไก่สไปซี่ สูตรจาก คุณสาวฟู้ดเทค สมาชิกเว็บไซต์พันทิปดอทคอม แค่ชิ้นเดียวก็อิ่มคุณค่าครบ ถ้าเบื่อ ๆ ก็ดัดแปลงเป็นไก่อบพริกไทยดําไมโครเวฟก็ได้นะคะ ส่วนผสม เบอร์เกอร์สเต๊กไก่สไปซี่     • สะโพกไก่เลาะกระดูก (หรือเนื้ออกไก่) 2 ชิ้น     • เนยจืดหรือเนยเค็ม ประมาณ 1 ช้อนโต๊ะ     • ซอสมะเขือเทศ 2 ช้อนโต๊ะ     • ซอสพริก 2 ช้อนโต๊ะ     • ผงหมักไก่สไปซี่ 4 ช้อนโต๊ะ     • ขนมปังเบอร์เกอร์      • ผักสลัด (ตามชอบ)วิธีทำเบอร์เกอร์สเต๊กไก่สไปซี่     1. นำเนย ซอสมะเขือเทศ ซอสพริก และผงหมักไก่สไปซี่ผสมกันในชาม แล้วเข้าไมโครเวฟใช้ไฟกลาง 450 วัตต์ ประมาณ 1 นาที นำออกมาคนผสมให้เข้ากัน     2. นำเนื้อไก่มาหมักกับซอส โดยคลุกเคล้าผสมกับซอส พร้อมกับใช้ส้อมปลายแหลม ๆ จิ้มเนื้อไก่ให้ทั่วเพื่อให้ซอสหมักซึมเข้าเนื้อ คลุกเสร็จแล้วก็ปิดฝาหมักต่อในตู้เย็นช่องธรรมดาทิ้งไว้อย่างต่ำ 2 ชั่วโมง หรือข้ามคืน      3. นำเนื้อไก่ออกมาใส่ชาม ปิดฝา แล้วเข้าไมโครเวฟใช้ไฟแรง 800 วัตต์ ประมาณ 6 นาที หรือจนกว่าไก่จะสุก     4. นำขนมปังเบอร์เกอร์มาทาเนยด้านในแล้ววางเนื้อไก่และผักต่าง ๆ ตามชอบ      + ดูวิธีทำเพิ่มเติมได้ที่ เบอร์เกอร์สเต๊กไก่สไปซี่ ไมโครเวฟอร่อยเต็มคำทำง่ายจริง
+++++++++++++++++++


3. แกงจืดหัวไช้เท้าไก่     ใครกำลังมองหาเมนูน้ำซุปซดคล่องคอ ขอนำเสนอเมนูแกงจืดหัวไช้เท้า สูตรจาก อาหารง่าย ๆ สไตล์ rita สูตรนี้อบไก่ด้วยไมโครเวฟใช้เวลาไม่นาน เพิ่มความหอมจากเห็ดหอม เตรียมข้าวสวยรอเลยค่ะส่วนผสม แกงจืดหัวไช้เท้า      • หัวไช้เท้าหั่น 100 กรัม      • สามสหายโขลก 1 ช้อนโต๊ะ (รากผักชี กระเทียม และพริกไทย)     • ซุปไก่ก้อน 1 ก้อน     • น้ำเปล่า 3 ถ้วยตวง      • เนื้อไก่ 100 กรัม (หั่นเป็นชิ้น)     • เห็ดหอมแห้ง 3-4 ดอก (ล้างสะอาด)     • น้ำตาลทราย 1/4 ช้อนชา วิธีทำแกงจืดหัวไช้เท้า     1. นำหัวไช้เท้า สามสหาย ซุปไก่ก้อน และน้ำเปล่าใส่ชาม ปิดฝา นำเข้าไมโครเวฟใช้ไฟแรง 600 วัตต์ ประมาณ 10 นาที     2. ใส่เนื้อไก่และเห็ดหอมแห้งลงไป ปิดฝา นำเข้าไมโครเวฟต่ออีก 15 นาที เป็นอันเสร็จ     หมายเหตุ : ควรปิดฝาขณะนำเข้าไมโครเวฟ ถ้าไม่ปิดฝาน้ำจะแห้ง และหัวไช้เท้าจะนิ่มช้า ปิดฝาทำให้ความร้อนระอุอยู่ข้างใน     + ดูวิธีทำเพิ่มเติมได้ที่ แกงจืดหัวไช้เท้า เมนูกับข้าวไมโครเวฟทำง่ายต้องลอง
+++++++++++++++++++


4. ข้าวหน้าไก่ไมโครเวฟ (โอยะโกะด้ง)     อยากทำเมนูข้าวหน้าไก่หรือโอยะโกะด้ง (oyakodon) ในวันหยุดนี้ก็ไม่ยากค่ะ สูตรจาก คุณ roid สมาชิกเว็บไซต์พันทิปดอทคอม สูตรนี้ใช้ไก่อบสำเร็จรูปหาซื้อได้ตามร้านสะดวกซื้อ เติมหอมใหญ่และต้นหอมลงไป ตอกไข่ไก่ลงไปปิดท้าย พออบกับไมโครเวฟเสร็จก็ราดลงบนข้าวสวยร้อน ๆ แหม… เห็นภาพก็หิวแล้วค่ะส่วนผสม ข้าวหน้าไก่      • ไก่อบเทอริยากิสำเร็จรูป 1 กล่อง (หรือไก่สไปซี่, ไก่พริกไทยดำ ตามชอบ)     • ต้นหอม 2 ต้นเล็ก ๆ     • หอมใหญ่ประมาณ 1/2-1 ลูก      • น้ำตาลทราย      • เกลือป่น     • พริกไทย      • ซอสปรุงรสหรือโชยุ      • ไข่ไก่ 1 ฟอง      • ข้าวสวยหุงสุก วิธีทำข้าวหน้าไก่      1. ล้างต้นหอมและหอมใหญ่ให้สะอาด หั่นต้นหอมให้เป็นท่อน ๆ และซอยใบต้นหอมบางส่วนเล็ก ๆ ไว้โรยหน้า ส่วนหอมใหญ่หั่นเป็นเสี้ยวบาง ๆ เพื่อจะให้สุกง่าย     2. แกะไก่ปรุงสำเร็จออกจากกล่องใส่ลงไปในชามก้นลึกที่เข้าไมโครเวฟได้ (อย่าเพิ่งทิ้งถาดพลาสติกนะครับ เพราะจะเก็บเอาไว้ตวงน้ำ)     3. ตวงน้ำโดยใช้ถาดพลาสติกที่ใส่ไก่ปรุงสำเร็จเมื่อครู่ (ตวงน้ำให้ถึงรอยหยักตรงขอบถาด หรือจะปรับน้ำน้อยกว่านี้ก็ได้แล้วแต่ชอบ) จากนั้นเอาช้อนคน ๆ ให้พวกคราบซอสในถาดละลายไปกับน้ำด้วย แล้วเทลงชาม     4. ใส่หอมใหญ่และต้นหอมที่หั่นไว้ลงไป เกลี่ยให้ผักจมน้ำ แล้วเอาเข้าไมโครเวฟ เปิดไฟแรงสุดประมาณ 2 นาที     5. พอครบ 2 นาทีแล้ว ให้เอาออกมาพักสักครู่ ปรุงรสด้วยน้ำตาลทราย เกลือป่น และพริกไทยป่น จากนั้นเหยาะซอสปรุงรสหรือโชยุลงไปเล็กน้อย นำเข้าไมโครเวฟต่อที่ไฟแรงสุด 1.30 นาที **เคล็ดลับ : สาเหตุที่ไม่นำเข้าไมโครเวฟรวดเดียว 3.30 นาที เพราะน้ำอาจจะเดือดมากจนทะลักออกมาจากชามได้ เลยแบ่งเป็น 2 รอบ รอบแรกเอาออกมาพักให้เย็นเล็กน้อยก่อน จะได้ไม่เดือดจนเกินไป     6. พอครบ 1.30 นาทีแล้ว นำไก่ใส่ลงไปในชามแล้วคน ๆ ให้ไก่จมน้ำ จากนั้นใช้ช้อนตักน้ำซุปร้อน ๆ ราดบนชิ้นไก่เล็กน้อยเพื่อให้ซอสจากไก่ละลายลงไปน้ำ จากนั้นนำเข้าไมโครเวฟต่ออีก 1 นาที     7. หลังจากครบ 1 นาทีแล้วให้นำออกมาพักไว้สักครู่ จากนั้นตอกไข่ใส่ถ้วยแล้วตีหยาบ ๆ พอให้ไข่แดงกับไข่ขาวผสมกัน แล้วค่อย ๆ ราดลงไปบนส่วนผสมไก่ โดยเอาส้อมเกลี่ย ๆ ไข่ให้กระจายทั่ว ๆ ชาม แล้วนำเข้าไมโครเวฟครั้งสุดท้ายอีก 1 นาที     8. พอครบเวลาแล้วก็ยกออกมาจากไมโครเวฟ และเตรียมข้าวสวยใส่ชามก้นลึกรอไว้     9. ค่อย ๆ ใช้ช้อนตักส่วนผสมไก่และไข่ราดลงบนข้าวจนหมด แล้วตักน้ำราดลงไปตามความชอบ โรยต้นหอมซอยลงไป     + ดูวิธีทำเพิ่มเติมได้ที่ โอยะโกะด้ง วิธีทำข้าวหน้าไก่ด้วยไมโครเวฟ เมนูอร่อยง่ายและดี
+++++++++++++++++++


5. ซุปปีกไก่ไมโครเวฟ     เอาใจคนชอบแทะปีกไก่กันด้วยเมนูซุปปีกไก่ตุ๋น เปื่อยนุ่มละลายในปาก เพิ่มความอร่อยจากเห็ดหอม ปรุงรสตามชอบ จะเติมแครอทหรือต้นหอม ผักชีก็ดีงามค่ะส่วนผสม ซุปปีกไก่ไมโครเวฟ     • ปีกบนไก่ หรือน่องไก่ (ตามชอบ) 3 ชิ้น     • น้ำ 3 ถ้วย     • เห็ดหอมสด หรือเห็ดหอมแห้งแช่น้ำ 5 ดอก     • ซีอิ๊วขาว 1 ช้อนโต๊ะ     • เกลือป่น เล็กน้อย     • พริกไทยป่น เล็กน้อยวิธีทำซุปปีกไก่ไมโครเวฟ     1. ใส่น้ำลงในถ้วย นำเข้าไมโครเวฟ ใช้ไฟแรงสูงสุด ปรุงนานประมาณ 5 นาที จนน้ำเดือด นำออกจากเตา     2. ใส่ปีกไก่ลงในถ้วย นำกลับเข้าไมโครเวฟต่ออีกประมาณ 5 นาที นำออกจากเตา     3. ใส่เห็ดหอมลงไป ปรุงรสด้วยซีอิ๊วขาว เกลือป่น และพริกไทยป่น คนผสมให้เข้ากัน นำกลับเข้าไมโครเวฟ ใช้ไฟปานกลาง ปรุงต่ออีกประมาณ 10 นาที จนปีกไก่สุก นำออกจากเตา พร้อมเสิร์ฟ     + ดูวิธีทำเพิ่มเติมได้ที่ ปีกไก่ตุ๋น ทำซุปอร่อย ๆ ด้วยไมโครเวฟ
+++++++++++++++++++


6. ปีกไก่อบซอสไมโครเวฟ     คุณแม่กำลังมองหาเมนูไก่ไมโครเวฟสำหรับลูกรัก อยากให้ลองทำเมนูปีกไก่อบซอส จับปีกไก่หมักกับซอสสูตรพิเศษ อบด้วยไมโครเวฟจนสุก แหม… กลิ่นหอมจริงเชียว เด็ก ๆ ต้องชอบแน่นอนค่ะส่วนผสม ปีกไก่อบซอส     • ปีกกลางไก่ หรือน่องไก่ 10 ชิ้น     • ซอสมะเขือเทศ     • ซอสพริก     • พริกไทยป่น     • เกลือป่น     • น้ำตาลทราย     • ใบออริกาโน่ (ใส่หรือไม่ใส่ก็ได้)วิธีทำปีกไก่อบซอส     1. ล้างปีกไก่ให้สะอาด ใช้ส้อมเจาะรูปีกไก่ให้ทั่วชิ้น เตรียมไว้     2. ผสมซอสมะเขือเทศกับซอสพริก พริกไทยป่น เกลือป่น น้ำตาลทราย และใบออริกาโน่ คนผสมจนน้ำตาลทรายละลาย ชิมรสตามชอบ     3. นำปีกไก่ที่เตรียมไว้ลงคลุกกับส่วนผสมซอสให้ทั่ว หมักทิ้งไว้ในตู้เย็น 10 นาที     4. นำไก่วางเรียงบนจานกระเบื้อง นำเข้าไมโครเวฟ ใช้ไฟแรงสูงสุด นานประมาณ 8-10 นาที (แล้วแต่กำลังไฟของแต่ละเครื่อง) จนไก่สุกทั่ว จัดใส่จาน พร้อมเสิร์ฟ     + ดูวิธีทำเพิ่มเติมได้ที่ ชวนมาทำ ปีกไก่อบซอสด้วยไมโครเวฟ เมนูเด็ดทำง่าย ๆ
+++++++++++++++++++


7. ไก่ย่างเทอริยากิ      ใครกำลังมองหาเมนูไก่ไมโครเวฟสำหรับปาร์ตี้คืนนี้ อยากให้ลองทำเมนูไก่ย่างเทอริยากิ ใช้เตาไมโครเวฟแทนการย่างด้วยเตาถ่าน เนื้อไก่นุ่มชุ่มฉ่ำราดซอสเทอริยากิ โรยงาขาวจนทั่ว ทำเท่าไรก็เกลี้ยง ส่วนผสม ไก่ย่างเทอริยากิ     • เนื้ออกไก่ (หั่นเป็นชิ้น) 500 กรัม     • ซอสเทอริยากิ 200 กรัม     • เหล้ามิริน (หรือเหล้าหวานญี่ปุ่น) 1 ช้อนโต๊ะ     • ขิงขูดละเอียด 2 ช้อนโต๊ะ     • ไม้ปลายแหลมสำหรับเสียบเนื้อไก่     • ซอสเทอริยากิ (โรยหน้า)     • งาขาวคั่ว (โรยหน้า)วิธีทำไก่ย่างเทอริยากิ     1. ผสมเนื้อไก่กับซอสเทอริยากิ เหล้าหวานญี่ปุ่น และขิงขูด หมักทิ้งไว้ในตู้เย็นอย่างน้อย 1 ชั่วโมง     2. นำเนื้อไก่ออกจากตู้เย็น เสียบเนื้อไก่กับไม้ เรียงไก่ลงบนตะแกรง (สำหรับไมโครเวฟ) นำเข้าเตาไมโครเวฟ เลือกระบบย่าง ประมาณ 10 นาที หรือจนไก่สุก นำออกจากเตา จัดใส่จาน ราดซอสเทอริยากิ โรยงาขาวคั่ว     + ดูวิธีทำเพิ่มเติมได้ที่ ไก่ย่างเทอริยากิไมโครเวฟ หอมอร่อยกลิ่นเย้ายวนชวนหิว
+++++++++++++++++++


8. ไก่ย่างไมโครเวฟ     ต่อไปนี้การทำเมนูไก่ย่างไม่ต้องจุดเตาถ่านแล้วค่ะ แค่จับชิ้นไก่หมักกับเครื่องโขลกสมุนไพร เสร็จแล้วก็นำไปย่างในไมโครเวฟ ทำง่ายมาก ๆ แถมไร้ควันอีกด้วย ส่วนผสม ไก่ย่างไมโครเวฟ     • น่องไก่, อกไก่ หรือสะโพกไก่ (ตามชอบ) 2 ชิ้น     • กระเทียม 1 ช้อนโต๊ะ     • ขิงแก่หั่นเป็นแว่น 2 ชิ้น     • ตะไคร้ 1 ต้น     • รากผักชี 2 ต้น     • ผงกะหรี่ 1/2 ช้อนโต๊ะ     • เกลือป่น เล็กน้อย     • น้ำผึ้ง 1 ช้อนชา     • พริกไทยดำบด 1/2 ช้อนชา     • น้ำมันมะกอก (สำหรับทาไก่)     • น้ำจิ้มไก่ (เสิร์ฟ)วิธีทำไก่ย่าง     1. โขลกกระเทียม ขิง ตะไคร้ และรากผักชีเข้าด้วยกันจนละเอียด เตรียมไว้     2. ใส่น่องไก่ลงในอ่างผสม ใส่เครื่องที่โขลกไว้ ผงกะหรี่ เกลือป่น น้ำผึ้ง และพริกไทยดำ เคล้าผสมให้เข้ากัน หมักทิ้งไว้อย่างน้อย 3 ชั่วโมง     3. นำไก่ที่หมักไว้วางเรียงบนตะแกรง ทาด้วยน้ำมันมะกอกให้ทั่วชิ้นไก่ นำเข้าเตาไมโครเวฟ ใช้ระบบย่าง ไฟแรงปานกลาง นานประมาณ 10 นาที ยกออกจากเตา     4. พลิกด้านไก่ ทาด้วยน้ำมันมะกอก นำเข้าเตาไมโครเวฟ ย่างต่อนานประมาณ 10-20 นาที หรือจนไก่สุก ยกออกจากเตา จัดใส่จาน เสิร์ฟคู่กับน้ำจิ้มไก่     + ดูวิธีทำเพิ่มเติมได้ที่ น่องไก่ย่างไมโครเวฟ หอมกรุ่นชวนหิว
+++++++++++++++++++


9. ไก่สะเต๊ะ     
 ใครชอบกินเมนูไก่สะเต๊ะเป็นทุนเดิม ถ้าหาซื้อยากนักทำเองเลยดีไหม 
เริ่มจากหมักไก่ด้วยเครื่องเทศ 
หลังจากนั้นก็เอามาเสียบไม้แล้วย่างในไมโครเวฟ 
เสิร์ฟกับน้ำจิ้มสะเต๊ะและน้ำจิ้มอาจาดส่วนผสม ไก่สะเต๊ะ     • เนื้ออกไก่ (หั่นตามยาว) 500 กรัม     • นมข้นจืด 50 มิลลิลิตร     • ผงกะหรี่ 1 ช้อนชา     • ผงขมิ้น 1 ช้อนชา     • ยี่หร่าป่น 1/2 ช้อนชา     • ลูกผักชีป่น 2 ช้อนชา     • น้ำตาลทราย 1 ช้อนโต๊ะ     • เกลือป่น 1 ช้อนชา     • พริกไทยป่น เล็กน้อย     • กะทิสำเร็จรูป 1/2 ถ้วย     • ไม้ปลายแหลมสำหรับเสียบไก่ส่วนผสม น้ำจิ้มสะเต๊ะ     • กะทิสำเร็จรูป 2 ถ้วยตวง     • น้ำพริกแกงเผ็ด 2 ช้อนโต๊ะ     • ถั่วลิสงคั่วบด 3 ช้อนโต๊ะ (หรือไม่ใส่ก็ได้สำหรับผู้ที่แพ้ถั่วลิสง)     • น้ำมะขามเปียก 2 ช้อนโต๊ะ     • เกลือป่น 1 ช้อนชาส่วนผสม น้ำจิ้มอาจาด     • น้ำ 5 ช้อนโต๊ะ     • น้ำส้มสายชู 5 ช้อนโต๊ะ     • น้ำตาลทราย 3 ช้อนโต๊ะ     • เกลือป่น 1/2 ช้อนชา     • แตงกวาลูกเล็กสไลซ์บาง ๆ 100 กรัม     • พริกชี้ฟ้าสีแดงหั่นบาง 1 เม็ด     • หอมแดงซอยบาง 2 หัววิธีทำไก่สะเต๊ะ    
 1. ทำไก่สะเต๊ะ โดยใส่เนื้ออกไก่ นมข้นจืด ผงกะหรี่ ผงขมิ้น ยี่หร่า 
ลูกผักชี น้ำตาลทราย เกลือป่น และพริกไทยป่น คลุกผสมให้เข้ากัน 
จนส่วนผสมติดทั่วเนื้อไก่ หมักทิ้งไว้ในตู้เย็นประมาณ 20-30 นาที 
จากนั้นนำออกมาเสียบไม้ (อย่าให้หนามาก) เตรียมไว้     2. 
วางไก่สะเต๊ะลงบนตะแกรง รองด้วยจานกระเบื้อง นำเข้าเตาไมโครเวฟ 
ใช้ไฟแรงปานกลาง (หรือเลือกระบบย่าง) ย่างนานประมาณ 5 นาที จากนั้นเปิดเตา 
นำออกมากลับด้านแล้วทาน้ำที่เหลือจากการหมัก นำกลับเข้าเตา 
ย่างต่ออีกประมาณ 5 นาที หรือจนไก่สุก จัดใส่จาน      3. 
ทำน้ำจิ้มสะเต๊ะ โดยใส่กะทิ น้ำพริกแกง ถั่วลิสงคั่ว น้ำมะขามเปียก 
และเกลือป่นลงในถ้วยกระเบื้อง คนผสมให้เข้ากัน นำเข้าเตาไมโครเวฟ ใช้ไฟแรง 
ประมาณ 3 นาที หรือจนเดือด นำออกจากเตา คนผสมให้เข้ากัน ตักใส่ถ้วย    
 4. ทำน้ำจิ้มอาจาด โดยใส่น้ำ น้ำส้มสายชู และน้ำตาลทรายลงในถ้วยกระเบื้อง 
คนผสมให้เข้ากัน นำเข้าเตาไมโครเวฟ ใช้ไฟแรงปานกลาง อุ่นจนเดือด 
นำออกจากเตา คนผสมจนน้ำตาลทรายละลายหมด พักทิ้งไว้จนเย็น 
ก่อนเสิร์ฟใส่แตงกวา หอมแดง และพริกชี้ฟ้า คนผสมให้เข้ากัน ตักใส่ถ้วย 
เสิร์ฟคู่กับไก่สะเต๊ะ และน้ำจิ้มสะเต๊ะ     + ดูวิธีทำเพิ่มเติมได้ที่ ไก่สะเต๊ะไมโครเวฟ ย่างหอม ๆ แบบง่าย ๆ
+++++++++++++++++++


10. ไก่ผัดเม็ดมะม่วงหิมพานต์     
 
ใครจะไปเชื่อว่าไมโครเวฟนอกจากทำเมนูปิ้งย่างได้แล้วยังทำเมนูผัดได้อีกด้วย
 ขอนำเสนอเมนูไก่ผัดเม็ดมะม่วงหิมพานต์  ปรุงรสเผ็ดตามชอบ 
หน้าตาดีแบบนี้ขอลองสักครั้งส่วนผสม ไก่ผัดเม็ดมะม่วงหิมพานต์     • พริกแห้ง (หั่นเป็นแว่น) 1 เม็ด     • เนื้ออกไก่ (หั่นเป็นชิ้น) 200 กรัม     • เม็ดมะม่วงหิมพานต์ทอด 1 ช้อนโต๊ะ     • หอมใหญ่ (หั่นเป็นชิ้น) 1 ช้อนโต๊ะ     • น้ำมันหอย 1 ช้อนโต๊ะ     • ซีอิ๊วขาว 1/2 ช้อนโต๊ะ     • น้ำตาลทราย 1 ช้อนชา     • ต้นหอม (หั่นท่อนสั้น) 1 ช้อนโต๊ะ     • น้ำมันมะกอก (สำหรับผัด) 3 ช้อนโต๊ะวิธีทำไก่ผัดเม็ดมะม่วงหิมพานต์    
 1. ใส่น้ำมันมะกอก 1 ช้อนโต๊ะลงในชามกระเบื้อง 
ใส่พริกแห้งลงเคล้าผสมกับน้ำมันจนทั่ว นำเข้าเตาไมโครเวฟ ใช้ไฟปานกลาง 
ทอดพริกแห้งจนกรอบ หรือนานประมาณ 2 นาที นำออกจากเตา ตักขึ้นสะเด็ดน้ำมัน 
เตรียมไว้     2. ใส่น้ำมันมะกอก 1 ช้อนโต๊ะลงในชาม 
ใส่เนื้อไก่ลงเคล้าผสมกับน้ำมันจนทั่ว นำเข้าเตาไมโครเวฟ ใช้ไฟปานกลาง 
นานประมาณ 2 นาที นำออกจากเตา คนผสมให้ชิ้นไก่โดนความร้อนจนทั่ว 
จากนั้นนำกลับเข้าเตาไมโครเวฟอีกครั้ง ทอดไก่ต่อนานประมาณ 3 นาที จนไก่สุก 
นำออกจากเตา     3. ใส่น้ำมันมะกอก 1 ช้อนโต๊ะลงในชาม 
นำเข้าเตาไมโครเวฟ ใช้ไฟแรง อุ่นน้ำมันให้ร้อนจัด ประมาณ 1 นาที 
นำออกจากเตา ใส่เนื้อไก่ เม็ดมะม่วงหิมพานต์ หอมใหญ่ 
และพริกที่ทอดไว้ลงไปผัดผสมให้เข้ากัน นำกลับเข้าเตาไมโครเวฟ ใช้ไฟแรง 
ประมาณ 1 นาที จนส่วนผสมทั้งหมดสุก นำออกจากเตา     4. 
ปรุงรสด้วยน้ำมันหอย ซีอิ๊วขาว และน้ำตาลทราย คนผสมให้เข้ากันดี 
นำกลับเข้าเตาไมโครเวฟ ประมาณ 1 นาที นำออกจากเตา ตักใส่จาน 
โรยหน้าด้วยต้นหอม      + ดูวิธีทำเพิ่มเติมได้ที่ ไก่ผัดเม็ดมะม่วงหิมพานต์ไมโครเวฟ เผ็ดร้อนอร่อยได้ง่าย ๆ
+++++++++++++++++++


11. ต้มข่าไก่     
 ปิดท้ายกันด้วยเมนูแกงไทยสักชามดีกว่า ขอนำเสนอเมนูต้มข่าไก่ 
มีทั้งกลิ่นหอมของกะทิและเครื่องสมุนไพร ใส่เห็ดแชมปิญองสุดหรู 
วัตถุดิบที่ขาดไม่ได้เลยคือ เนื้อไก่ กินตอนร้อน ๆ ฟินระเบิดส่วนผสม ต้มข่าไก่     • กะทิสำเร็จรูป 1 กล่อง     • ข่าหั่นแว่น  4 ชิ้น     • ตะไคร้หั่นเฉียง 1/2 ต้น     • ใบมะกรูด (ฉีกก้านกลางออก) 3 ใบ     • เนื้ออกไก่ (หั่นเป็นชิ้น) 200 กรัม     • เห็ดแชมปิญอง (หั่นบาง) 100 กรัม     • เกลือป่น 1/2 ช้อนชา     • น้ำมะนาว  3 ช้อนโต๊ะ     • พริกชี้ฟ้าแดงทุบพอแตก (ปริมาณตามความชอบ)     • ถ้วยกระเบื้องทนความร้อนวิธีทำต้มข่าไก่    
 1. ใส่กะทิ ข่า ตะไคร้ และใบมะกรูดลงในถ้วยกระเบื้อง 
จากนั้นนำเข้าไมโครเวฟ ใช้ไฟแรงปานกลาง ประมาณ 5 นาที หรือจนกะทิเดือด 
นำออกจากเตา     2. ใส่เนื้อไก่ และเห็ดแชมปิญองลงในถ้วย จากนั้นนำกลับเข้าเตา ประมาณ 5 นาที หรือจนไก่สุก นำออกจากเตา     3. ปรุงรสด้วยเกลือป่น คนผสมให้เข้ากัน จากนั้นนำกลับเข้าเตา ประมาณ 1 นาที นำออกจากเตา     4. บีบน้ำมะนาว และพริกขี้หนูทุบลงในถ้วยสำหรับเสิร์ฟ ตักต้มข่าไก่ใส่ลงไป แต่งให้สวยงาม      + ดูวิธีทำเพิ่มเติมได้ที่ ต้มข่าไก่ไมโครเวฟ แกงไทยรสแซบมัน ทำได้ง่าย ๆ     จบไปแล้วกับเมนูไก่ไมโครเวฟ ชอบเมนูไหนก็ไปหาซื้อส่วนผสมมาทำกันเลยค่ะ 
กินมื้อไหนก็อร่อย มือใหม่ก็ทำได้สบาย เข้าครัวโชว์เสน่ห์ปลายจวักกันเลยค่ะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






11 เมนูไก่ ไมโครเวฟ สูตรอาหารง่าย ๆ ในชั่วโมงเร่งด่วน





อัปเดตล่าสุด 15 มกราคม 2563 เวลา 11:36:13
 199,919 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































