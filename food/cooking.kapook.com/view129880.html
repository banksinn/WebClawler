




สูตรการทำคุกกี้ คุกกี้เก๋ ๆ สูตรขนมคุกกี้ ทำคุกกี้ให้แฟน











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรขนม






15 สูตรการทำคุกกี้ ไอเดียทำขนมเก๋ ๆ เลอค่าโดนใจ




1,046,923อ่าน







0















           ใครกำลังมองหาสูตรคุกกี้โดน ๆ อีกหนึ่งเมนูเบเกอรี่ที่จะทำแล้วกินเล่นเป็นอาหารว่างก็เพลิน หรือมอบเป็นของขวัญของฝากก็เก๋ หน้าตาเลอค่าน่าหม่ำ รับรองคนพิเศษต้องปลื้มใจสุด ๆ ไปเลย              หากถึงงานเทศกาล หรือวันพิเศษเมื่อไร ของขวัญของฝากอันดับต้น ๆ ที่นึกถึงอย่างแรกคือ คุกกี้ แต่คุกกี้ทั่ว ๆ ไปคงไม่ดึงดูดใจผู้รับเท่าไร วันนี้กระปุกดอทคอมขอนำเสนอ สูตรการทำคุกกี้ ไอเดียการทำของว่างเก๋ ๆ ทั้งคุกกี้แบบนิ่มและแบบกรอบ รวมถึงคุกกี้พิเศษอย่างคุกกี้รูปหมี คุกกี้รูปมิกกี้เม้าส์ คุกกี้วาเลนไทน์ และคุกกี้คริสต์มาส บอกเลยว่า พลาดไม่ได้เลยสักเมนู1. ซอฟต์คุกกี้   ภาพจาก คุณ primany สมาชิกเว็บไซต์พันทิปดอทคอม           คุกกี้กรอบ ๆ กินจนเบื่อแล้วลองมากินซอฟต์คุกกี้ (soft cookies) สูตรอร่อยจาก คุณ primany สมาชิกเว็บไซต์พันทิปดอทคอม ที่เป็นคุกกี้แบบนิ่ม ๆ บ้างดีกว่า ใส่ไวท์ช็อกโกแลตและแมคคาเดเมียด้วยนะ รับรองเคี้ยวเพลินเกินห้ามใจเลยล่ะ ทำใส่ขวดโหลมอบเป็นของขวัญคนพิเศษได้ด้วย   






ส่วนผสม ซอฟต์คุกกี้           • แป้งสาลีอเนกประสงค์ 1+1/4 ถ้วย (ใช้แป้งบัวแดง)           • ผงฟู 1/2 ช้อนชา            • เนยสด 125 กรัม (พักทิ้งไว้จนนิ่ม)           • น้ำตาลทรายแดง 1/2 ถ้วย            • ไข่ไก่ 1 ฟอง           • กลิ่นวานิลลา 1 ช้อนชา           • แมคคาเดเมียสับหยาบ 50 กรัม            • ไวท์ช็อกโกแลต 50 กรัม (ไวท์ช็อกโกแลต ถ้ามาเป็นชิ้นใหญ่ ๆ ก็สับหยาบ ๆ แต่ถ้าเป็นเม็ดเล็ก ๆ ก็ใส่ลงไปเลย)วิธีทำซอฟต์คุกกี้          1. เปิดเตาอบที่อุณหภูมิ 175-180 องศาเซลเซียส เตรียมไว้          2. ร่อนแป้งสาลีอเนกประสงค์กับผงฟูเข้าด้วยกัน เตรียมไว้          3. ตีเนยด้วยเครื่องตีแป้งจนขึ้นฟู เติมน้ำตาลทรายแดงลงไป ตามด้วยไข่ไก่ ตีให้พอเข้ากัน (ไม่ต้องตีนาน)          4. ใส่แป้งที่ร่อนไว้ลงไป ตามด้วยกลิ่นวานิลลา ตีผสมจนเข้ากันดี จากนั้นใส่แมคคาเดเมียและไวท์ช็อกโกแลตลงไป คนผสมให้เข้ากันด้วยไม้พาย           5. บีบส่วนผสมคุกกี้ลงในถาดที่รองด้วยกระดาษรองอบ นำเข้าอบประมาณ 15 นาที จนคุกกี้สุกเหลือง พร้อมเสิร์ฟ          + ดูวิธีทำเพิ่มเติมได้ที่ ซอฟท์คุกกี้ สูตรคุกกี้นิ่ม เคี้ยวมัน อร่อยเพลิน

----------------------------------------
  
  
  2. คุกกี้เรดเวลเวท




ภาพจาก คุณหอมกาแฟ สมาชิกเว็บไซต์พันทิปดอทคอม 
          หลายคนอาจคุ้นเคยกับเค้กเรดเวลเวท (red velvet) หรือเค้กสีแดงที่เห็นทั่วไป แต่รู้ไหมว่าเราสามารถทำคุกกี้สีแดงเหมือนอย่างเค้กได้ด้วย ขอแนะนำคุกกี้เรดเวลเวทสูตรต้นตำรับมาจากเชฟพล ตัณฑเสถียร ที่ดัดแปลงโดย คุณหอมกาแฟ สมาชิกเว็บไซต์พันทิปดอทคอม เนื้อสัมผัสกรุบกรอบ มีลวดลายคล้ายลูกฟุตบอล หวานลิ้นด้วยน้ำตาลไอซิ่ง ชิ้นพอดีคำ ใครจะทำมอบให้คนพิเศษก็ได้นะคะ ส่วนผสม คุกกี้เรดเวลเวท      • ดาร์กช็อกโกแลต 100 กรัม      • เนยสด 100 กรัม       • น้ำตาลทรายแดง 250 กรัม      • ไข่ไก่ 2 ฟอง      • กลิ่นวานิลลา 1 ช้อนชา      • แป้งสาลีอเนกประสงค์ 185 กรัม      • ผงฟู 2 ช้อนชา      • ผงโกโก้ 25 กรัม      • สีผสมอาหารสีแดง 1 1/2 ช้อนชา      • ช็อกโกแลตชิพ 200 กรัม      • น้ำตาลทราย (สำหรับคลุก)      • น้ำตาลไอซิ่ง (สำหรับคลุก)วิธีทำคุกกี้เรดเวลเวท          1. ละลายดาร์กช็อกโกแลต เตรียมไว้          2. ใส่เนยลงในอ่างผสม ใช้หัวตีรูปใบพัดตีให้เนยคลายตัว จากนั้นใส่น้ำตาลทรายแดงลงไป ตีผสมให้เข้ากัน          3. ตอกไข่ไก่ใส่ลงไปทีละฟอง ตามด้วยกลิ่นวานิลลา ตีจนส่วนผสมขึ้นฟูและสีอ่อนลง จากนั้นใส่ช็อกโกแลตที่ละลายแล้วลงไป ตามด้วยสีผสมอาหารสีแดง          4. ร่อนแป้งกับผงฟู และผงโกโก้เข้าด้วยกัน ใส่ลงในโถตี ตีผสมเบา ๆ จนเข้ากันดี ใส่ช็อกโกแลตชิพลงไป ตีผสมพอเข้ากัน ตักใส่ชาม นำไปแช่เย็น 1 ชั่วโมง          5. นำส่วนผสมออกจากตู้เย็น ตักเป็นลูกกลม ๆ ด้วยที่ตักไอศกรีม ปั้นเป็นก้อนกลม ๆ วางลงในถาด นำไปคลุกน้ำตาลทรายจนทั่ว จากนั้นนำไปคลุกต่อในน้ำตาลไอซิ่งจนทั่วอีกครั้ง          6. นำคุกกี้วางลงในถาด นำเข้าเตาอบที่อุณหภูมิ 180 องศาเซลเซียส นานประมาณ 12 นาที นำออกมาพักทิ้งไว้สักครู่ จากนั้นค่อย ๆ แซะออกจากพิมพ์ พร้อมเสิร์ฟ
  
  
  

          + ดูวิธีทำเพิ่มเติมได้ที่ คุกกี้แดงกำมะหยี่ ลายสวย รสอร่อย




----------------------------------------
  
  
  
  
    
    
    


3. คุกกี้บราวนี่




ภาพจาก นิตยสารแม่บ้าน
          สาวกบราวนี่คงจะปลื้มปริ่มถ้าได้ชิมคุกกี้บราวนี่มาการองสูตรจาก นิตยสารแม่บ้าน ที่จับบราวนี่แปลงร่างให้เป็นคุกกี้แล้วสอดไส้พีนัทบัตเตอร์กลายเป็นมาการอง สูตรนี้ได้กินทั้งคุกกี้และมาการองในชิ้นเดียวกัน อร่อยคูณสองเลยล่ะ อีกทั้งเนื้อคุกกี้บราวนี่ยังเคลือบด้วยน้ำตาลทรายอีกด้วย รสชาติหวานหอมเข้มข้นเนื้อเหนียวหนึบ ใครสนใจเข้าครัวกันเลยค่ะ 
  
  
  
  
    
    
    ส่วนผสม คุกกี้บราวนี่      • แป้งสาลีอเนกประสงค์ 1+1/2 ถ้วยตวง      • ผงฟู 1+1/2 ช้อนชา      • เกลือป่น 1/2 ช้อนชา      • ผงโกโก้ชนิดไม่หวาน 1/2 ถ้วยตวง      • น้ำตาลทรายแดง 1/2 ถ้วยตวง      •  น้ำตาลทรายขาว 1/2 ถ้วยตวง      • เนยสดชนิดเค็ม (พักให้นิ่ม) 1/2 ถ้วยตวง      • ไข่ไก่ 2 ฟอง      • กลิ่นวานิลลา 1 ช้อนชา      • ช็อกโกแลตชิพ 1/2 ถ้วยตวง      • น้ำตาลทรายขาวเม็ดเล็ก (สำหรับคลุก) 1/2 ถ้วยตวง      • น้ำตาลทรายป่น (สำหรับคลุก) 1/2 ถ้วยตวงส่วนผสม ไส้พีนัทบัตเตอร์      • เนยสดชนิดจืดพักไว้ให้อ่อนตัว 115 กรัม      • ไข่แดง 1 ฟอง      • น้ำตาลทราย 35 กรัม      • น้ำเปล่า 10 กรัม      • พีนัทบัตเตอร์ (เนยถั่ว) 25 กรัมวิธีทำไส้พีนัทบัตเตอร์          1. นำไข่แดงใส่ลงในเครื่องผสม ตีด้วยหัวตีรูปตะกร้อจนขึ้นฟูกลายเป็นเนื้อสีเหลืองนวล          2. ต้มน้ำตาลทรายกับน้ำเปล่าจนกลายเป็นน้ำเชื่อมเดือด ๆ ใส่ลงในส่วนผสมไข่แดงที่ตีไว้จนหมด พร้อมกับตีส่วนผสมด้วยความเร็วสูงสุดของเครื่องจนส่วนผสมเย็น ใส่เนยสดที่เตรียมไว้ไปทีละน้อย ตีต่อจนเนื้อครีมเนียนละเอียด ใส่พีนัทบัตเตอร์ผสมให้เข้ากัน เตรียมไว้สำหรับเป็นไส้วิธีทำคุกกี้บราวนี่          1. ร่อนแป้งสาลีอเนกประสงค์ ผงฟู เกลือป่น และผงโกโก้เข้าด้วยกัน พักไว้          2. ตีผสมเนยสด น้ำตาลทรายแดง และน้ำตาลทรายขาวให้ขึ้นฟูเล็กน้อย จากนั้นใส่ไข่ไก่ทีละ 1 ฟอง ผสมให้เข้ากันจนหมด          3. เติมน้ำหอมกลิ่นวานิลลา และส่วนผสมแป้งที่ร่อนเตรียมไว้ลงผสมให้เข้ากัน เติมช็อกโกแลตชิพคลุกเคล้าพอเข้ากัน ตักหยอดลงในน้ำตาลทรายเม็ดเล็กคลุกให้ทั่วแล้วใส่ลงในน้ำตาลทรายป่นคลุกให้ทั่วอีกครั้ง วางเรียงบนถาดที่รองด้วยกระดาษรองอบ          4. นำเข้าอบที่อุณหภูมิ 150 องศาเซลเซียส ประมาณ 15-20 นาที หรือจนสุก (จะมีเกล็ดสีขาวของน้ำตาลทรายเป็นรอยเห็นได้ชัดแสดงว่าสุก) นำออกจากเตา พักไว้ให้เย็น จากนั้นใส่ไส้พีนัทบัตเตอร์ที่เตรียมไว้ เก็บไว้ในตู้เย็นจนถึงเวลารับประทาน          + ดูวิธีทำเพิ่มเติมได้ที่ คุกกี้บราวนี่ เบเกอรี่ชิ้นจิ๋วแนวใหม่หวานฉ่ำ
----------------------------------------
4. คุกกี้คิตตี้ 




ภาพจาก คุณ crazycat_tick สมาชิกเว็บไซต์พันทิปดอทคอม


          เอาใจสาวกแมวคิตตี้กันด้วยคุกกี้คิตตี้สูตรจาก คุณ crazycat_tick สมาชิกเว็บไซต์พันทิปดอทคอม ไอเดียสร้างสรรค์ใช้พิมพ์กดคุกกี้หน้าคิตตี้ปั๊มขนมออกมาได้เลย แล้วใช้สีเพ้นท์เค้กเพ้นท์หน้าตาคิตตี้ลงไป นำไปอบก็ได้คุกกี้สวยงามแล้ว 
      
      
      
 ส่วนผสม คุกกี้คิตตี้      • แป้งเค้ก 120 กรัม      • แป้งข้าวเจ้า 45 กรัม      • น้ำตาลไอซิ่ง 40 กรัม      • เกลือป่น 1/8 ช้อนชา      • เนยจืดแช่เย็น 100 กรัมวิธีทำคุกกี้คิตตี้          1. ร่อนแป้งเค้ก แป้งข้าวเจ้า น้ำตาลไอซิ่ง และเกลือป่นเข้าด้วยกัน เตรียมไว้          2. นำเนยจืดแช่เย็นหั่นเป็นชิ้นเล็กหน่อย ใส่ลงในโถผสม แล้วนำส่วนผสมของแห้งที่ร่อนไว้ใส่ลงไป สับส่วนผสมให้เข้ากันหรือใช้มือก็ได้จนส่วนผสมเป็นชิ้นเล็ก ๆ จึงเทออกจากโถแล้วนวดจนเป็นก้อนเนียน แช่ตู้เย็นพักไว้ประมาณ 2 ชั่วโมง          3. นำแป้งออกมารีด จากนั้นใช้ที่กดคุกกี้หน้าคิตตี้ ทำเต็มสูตรได้ขนมประมาณ 24 ชิ้น ใช้สีที่เพ้นท์เค้กเพ้นท์ลงไปก่อนอบ 
  
  
  


          + ดูวิธีทำเพิ่มเติมได้ที่ 
shortbread kitty บิสกิตรูปคิตตี้สุดน่ารัก
      
      
      





----------------------------------------
  
  
  
  
    
    
    


5. คุกกี้ช็อกโกแลตลูกเกด



          ใครกำลังมองหาของขวัญของฝากสำหรับคนพิเศษที่ชอบความเข้มของช็อกโกแลต ขอแนะนำคุกกี้ช็อกโกแลตลูกเกดสูตรจาก ผสมผสานรสชาติช็อกโกแลตกับเม็ดมะม่วงหิมพานต์และลูกเกดดำ อร่อยเกินบรรยาย วันว่าง ๆ นี้ลองทำดูนะคะ 
    
    

ส่วนผสม คุกกี้ช็อกโกแลตลูกเกด (สำหรับ 8 ชิ้น)      • แป้งสาลีอเนกประสงค์ 143 กรัม      • ผงโกโก้ 20 กรัม      • เบกกิ้งโซดา 1/4 ช้อนชา      • เกลือป่น 1/4 ช้อนชา      • เนยจืด 80 กรัม      • น้ำตาลทราย 50 กรัม      • น้ำตาลทรายแดง 60 กรัม      • ไข่ไก่ 1 ฟอง      • ช็อกโกแลตชิพ 70 กรัม      • เม็ดมะม่วงหิมพานต์อบสุกบดหยาบ 50 กรัม      • ลูกเกดดำ 50 กรัมวิธีทำคุกกี้ช็อกโกแลตลูกเกด          1. เปิดเตาอบที่อุณหภูมิ 170 องศาเซลเซียส เตรียมไว้          2. ร่อนแป้งสาลีอเนกประสงค์ ผงโกโก้ เบกกิ้งโซดา และเกลือป่นเข้าด้วยกัน พักไว้          3. ใช้หัวตีตะกร้อ ตีเนยด้วยความเร็วปานกลางจนเนียน ค่อย ๆ ใส่น้ำตาลทรายลงไปจนหมด ต่อมาจึงใส่น้ำตาลทรายแดงแล้วตีต่ออีก 2 นาที ใส่ไข่ไก่ลงไปตีจนส่วนผสมทั้งหมดเข้ากันและเนื้อเนียนดี ลดความเร็วลงต่ำสุด ใส่แป้งที่ร่อนไว้ลงไปครึ่งหนึ่ง ตีพอเข้ากัน ใส่แป้งส่วนที่เหลือ ช็อกโกแลตชิพ เม็ดมะม่วงหิมพานต์ และลูกเกดลงไป ตีพอให้ส่วนผสมทั้งหมดเข้ากัน ปิดเครื่อง          4. ใช้สกู๊ปตักไอศกรีมหรือช้อนขนาดใหญ่ ตักส่วนผสมปั้นเป็นก้อนกลม (น้ำหนักประมาณ 40 กรัม) วางลงบนถาดที่รองด้วยกระดาษรองอบ ใช้ช้อนกดให้แบนเล็กน้อย นำเข้าอบ 12 นาที ยกออกจากเตา พักไว้ 5 นาที จึงค่อย ๆ แซะคุกกี้ออกจากถาด วางพักไว้บนตะแกรง จนคุกกี้เย็น
----------------------------------------
6. คุกกี้น้ำตาลไอซิ่ง 




ภาพจาก คุณ willkommen สมาชิกเว็บไซตพันทิปดอทคอม
          ใครชอบกินคุกกี้แบบกรอบเนื้อร่วน ขอแนะนำคุกกี้น้ำตาลไอซิ่ง มี 2 รสชาติด้วยกัน คือรสเลมอนและช็อกโกแลต ทำง่ายแค่มีพิมพ์คุกกี้ อบเสร็จแล้วก็จัดการแต่งหน้าให้สวยงาม หรือเขียนถ้อยคำอวยพรก็ได้ มอบเป็นของขวัญวันเกิดก็เก๋ เอาไปตกแต่งหน้าเค้กก็เลิศ
      
      
 ส่วนผสม คุกกี้น้ำตาลไอซิ่งรสเลมอน           • แป้งสาลีอเนกประสงค์ 330 กรัม           • เนยสดจืด 250 กรัม           • น้ำตาลไอซิ่ง 80 กรัม           • ไข่ขาว 35 กรัม           • น้ำตาลวานิลลา 1 ซอง           • มะนาวเหลืองขูดเอาแต่เปลือก 1 ลูก           • แป้งนวลส่วนผสม คุกกี้น้ำตาลไอซิ่งรสช็อกโกแลต           • แป้งสาลีอเนกประสงค์ 330 กรัม           • เนยสดจืด 250 กรัม           • น้ำตาลไอซิ่ง 80 กรัม           • ผงช็อกโกแลตแบบชงดื่มที่มีน้ำตาลเป็นเม็ด ๆ ผสมอยู่แล้ว 100 กรัม (ถ้าไม่มีแบบนี้ให้ใช้สัดส่วนผงช็อกโกแลต 40 กรัม กับน้ำตาลทรายขาว 60 กรัม)           • ไข่ขาว 40 กรัม           • น้ำตาลวานิลลา 1 ซอง           • แป้งนวล (สำเร็จโรยพื้นผิว) วิธีทำคุกกี้น้ำตาลไอซิ่ง           1. ล้างเลมอนให้สะอาดแล้วขูดเอาแต่เปลือกทั้งลูก           2. ตีเนยสดกับน้ำตาลไอซิ่งรวมกัน ใส่น้ำตาลวานิลลาลงไปพร้อมไข่ขาว ตีให้เข้ากัน           3. ร่อนแป้งใส่ลงไป ตีให้เข้ากัน ใส่เปลือกเลมอนหรือผงช็อกโกแลตลงไปแล้วใช้มือนวดนิดหน่อยให้มันวาว ห่อด้วยพลาสติกถนอมอาหาร รีดให้แบน เอาเข้าตู้เย็นแช่ให้แข็ง หรือถ้าใส่ช่องฟรีซ            4. เปิดเตาอบที่อุณหภูมิ 170-180 องศาเซลเซียส (จะใช้ไฟบน-ไฟล่าง หรือพัดลมขึ้นอยู่กับเตาอบ)          5. พอส่วนผสมแข็งตัวเอาออกมาปั้นทีละน้อย อย่าเอามาทำทีเดียวทั้งก้อนให้แบ่งทำ ส่วนที่เหลือนำไปใส่ตู้เย็นไว้แล้วรีดแป้ง โรยด้วยแป้งนวลนิดหน่อย            6. วิธีรีดแป้งจะต้องทำให้แป้งหนาเท่ากันคือ 4-5 เซนติเมตร ใส่ถาดที่รองด้วยกระดาษรองอบแล้วใช้คุกกี้คัตเตอร์กดแป้งให้เป็นรูปต่าง ๆ นำเข้าอบประมาณ 8-10 นาที จากนั้นเอาออกมาผึ่งให้เย็นแล้วเก็บเข้ากล่องสังกะสีหรือขวดโหลคุกกี้จะทำให้หอมกรอบตลอดไป          + ดูวิธีทำเพิ่มเติมได้ที่ sable cookies สูตรการทำคุกกี้เนื้อร่วน น่ารักน่ากิน
----------------------------------------
  
  
  
  
    
    
    7. คุกกี้เนยถั่ว 




ภาพจาก คุณบาบิบูเบะ...แปลงกายเป็นบูริน สมาชิกเว็บไซต์พันทิปดอทคอม


          คนพิเศษที่ชอบเนยถั่วเป็นพิเศษจะทำขนมปังไส้เนยถั่วให้กินทุกวันคงเบื่อแย่ ลองเปลี่ยนแนวมาทำคุกกี้เนยถั่วสูตรจาก คุณบาบิบูเบะ...แปลงกายเป็นบูริน สมาชิกเว็บไซต์พันทิปดอทคอม บ้างดีกว่า คุกกี้กรอบ ๆ มีกลิ่นหอมของเนยถั่ว เพิ่มออปชั่นพิเศษด้วยถั่วลิสงอบ และช็อกโกแลตชิพ ชิ้นเดียวก็อร่อยเกินห้ามใจ ส่วนผสม คุกกี้เนยถั่ว           • แป้งสาลีอเนกประสงค์ 190 กรัม           • ผงฟู 1/2 ช้อนชา                 • เบกกิ้งโซดา 1/4 ช้อนชา           • เกลือป่น 1/8 ช้อนชา              • เนยสดชนิดเค็มเย็น 140 กรัม                   • เนยถั่วชนิดละเอียด 150 กรัม                   • น้ำตาลทรายแดง 100 กรัม                   • น้ำตาลทราย 160 กรัม                   • ไข่ไก่ (เบอร์ 2) 2 ฟอง           • กลิ่นวานิลลา 1 ช้อนชา           • ถั่วลิสงอบ 1 ถ้วย           • ช็อกโกแลตชิพ 200 กรัม   วิธีทำคุกกี้เนยถั่ว          1. เปิดเตาอบที่ 180 องศาเซลเซียส เตรียมไว้          2. เตรียมถาดวางกระดาษรองอบลงไป เตรียมไว้          3. ร่อนแป้งสาลีอเนกประสงค์ ผงฟู เบกกิ้งโซดา เกลือ และกลิ่นวานิลลา          4. ใช้หัวตีรูปใบไม้ตีเนยสดกับเนยถั่วให้เข้ากัน ค่อย ๆ เติมน้ำตาลทรายและน้ำตาลทรายแดงลงไป ตีด้วยความเร็วปานกลาง จนส่วนผสมเข้ากันดี           5. เติมไข่ไก่ 1 ฟอง ตีให้ส่วนผสมเข้ากันแล้วค่อยใส่ไข่ไก่อีกฟอง ตีต่อให้เข้ากัน ปิดเครื่อง ใช้พายยางปาดส่วนผสมให้เข้ากัน          6. เปิดเครื่อง ใช้ความเร็วต่ำ เติมส่วนผสมแป้งลงไปตีพอเข้ากัน ตามด้วยถั่วและช็อกโกแลตชิพ ผสมให้เข้ากัน ใช้ช้อนหรือที่ตักไอศกรีม ตักคุกกี้หยอดลงบนถาดอบ วางห่างกันประมาณ 1-2 นิ้ว           7. ใช้เวลาอบประมาณ 15 นาที จากนั้นยกออกจากเตา แซะวางบนตะแกรง รอจนอุ่นแล้วค่อยเก็บใส่กล่อง
  
  
  


          + ดูวิธีทำเพิ่มเติมได้ที่ คุกกี้เนยถั่ว สูตรทำคุกกี้หวานหอมมัน กรอบอร่อย




-------------------------------------------------
  
  
  
  
    
    
    
8. คุกกี้ชาเอิร์ลเกรย์ 




ภาพจาก นิตยสาร health & cuisine
          ใครหลงใหลรสชาติละมุนและกลิ่นหอมของชาเอิร์ลเกรย์ต้องลองคุกกี้ชาเอิร์ลเกรย์ สูตรจาก นิตยสาร health & cuisine เนื้อคุกกี้กรอบ มีส่วนผสมของชาเอิร์ลเกรย์ด้วย ยิ่งถ้าได้กินพร้อมกับจิบชาเอิร์ลเกรย์ไปด้วยล่ะ ยิ่งฟินเว่อร์  
    
     ส่วนผสม คุกกี้ชาเอิร์ลเกรย์           • แป้งสาลีอเนกประสงค์ 200 กรัม           • ผงชาเอิร์ลเกรย์ 5 กรัม           • เบกกิ้งโซดา 2 กรัม           • ผงฟู 2 กรัม           • เกลือ 1 กรัม           • น้ำผึ้ง 50 กรัม           • เนยจืด 120 กรัม           • น้ำตาลทราย 30 กรัม           • ไข่ไก่เบอร์ 0 จำนวน 1 ฟอง           • เนยขาวสำหรับทาถาดอบขนมวิธีทำคุกกี้ชาเอิร์ลเกรย์          1. เปิดเตาอบไฟบน-ไฟล่างที่อุณหภูมิ 180 องศาเซลเซียส เตรียมไว้          2. ร่อนแป้ง ผงฟู และเบกกิ้งโซดาเข้าด้วยกัน พักไว้          3. ตีเนยกับน้ำตาลทรายด้วยหัวตีรูปใบพัด ใช้ความเร็วปานกลางจนขึ้นฟู จากนั้นใส่ไข่ ตีต่อจนเข้ากัน จึงทยอยใส่ส่วนผสมในข้อ 2 และเกลือลงไป เมื่อเข้ากันดีใส่น้ำผึ้ง ตีจนส่วนผสมเนียนเป็นเนื้อเดียวกัน ตักใส่ถุงบีบ          4. บีบส่วนผสมที่ได้ลงในถาดที่ทาด้วยเนยขาว นำเข้าเตาอบนาน 20 นาที นำออกจากเตา แซะคุกกี้พักไว้บน ตะแกรงให้เย็นสนิท เก็บใส่ภาชนะมีฝาปิดไว้ได้นาน 1 เดือน          + ดูวิธีทำเพิ่มเติมได้ที่ คุกกี้ชาเอิร์ลเกรย์ กลิ่นหอมสดชื่นชวนลิ้มลอง
----------------------------------
  
  
  
  
    
    
    

9. คุกกี้ช็อกโกแลตเอ็มแอนด์เอ็ม 





          ช็อกโกแลตเอ็มแอนด์เอ็มสีสันสวยงาม หากได้เอามาทำคุกกี้ช็อกโกแลตชิพ เอ็มแอนด์เอ็ม คงจะสร้างความตื่นตาตื่นใจไม่น้อย นอกจากใส่เอ็มแอนด์เอ็มแล้วยังเพิ่มช็อกโกแลตชิพลงไปอีกด้วย รสสัมผัสกรอบหวานมันกำลังดี เอาไว้กินเล่นเพลิน ๆ ยามดูหนังดูละครก็ได้ หรือจะทำมอบเป็นของขวัญของฝากก็เก๋ สะดุดตาแน่นอน 



ส่วนผสม คุกกี้ช็อกโกแลตชิพเอ็มแอนด์เอ็ม           • เนยจืด 1 ก้อน           • น้ำตาลทราย 1/2 ถ้วย           • น้ำตาลทรายแดง 1/2 ถ้วย           • ไข่ไก่ 1 ฟอง           • กลิ่นวานิลลา 1/2 ช้อนชา           • แป้งสาลีอเนกประสงค์ 1-1/2 ถ้วย           • ผงเจลาตินกลิ่นวานิลลา 3 ช้อนโต๊ะ           • เบกกิ้งโซดา 1/2 ช้อนชา           • เกลือโคเชอร์ 1/2 ช้อนชา           • ช็อกโกแลตชิพ 3/4 ถ้วย           • เอ็มแอนด์เอ็ม 1+1/2 ถ้วยวิธีทำคุกกี้ช็อกโกแลตชิพ เอ็มแอนด์เอ็ม          1. เปิดเตาอบที่อุณหภูมิ 350 องศาฟาเรนไฮต์ เตรียมไว้          2. วางกระดาษรองอบในถาดอบ เตรียมไว้          3. ตีเนย น้ำตาลทราย และน้ำตาลทรายแดงให้เข้ากัน ใส่ไข่ไก่และกลิ่นวานิลลาลงไป           4. ใส่แป้งสาลีอเนกประสงค์ ผงเจลาติน เบกกิ้งโซดา และเกลือลงไปคนให้เข้ากัน ตามด้วยเอ็มแอนด์เอ็มลงไปคนให้เข้ากัน          5.  ตักส่วนผสมคุกกี้ลงไปบนกระดาษรองอบ นำเข้าอบประมาณ 10-12 นาที หรือจนสุก นำออกมาพักไว้ให้เย็นประมาณ 10 นาที จัดใส่ภาชนะ พร้อมเสิร์ฟ
  
  
  



-------------------------------------
  
  
  
  
    
    
    


10. คุกกี้อุ้งเท้าแมว    
    
    



ภาพจาก คุณ gugugun สมาชิกเว็บไซต์พันทิปดอทคอม


           คุกกี้หน้าตาแมว ๆ เอ๊ย แนว ๆ ไม่ซ้ำใครทำสนุก ๆ กันดีไหม เป็นสูตรคุกกี้ดัชเชส (duchesse cookie) หรือคุกกี้สไตล์ฝรั่งเศส จับมาทำเป็นรูปอุ้งเท้าแมวน่ารัก ๆ สูตรจาก คุณ gugugun สมาชิกเว็บไซต์พันทิปดอทคอม เนรมิตหน้าตาคุกกี้ให้มุ้งมิ้งด้วยการทำเป็นหน้าแมวและเท้าแมว หรือตามแต่จินตนาการจะพาไป ทาสแมวต้องกรี๊ด ! คันไม้คันมือกันหรือยังคะ อยากทำเป็นรูปอะไร จัดไปเลยจ้า 
  
    
    
    

ส่วนผสม คุกกี้ดัชเชส
           • เนยจืด 60 กรัม
  
    
    
    
           • ไข่ขาว 80 กรัม (ใช้ไข่เบอร์ เบอร์ 3 ประมาณ 2 ฟอง)
  
    
    
    
           • น้ำตาลทราย 100 กรัม
  
    
    
    
           • แป้งเค้ก 20 กรัม
  
    
    
    
           • ผงอัลมอนด์ 100 กรัม
  
    
    
    วิธีทำคุกกี้ดัชเชส
          1. ละลายเนยจืด เตรียมไว้
  
    
    
    
          2. ตีไข่ขาวให้ขึ้นฟูแล้วเติมน้ำตาลทราย แป้งเค้ก และผงอัลมอนด์ผสมให้เข้าเป็นเนื้อเดียวกัน
  
    
    
    
          3. ค่อย ๆ เทเนยละลายลงไปผสมทีละน้อยจนหมด คนให้เข้ากันดี (สังเกตว่าเนื้อแป้งจะเหลวและข้น)
  
    
    
    
          4. เทใส่ถุงบีบ บีบรูปร่างตามชอบนะคะ บางคนอาจทำเป็นรูปวงกลมก็ได้ค่ะ
  
    
    
    
          5. นำเข้าอบไฟล่างประมาณ 4 นาที ที่อุณหภูมิประมาณ 150 องศาเซลเซียส แล้วมาอบไฟบนและล่างต่ออีก 3-4 นาที (ของเราใช้เตาอบยี่ห้อชาร์ป 42 ลิตร) พยายามสังเกตด้วยนะคะ สีของขอบจะเริ่มเข้ม คุกกี้ชนิดนี้ไหม้ง่ายมาก
  
    
    
    
          6. สำหรับแป้งที่ยังไม่ได้บีบให้แช่ตู้เย็นช่องธรรมดารอไว้นะคะ จะอบแล้วค่อยบีบ เพื่อให้เนื้อคุกกี้ไม่เหลวเกินไป
  
    
    
    
          7. พอคุกกี้เย็นจึงนำมาตกแต่งด้วยรอยัลไอซิ่ง
  
    
    
    



ส่วนผสม รอยัลไอซิ่ง 
    
      
      
      


           • ไข่ขาว
    
      
      
      
           • น้ำมะนาว (หรือครีมออฟทาร์ทาร์)
    
      
      
      
           • น้ำตาลไอซิ่ง
    
      
      
      
           • สีผสมอาหาร สีขาว สีชมพู และสีน้ำตาล
    
      
      
      


วิธีทำรอยัลไอซิ่ง



           1. นำไข่ขาวผสมกับน้ำมะนาวนิดหน่อย (ครีมออฟทาร์ทาร์ก็ได้ค่ะ) คนให้เข้ากัน
    
      
      
      
           2. ค่อย ๆ ทยอยใส่น้ำตาลไอซิ่งลงไป คนเรื่อย ๆ จนได้รอยัลไอซิ่งที่หนืด ๆ ตามที่ต้องการ 
    
      
      
      
           3.แล้วจึงมาแบ่งผสมสี ใส่กรวยแล้ววาดค่ะ 
      
      

-----------------------------------------
  
  
  
  
    
    
    





 11. คุกกี้ข้าวโอ๊ต 




           ถ้าใครกำลังมองหาของว่างไว้กินเล่น ลองหม่ำคุกกี้ข้าวโอ๊ตกันได้เลย คุกกี้แบบคลีนเนื้อนิ่ม มีส่วนผสมของข้าวโอ๊ตทุกอณู ใส่แป้งโฮลวีท ผสมผสานกลิ่นหอมของครีมชีสไขมันต่ำและชีสอีกด้วย กินชิ้นเดียวก็อิ่มสบายท้องแล้วค่ะ 
    
    


 ส่วนผสม คุกกี้ข้าวโอ๊ต
           • น้ำมันพืช 2 ช้อนโต๊ะ
  
  
  
  
  
  
  
           • ครีมชีสไขมันต่ำ 120 กรัม
  
  
  
  
  
  
  
           • แป้งสาลีอเนกประสงค์ 1/2 ถ้วย
  
  
  
  
  
  
  
           • แป้งโฮลวีท 1/2 ถ้วย
  
  
  
  
  
  
  
           • ข้าวโอ๊ต 1 ถ้วย
  
  
  
  
  
  
  
           • เบกกิ้งโซดา 1 ช้อนชา
  
  
  
  
  
  
  
           • ผงฟู 1 ช้อนชา
  
  
  
  
  
  
  
           • เกลือโคเชอร์ 1/2 ช้อนชา
  
  
  
  
  
  
  
           • นมสด 1 ถ้วย
  
  
  
  
  
  
  
           • เชดดาร์ชีสขูด 1/2 ถ้วย
  
  
  
  
  
  
  วิธีทำคุกกี้ข้าวโอ๊ต          1. เปิดเตาอบที่อุณหภูมิ 450 องศาฟาเรนไฮต์ เตรียมไว้          2. ผสมน้ำมันพืชและครีมชีสให้เข้ากัน          3. ใส่แป้งสาลีอเนกประสงค์ ข้าวโอ๊ต เบกกิ้งโซดา ผงฟู และเกลือลงไป ผสมให้เข้ากัน          4. เติมนมสดและเชดดาร์ชีสลงไปคนจนเข้ากัน ปั้นส่วนผสมคุกกี้เป็นก้อนกลม เส้นผ่าศูนย์กลางประมาณ 1 นิ้ว วางลงบนถาดที่รองกระดาษรองอบไว้แล้ว          5. นำเข้าไปอบ ประมาณ 12 นาที หรือจนสุก




---------------------------------------
  
  
  
  
  
  
  

12. คุกกี้สีรุ้ง 



          คุกกี้ทั่ว ๆ ไปไม่ได้ผสมสีอะไรเลยดูธรรมดาถ้าจะมอบให้คนพิเศษ ขอแนะนำคุกกี้สีรุ้ง มีทั้งหมด 6 สี หน้าตาคัลเลอร์ฟูลสุด ๆ กรอบหอมอร่อย ถ้าใส่ขวดโหลแล้วผูกโบยิ่งหรูหราเลย



ส่วนผสม คุกกี้สีรุ้ง           • เนยจืด 1 1/2 ถ้วย           • น้ำตาลทราย 2 ถ้วย           • ไข่ไก่ 2 ฟอง           • ไข่แดง 2 ฟอง           • กลิ่นวานิลลา 4 ช้อนชา           • กลิ่นอัลมอนด์ 2 ช้อนชา           • แป้งสาลีอเนกประสงค์ 4 ถ้วย           • เกลือ 1 ช้อนชา           • ผงฟู 1 ช้อนชา           • สีผสมอาหารสีแดง สีส้ม สีเหลือง สีเขียว สีน้ำเงิน และสีม่วงวิธีทำคุกกี้สีรุ้ง          1. ผสมเนยและน้ำตาลทรายให้เข้ากัน ประมาณ 2 นาที ใส่ไข่ไก่และไข่แดงลงไปผสมให้เข้ากัน ตามด้วยกลิ่นวานิลลา เตรียมไว้          2. ผสมแป้งสาลีอเนกประสงค์ เกลือ และผงฟูให้เข้ากัน ใส่ลงไปผสมในส่วนผสมเนย ประมาณ 1 ถ้วย คนให้เข้ากัน          3. แบ่งส่วนผสมออกเป็น 6 ส่วน ใส่สีผสมอาหารสีแดง สีส้ม สีเหลือง สีเขียว สีน้ำเงิน และสีม่วงลงไปในแต่ละส่วน          4. นำส่วนผสมคุกกี้ใส่ถุงซิปล็อก หรือคลุมด้วยพลาสติกถนอมอาหาร แช่เย็นประมาณ 1-2 ชั่วโมง          5. นำส่วนผสมคุกกี้แต่ละสีออกมาแผ่เป็นแผ่นสี่เหลี่ยม 6x9 นิ้ว วางแต่ละสีซ้อนกันไล่ตั้งแต่ด้านบนสุดสีแดง สีส้ม สีเหลือง สีเขียว สีน้ำเงิน และสีม่วง          6. นำไปแช่ช่องฟรีซต่อจนแข็ง นำออกมาหั่น หนาประมาณ 1/4 นิ้ว วางบนถาดที่รองกระดาษรองอบแล้วนำกลับไปแช่ช่องฟรีซจนแข็ง          7. เปิดเตาอบที่อุณหภูมิ 350 องศาฟาเรนไฮต์ เตรียมไว้          8. นำคุกกี้เข้าไปอบ ประมาณ 6-10 นาที เสร็จแล้วนำออกมาวางพักไว้จนคลายร้อน จัดใส่ภาชนะ พร้อมเสิร์ฟ
----------------------------------------------
  
  
  
  
  
  
  13. คุกกี้วงล้อหลากสี 



          สำหรับคนที่กำลังมองหาคุกกี้เป็นของขวัญสำหรับคนพิเศษ ขอแนะนำคุกกี้วงล้อหลากสี ที่ในคุกกี้ชิ้นเดียวมีถึง 5 สีด้วยกัน ทำเป็นรูปวงล้อสวยงาม เพิ่มความเก๋ด้วยการโรยเกล็ดน้ำตาลสีรุ้ง เรียงให้สวยงามใส่ขวดโหล แนบการ์ดอวยพรสักใบ คนรับต้องยิ้มปลื้มแน่นอนค่ะ

ส่วนผสม คุกกี้วงล้อหลากสี           • แป้งคุกกี้สำเร็จรูป 1 กล่อง (ประมาณ 500 กรัม)           • สีผสมอาหาร           • เกล็ดน้ำตาลสีรุ้ง วิธีทำคุกกี้วงล้อหลากสี          1. เปิดเตาอบที่อุณหภูมิ 350 องศาฟาเรนไฮต์ เตรียมไว้          2. แบ่งส่วนผสมแป้งคุกกี้เป็น 5 ส่วน แต่ละส่วนใส่สีผสมอาหารลงไป ได้แก่ สีชมพู สีเขียว สีฟ้า สีม่วง และสีเหลือง ผสมแต่ละสีให้เข้ากัน          3. ปั้นแป้งคุกกี้เป็นก้อนกลมเล็ก ๆ เท่าลูกองุ่น สีละประมาณ 14 ลูก (ถ้าแป้งคุกกี้นิ่มไปให้นำไปแช่เย็น ประมาณ 20 นาที)          4. นำแป้งคุกกี้ทั้ง 5 สีมาแปะรวมกันเป็นก้อนเดียวปั้นให้เป็นทรงกลมเหมือนลูกบอลชายหาด แล้วคลึงให้เป็นท่อนมีความยาวประมาณ 6 นิ้ว ม้วนแป้งคุกกี้เข้ามาเหมือนเหรียญ โรยเกล็ดน้ำตาลสีรุ้งลงไปรอบ ๆ แป้งคุกกี้          5. นำเข้าเตาอบ ประมาณ 10-11 นาที หรือจนสุก รอจนเย็น จับใส่ขวดโหล 
-------------------------------------------
  
  
  
  
  
  
  


14. คุกกี้เรนโบว์ 



          คุกกี้เรนโบว์ วิธีทำเหมือนคุกกี้ทั่ว ๆ ไปไม่ยากอย่างที่คิดค่ะ เนื้อคุกกี้เต็มไปด้วยสีสันสดใสจากเกล็ดน้ำตาลสีรุ้ง ผสมผสานช็อกโกแลตชิพด้วยทำให้เคี้ยวแล้วสนุกสนานมากกว่าเดิม
  
  

ส่วนผสม คุกกี้เรนโบว์           • น้ำตาลทราย 3/4 ถ้วย           • เนยสด 8 ช้อนโต๊ะ (อุณหภูมิห้อง)           • กลิ่นวานิลลา 2 ช้อนชา           • กลิ่นอัลมอนด์ 1/4 ช้อนชา           • ไข่ไก่ 1 ฟอง           • แป้งสาลีอเนกประสงค์ 1 ถ้วย           • แป้งเค้ก 1/2 ถ้วย           • ผงฟู 1 ช้อนชา           • เบกกิ้งโซดา 1/2 ช้อนชา           • ครีมออฟทาร์ทาร์ 1 ช้อนชา           • แป้งข้าวโพด 1 ช้อนชา           • เกล็ดน้ำตาลสีรุ้ง 1/2 ถ้วย           • ช็อกโกแลตชิพสีขาว 2/3 ถ้วยวิธีทำคุกกี้เรนโบว์          1. เปิดเตาอบที่อุณหภูมิ 350 องศาฟาเรนไฮต์ เตรียมไว้          2. วางกระดาษรองอบในถาดอบ เตรียมไว้          3. ตีผสมน้ำตาลทราย เนยสด กลิ่นวานิลลา และกลิ่นอัลมอนด์ให้เข้ากันด้วยความเร็วสูง ประมาณ 2-3 นาที ต่อจากนั้นเปลี่ยนเป็นความเร็วต่ำใส่ไข่ลงไปตีให้เข้ากัน เตรียมไว้          4. ตีผสมแป้งสาลีอเนกประสงค์ แป้งเค้ก ผงฟู เบกกิ้งโซดา ครีมออฟทาร์ทาร์ และแป้งข้าวโพดด้วยความเร็วปานกลางให้เข้ากัน เปลี่ยนเป็นความเร็วต่ำใส่ส่วนผสมเนยลงไปคนให้เข้ากัน ตามด้วยช็อกโกแลตชิพสีขาวและเกล็ดน้ำตาลสีรุ้งลงไปผสมประมาณ 10 วินาที          5. ปั้นแป้งคุกกี้เป็นทรงกลมหนาประมาณ 1 นิ้ว วางเรียงใส่ถาดอบแต่ละชิ้นห่างกัน 1-2 นิ้ว           6. นำเข้าเตาอบประมาณ 8-10 นาที ก่อนที่ขอบจะมีสีทอง รอจนเย็นแล้วเก็บใส่ภาชนะ  


------------------------------
  
  
  
  
  
  
  15. คุกกี้รูปหัวใจสอดไส้แยมสตรอว์เบอร์รี 



          เอาใจคุณแฟนด้วยของขวัญสุดพิเศษอย่างคุกกี้รูปหัวใจสอดไส้แยมสตรอว์เบอร์รี คุกกี้รูปหัวใจแสดงถึงความรักอันงดงาม เพิ่มไส้สตรอว์เบอร์รีสีแดงรสเปรี้ยวหน่อย แหม… โรแมนติกจริง ๆ  สำหรับใครอยากดัดแปลงเป็นแยมบลูเบอร์รี หรือราสป์เบอร์รีก็ได้เช่นกัน ตามสะดวกเลยค่ะ

ส่วนผสม คุกกี้รูปหัวใจสอดไส้แยมสตรอว์เบอร์รี           • เนยสด 1 ถ้วย (พักให้นิ่ม)           • น้ำตาลทราย 2/3 ถ้วย           • เกลือป่น 1/4 ช้อนชา           • ไข่แดง 2 ฟอง           • แป้งสาลีอเนกประสงค์ 2 3/4 ถ้วย           • น้ำตาลไอซิ่ง           • แยมสตรอว์เบอร์รี วิธีทำคุกกี้รูปหัวใจสอดไส้แยมสตรอว์เบอร์รี          1. ตีผสมเนยสดกับน้ำตาลทรายให้เข้ากัน ใส่เกลือป่นและไข่แดงลงไปผสมจนกลายเป็นเนื้อครีมและสีเหลือง แบ่งแป้งสาลีอเนกประสงค์ลงไป 3 รอบ นวดให้เข้ากันจนกลายเป็นแป้งโดว์ คลุมด้วยพลาสติกถนอมอาหาร นำเข้าไปแช่เย็นประมาณ 30 นาที ถึง 1 ชั่วโมง หรือข้ามคืน          2. นำแป้งคุกกี้ออกจากตู้เย็น นวดแผ่นแป้งแผ่ออกมาให้มีความหนาประมาณ 1/4 นิ้ว เราจะทำคุกกี้แบบแซนด์วิชเริ่มจากคุกกี้แผ่นบนใช้พิมพ์คุกกี้รูปหัวใจอันใหญ่กดแผ่นแป้งคุกกี้ลงไปแล้วใช้พิมพ์คุกกี้รูปหัวใจอันเล็กกดลงไปตรงกลางให้มีรูด้วย สำหรับคุกกี้แผ่นล่างใช้พิมพ์คุกกี้รูปหัวใจอันใหญ่กดแผ่นแป้งคุกกี้ลงไปเท่านั้น          3. นำคุกกี้รูปหัวใจเข้าเตาอบที่อุณหภูมิ 350 องศาฟาเรนไฮต์ ประมาณ 8-10 นาที หรือจนคุกกี้สุก          4. นำคุกกี้ออกมาผึ่งให้คลายร้อน นำคุกกี้ส่วนบนและส่วนล่างมาประกบกัน โรยน้ำตาลทรายไอซิ่งลงไปตรงขอบหัวใจรอบนอก ตักแยมใส่ลงไปตรงกลางที่มีรู พร้อมเสิร์ฟ

          ลืมภาพคุกกี้ทั่ว ๆ ไปได้เลยหากได้เห็นสูตรการทำคุกกี้แต่ละไอเดียเจ๋ง ๆ ทั้งนั้น ทำกินเองก็ได้ หรือจะมอบเป็นของขวัญของฝากก็เลอค่าโดนใจ ถ้าไม่ลองทำจะเสียดายจริง ๆ 


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






15 สูตรการทำคุกกี้ ไอเดียทำขนมเก๋ ๆ เลอค่าโดนใจ





อัปเดตล่าสุด 30 ธันวาคม 2564 เวลา 10:28:07
 1,046,923 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































