




ขนมไม่อ้วน 10 สูตรขนมคลีน เติมความหวานแบบจัดเต็มแต่ไม่อ้วน











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรขนม






10 สูตรขนมคลีน เติมความหวานแบบจัดเต็มสำหรับคนกลัวอ้วน




203,931อ่าน







0















           เอาใจคนกลัวอ้วนที่ขาดความหวานไม่ได้ด้วยการจัดของหวานคลีน ถึง 10 สูตร วิธีทำขนมแนว ๆ ที่ดีต่อสุขภาพ กินได้แต่ต้องมีลิมิต ไม่เช่นนั้นตุ้ยนุ้ยได้เหมือนกันนะ    






          ไม่ว่าคุณจะรับประทานอาหารคลีนหรือไม่ แต่ถ้ากลัวอ้วนและรักสุขภาพลองมาจัดขนมหวานคลีนกันหน่อยดีกว่า วันนี้กระปุกดอทคอมขอนำเสนอ 10 สูตรขนมของคนกลัวอ้วนที่ขาดของหวานไม่ได้ จากคุณสมาชิกหมายเลข 1860279 สมาชิกเว็บไซต์พันทิปดอทคอม เหมาะสำหรับคนกลัวอ้วนแต่อยากกินของหวาน ชอบอันไหนถูกใจอันไหนจัดไป แต่อย่าจัดเยอะนะคะ พุงอาจล้ำได้เหมือนกัน

         สูตรขนมของคนกลัวอ้วนที่ขาดของหวานไม่ได้ ฉบับจัดเต็มไม่มีกั๊ก โดย คุณสมาชิกหมายเลข 1860279 สมาชิกเว็บไซต์พันทิปดอทคอม และ instagram poiiz_tobi_diet          สวัสดีค่ะ จากที่เคยแจก 10 สูตรอกไก่ไปแล้ว [คลิกอ่าน แชร์สูตรอกไก่ก็อร่อยและนุ่มได้ สำหรับคนที่เพิ่งเริ่มหรือไม่ชอบความแข็งของอกไก่ แต่ก็อยากลดน้ำหนัก] คราวนี้ขอมาแจกสูตรขนมของคนรักสุขภาพกันบ้างดีกว่าค่ะ คือขอบอกก่อนว่า...          1. สูตรทุกอันที่ทำทานไม่ใช่ทานแล้วจะผอม ไม่มีวัตถุดิบชนิดใดที่มาจากธรรมชาติและจะทำให้ผอม หรือหากพอรู้ว่าสิ่งไหนดี เช่น ข้าวกล้อง หรือขนมปังโฮลวีต ดีกว่าข้าวขาว เพราะยังไม่ผ่านการขัดสี ทำให้ดูดซึมสารอาหารหรือแปรรูปไปเป็นน้ำตาลได้ช้า แต่หากทานมากเกินไปก็อ้วนอยู่ดีค่ะ (ขนมปังโฮลวีต ถ้าไม่ได้ทำเองโดยทั่วไปส่วนมากจะผสมแป้งขาวและเนยอยู่ดีนะคะ เวลาเลือกซื้อก็ตรวจเช็กส่วนประกอบดี ๆ นะคะ) เพราะฉะนั้นถึงแม้อาหารนั้นจะดีต่อสุขภาพก็ควรทานให้พอดีกับพลังงานที่เราใช้นะคะ          2. ไม่ได้เรียนทำอาหารมานะคะ เมื่อก่อนทอดไส้กรอกยังไหม้ แต่อยากควบคุมโภชนาการเองเลยค่อย ๆ หัดทำ เพราะฉะนั้นเชื่อว่าเมนูที่นำมาเสนอไม่น่ายากสำหรับทุกคนค่ะ          3. เกิดมาไม่ถูกชะตากับพวกตระกูลเบอร์รี แต่ถ้าเป็นช็อกโกแลตนี่เท่าไรเท่ากันเลย ในสูตรจะไม่มีพวกเบอร์รีปรากฏให้เห็นนะคะ แต่สามารถประยุกต์ใส่ได้นะคะ
ขอแชร์สูตรกันเลย




1. ช็อกโกแลตมูสอะโวคาโด (chocolate avocado mousse topping with greek yogurt and granola)



          ช็อกโกแลตมูสอะโวคาโดสูตรนี้ทานแล้วไม่รู้สึกถึงรสชาติอะโวคาโดเลยค่ะ ละมุนละไมมากส่วนผสม ช็อกโกแลตมูสอะโวคาโด      ◆ อะโวคาโด 1 ลูก      ◆ ผงโกโก้แท้ 1 ช้อนชา      ◆ เนยอัลมอนด์ช็อกโกแลต 1/2 ช้อนชา      ◆ นมจืดพร่องมันเนย เล็กน้อยวิธีทำช็อกโกแลตมูสอะโวคาโด          1. หากใครมีเครื่องปั่นก็นำทุกอย่างลงไปปั่น แต่ตอนทำสูตรนี้เครื่องปั่นเสียพอดีเลยต้องบี้ต้องคนจนกว่าจะได้เนื้อที่เป็นครีม ๆ ซึ่งถ้าแรงเยอะเล่นเวตกันอยู่แล้วก็ไม่น่านานมากค่ะ          2. จากนั้นก็ใส่ถ้วยที่ต้องการ ของพลอยแบ่งเป็นแก้วเล็ก ๆ ได้ 3 แก้ว จากนั้นนำไปแช่เย็น พอจะทานก็ค่อยมาใส่ท็อปปิ้งที่ชอบอีกทีค่ะ ในรูปนี้ใส่กรีกโยเกิร์ตสูตรไขมันต่ำและโรยด้วยกราโนลาค่ะ
++++++++++++++++++
  
  
  
  
  

2. เครปเค้กไข่ขาวไส้บานาน่าช็อกโกแลต (egg-white crepes cake & banana chocolate)



ส่วนผสม เครปเค้กไข่ขาวไส้บานาน่าช็อกโกแลต      ◆ ไข่ขาว 6 ฟอง      ◆ ผงโกโก้แท้ 2 ช้อนโต๊ะ      ◆ กล้วย 1 ลูก      ◆ นมจืดสูตรไม่มีไขมัน 1 ช้อนโต๊ะวิธีทำแผ่นเครป           1. แยกเฉพาะไข่ขาว 6 ฟอง ใส่ถ้วย และเตรียมช้อน ทัพพี ที่ตักซุป หรืออะไรก็ได้ที่คอยตวงหรือที่สามารถกะให้การเทแต่ละครั้งเท่า ๆ กัน          2. เตรียมกระทะ เปิดไฟอ่อน และฉีดด้วยสเปรย์น้ำมันมะกอก          3. พอร้อนเล็กน้อยก็ตักไข่ขาวหยอดลงไปในกระทะ หยอดตรงกลางกระทะและร่อนให้ทั่วกระทะ ไม่ให้หนาหรือบางมากเกินไป ไข่ขาวสุกเร็วต้องดูให้ดีนะคะ ถ้าแช่ไว้นานจะไหม้เกรียมได้ค่ะ          4. เสร็จแล้วนำไปพัก แล้วก็ทำต่อไปเรื่อย ๆ จนไข่ขาวหมดค่ะวิธีทำครีม      ◆ นำผงโกโก้ กล้วย และนมจืด ปั่นรวมกันค่ะวิธีทำเครปเค้กไข่ขาวไส้บานาน่าช็อกโกแลต          1. นำแผ่นเครปไข่ขาวมาวางและค่อย ๆ ปาดครีมลงไป เสร็จแล้วก็วางแผ่นเครปอีกชั้น ทำสลับไปมาจนครบ          2. นำไปแช่ในตู้เย็นสักพักให้เซตตัว ประมาณ 30 นาที เป็นอย่างน้อยค่ะ          3. พอจะทานก็ใส่ของที่ชอบตามต้องการเลยค่ะ ในรูปนี้ราดช็อกโกแลตไซรัปและโรยอัลมอนด์นิดหน่อย

          อันนี้ก็ใช้สูตรใกล้เคียงกันค่ะ แค่ใช้ไข่ขาวน้อยกว่า และแทนที่จะจับมาซ้อนกันก็เอามาม้วนเป็นโรลแทนค่ะ
+++++++++++++++++++ 



3. เค้กถ้วย (mug cake)






          ทำง่ายมาก ใช้เวลานิดเดียวเหมาะกับตอนเช้า ๆ ที่เร่งรีบสุด ๆ คือทำบ่อยมาก แค่เปลี่ยนท็อปปิ้งไปเรื่อยค่ะส่วนผสม เค้กถ้วย      ◆ ข้าวโอ๊ต 1 ช้อนโต๊ะ      ◆ แป้งมะพร้าว 1 ช้อนโต๊ะ      ◆ ผงโกโก้แท้ 1 ช้อนโต๊ะ      ◆ ไข่ขาว 1 ฟอง      ◆ กรีกโยเกิร์ต 1 ช้อนโต๊ะ      ◆ ผงฟู เล็กน้อย      ◆ เกลือทะเล เล็กน้อยวิธีทำเค้กถ้วย          1. หาแก้วที่เข้าไมโครเวฟได้ ฉีดสเปรย์น้ำมันมะกอกลงไปค่ะ           2. นำส่วนผสมทั้งหมดคนให้เข้ากัน และเทใส่แก้วที่ฉีดสเปรย์น้ำมันมะกอกไว้แล้ว          3. นำเข้าไมโครเวฟ ใช้ไฟ 800 วัตต์ ประมาณ 1.30 นาที
+++++++++++++++++
  
  
  
  


4. บาร์ข้าวโอ๊ต (oatmeal bar)  


          อร่อยนุ่ม หนุบหนับส่วนผสม บาร์ข้าวโอ๊ต      ◆ กล้วยหอม 1 ลูก      ◆ ข้าวโอ๊ต 1 ถ้วยตวง      ◆ น้ำผึ้ง 1 ช้อนโต๊ะ      ◆ เนยถั่วช็อกโกแลต 1 ช้อนโต๊ะ      ◆ ผงโกโก้แท้ 1 ช้อนโต๊ะวิธีทำบาร์ข้าวโอ๊ต          1. บดกล้วย ข้าวโอ๊ต น้ำผึ้ง เนยถั่วช็อกโกแลต และผงโกโก้แท้          2. เทใส่พิมพ์นำเข้าไปอบอุณหภูมิ 150 องศาเซลเซียส ประมาณ 15-18 นาที          3. รอให้หายร้อนสักพัก ตัดแบ่ง จะจิ้มกับกรีกโยเกิร์ตหรือช็อกโกแลตก็อร่อยค่ะ
++++++++++++++++ 



5. ช็อกโกแลตลาวา (ไม่ใช้เตาอบ)
 

ส่วนผสม ช็อกโกแลตลาวา      ◆ กล้วยหอม 1 ลูก      ◆ ไข่ไก่ 1 ฟอง      ◆ โยเกิร์ต สูตรไขมันต่ำ 4 ช้อนชา      ◆ ผงโกโก้แท้ 1 ช้อนชาวิธีทำช็อกโกแลตลาวา          1. บดกล้วย ไข่ไก่ โยเกิร์ต และผงโกโก้ ให้เข้ากัน          2. เทใส่พิมพ์ นำไปตุ๋นเหมือนการทำพุดดิ้ง โดยปกติจะปล่อยให้สุกทั้งหมด แต่สูตรนี้การตุ๋นใช้เวลาน้อยกว่านิดหน่อยเพื่อให้ข้างในยังมีน้ำอยู่ ส่วนระยะเวลาแล้วแต่ขนาดถ้วยและภาชนะตุ๋นเลยค่ะ ซึ่งที่ทำใช้เวลาประมาณ 10-12 นาทีค่ะ (ตามรูป)          3. พอเสร็จก็โรยอัลมอนด์และกราโนลาอร่อย ๆ พอชดเชยช็อกโกแลตลาวาได้ แต่หน้าตาขนมต้องปรับปรุงอีกมากค่ะ 
+++++++++++++++++++
  
  
  
  
  



          รสชาเขียวก็มา จากที่ใช้ผงโกโก้เปลี่ยนเป็นผงชาเขียวแทน และตุ๋นจนสุกประมาณ 15 นาทีได้ค่ะ
++++++++++++++++++ 



6. เค้กบอลไส้กราโนลา (cake ball)




ส่วนผสม เค้กบอลไส้กราโนลา      ◆ แป้งข้าวโอ๊ต 4 ช้อนโต๊ะ      ◆ กล้วยหอม 1 ลูก      ◆ ไข่ไก่ 1 ฟอง      ◆ ไข่ขาว 1 ฟอง      ◆ กลิ่นวานิลลา      ◆ ผงโกโก้ 1 ช้อนชา      ◆ กราโนลาวิธีทำเค้กบอลไส้กราโนลา          1. ตีแป้งข้าวโอ๊ต กล้วย ไข่ไก่ ไข่ขาว และวานิลลา เข้าด้วยกัน          2. ปั่นเสร็จแบ่ง 2 ส่วน ส่วนแรกปล่อยไว้ อีกส่วนใส่ผงโกโก้ เทแต่ละสีลงกระทะทำทาโกะยากิ สักพักใส่กราโนลาไว้ตรงกลาง แล้วก็พลิกไปมาเหมือนทำทาโกะยากิเลยค่ะ ตกแต่งอีกนิดหน่อย เสร็จแล้ว อร่อยสุด ๆ ค่ะ
+++++++++++++++++++ 



7. แพนเค้ก 


          อันนี้ก็ทำบ่อยค่ะ เพราะชอบ แต่ละแบบปรับสูตรนิดหน่อยค่ะ ส่วนผสม แพนเค้ก       ◆ กล้วยหอม 1 ลูก       ◆ ไข่ไก่ 1 ฟอง      ◆ ช็อกโกแลตไซรัป      ◆ อัลมอนด์สไลซ์      ◆ ช็อกโกแลตชิพวิธีทำแพนเค้ก      * บดกล้วยและไข่ไก่ให้เข้ากันทิ้งค้างคืน ตอนเช้าค่อยเอาไปย่างในกระทะค่ะ ราดน้ำผึ้งเล็กน้อย และเทท็อปปิ้งตามชอบเลยค่ะ แพนเค้กกับกราโนลา

ส่วนผสม แพนเค้กกับกราโนลา      ◆ กล้วยหอม 1 ลูก      ◆ ไข่ไก่ 2 ฟอง      ◆ นมถั่วเหลืองรสจืด 100 มิลลิลิตร      ◆ ซอสช็อกโกแลต       ◆ กราโนลารสช็อกโกแลตวิธีทำแพนเค้กกับกราโนลา      * บดกล้วย ไข่ไก่ และนมถั่วเหลือง เทลงไปทอดในกระทะ เสร็จแล้วราดซอสช็อกโกแลต โรยกราโนลา แพนเค้กข้าวโอ๊ต

ส่วนผสม แพนเค้กข้าวโอ๊ต      ◆ กล้วยหอม 1 ลูก      ◆ ข้าวโอ๊ต 1/2 ถ้วยตวง      ◆ ผงโกโก้ 1 ช้อนโต๊ะ      ◆ ไข่ขาว 2 ฟองวิธีทำแพนเค้กข้าวโอ๊ต      * บดกล้วย ข้าวโอ๊ต ผงโกโก้ และไข่ขาว เทลงไปทอดในกระทะแพนเค้กกล้วยหอม

ส่วนผสม แพนเค้กกล้วยหอม      ◆ ไข่ไก่ 2 ฟอง      ◆ กล้วยหอม 1 ลูกวิธีทำแพนเค้กกล้วยหอม      * บดกล้วยและไข่ไก่ให้เข้ากัน เทลงไปทอดในกระทะแพนเค้กฟักทองและกล้วยหอม (pumpkin & banana pancakes)

ส่วนผสม แพนเค้กฟักทองและกล้วยหอม (pumpkin & banana pancakes)      ◆ กล้วยหอม 1 ลูก      ◆ ฟักทองบด 1/2 ถ้วยตวง      ◆ ไข่ไก่ 1 ฟอง      ◆ ข้าวโอ๊ต 3 ช้อนโต๊ะ      ◆ เนยอัลมอนด์ เล็กน้อย      ◆ ผงโกโก้แท้ 1/2 ช้อนโต๊ะ      ◆ นมถั่วเหลือง 1 ช้อนโต๊ะวิธีทำแพนเค้กฟักทองและกล้วยหอม      * บดกล้วย ฟักทอง ไข่ไก่ ข้าวโอ๊ต เนยอัลมอนด์ ผงโกโก้ และนมถั่วเหลือง ให้เข้ากัน เทลงไปทอดในกระทะ 

          หรือเอามากินเป็นโดรายากิก็อร่อยดีค่ะ
+++++++++++++++++++
  
  
  
  
8. คุกกี้ข้าวโอ๊ตไส้ช็อกโกแลต (chocolate stuffed oatmeal cookie) 




          คุกกี้ข้าวโอ๊ตไส้ช็อกโกแลตมาแล้ว กัดไปเจอช็อกโกแลตเต็ม ๆ เลย ส่วนผสม คุกกี้ข้าวโอ๊ตไส้ช็อกโกแลต      ◆ ข้าวโอ๊ต 1 ถ้วยตวง      ◆ กล้วยหอม 1 ลูก      ◆ ช็อกโกแลต 1/3 บาร์วิธีทำคุกกี้ข้าวโอ๊ตไส้ช็อกโกแลต       1. ผสมกล้วยหอมกับข้าวโอ๊ตให้เข้ากัน เมื่อผสมจนเนียนแล้วให้ตักแบ่งปั้นปิดช็อกโกแลตบาร์ จะใส่มากหรือน้อยแล้วแต่เลยค่ะ       2. นำเข้าเตาอบอุณหภูมิ 120 องศาเซลเซียส ประมาณ 10 นาที       3. พักให้หายร้อนสักครู่ก็เอามากินได้เลยค่ะ ระวังด้วยนะคะ กัดทีช็อกโกแลตเยิ้มเลยค่ะ
++++++++++++++++++++ 



9. ทาร์ตมะพร้าว (healthy yogurt chocolate coconut tarts)


          ทาร์ตมะพร้าวเบี้ยว ๆ บูด ๆ หน้าโยเกิร์ตช็อกโกแลตและโรยกราโนลา คือหน้าตาอาจไม่น่ากินเท่าไร แต่รสชาติดีจนอยากจะแชร์ค่ะ ถึงแม้จะอายกับรูปลักษณ์ก็ตามส่วนผสม ทาร์ตมะพร้าว      ◆ มะพร้าวอบแห้ง (หรือมะพร้าวขูดฝอย) 1/2 ถ้วย      ◆ ไข่ขาว 1 ฟอง      ◆ น้ำผึ้ง 1/2 ช้อนโต๊ะ
 วิธีทำทาร์ตมะพร้าว      * นำมะพร้าวอบแห้ง ไข่ขาว และน้ำผึ้ง มาผสมรวมกันแล้วกรุลงพิมพ์ นำไปอบอุณหภูมิ 150 องศาเซลเซียส ประมาณ 15 นาที เสร็จแล้วปล่อยทิ้งไว้ส่วนผสม ครีมโยเกิร์ตช็อกโกแลต      ◆ โยเกิร์ตรสธรรมดา ไม่ใส่น้ำตาล (หรือกรีกโยเกิร์ต) 1 ถ้วย      ◆ ผงโกโก้แท้ 1 ช้อนโต๊ะ      ◆ น้ำผึ้ง 1/2 ช้อนโต๊ะวิธีทำครีมโยเกิร์ตช็อก      * นำทุกอย่างผสมให้เข้ากันแล้วเทใส่ทาร์ต แต่งหน้าตามใจชอบ จะทานเลยหรือแช่ตู้เย็นก่อนก็ได้ ทำได้ 2 ชิ้นค่ะ


++++++++++++++++++++ 



10. ไอศกรีมช็อกโกแลต






ส่วนผสม ไอศกรีมช็อกโกแลต      ◆ กล้วยแช่แข็ง 2 ลูก      ◆ ผงโกโก้แท้ 2 ช้อนโต๊ะ      ◆ ดาร์กช็อกโกแลต แล้วแต่ชอบ      ◆ นมถั่วเหลือง 2 ช้อนโต๊ะวิธีทำไอศกรีมช็อกโกแลต      1. นำส่วนผสมทั้งหมดมาปั่นรวมกันจนเหนียว เทใส่พิมพ์      2. นำไปแช่ช่องแข็ง 2-3 ชั่วโมง      3. นำออกมาปั่นอีกรอบ และแช่อีก 2-3 ชั่วโมงก็ทานได้ค่ะ แต่ถ้าใครรีบเพียงรอบเดียวก็ทานได้เลยค่ะ การปั่นหลายรอบเพื่อความเหนียวของตัวเนื้อครีมค่ะ          ยังมีสูตรอื่น ๆ อีกที่ทำทาน แต่เดี๋ยวไว้ถ้ามีเวลาจะมาลงอีกนะคะ แต่ถ้าใครรอไม่ไหวลองเข้าไปในอินสตาแกรม @poiiz_tobi_diet ก่อนก็ได้ค่ะ ในนั้นส่วนมากจะบอกข้อมูลโภชนาการ (nutrition) ด้วยค่ะ

          อ้วนมาแต่เด็ก มีความใฝ่ฝันอยากจะผอม ทุกวันนี้แม้จะยังไม่ถึงเป้า แต่ก็ไม่เคยที่จะเดินถอยหลัง ขอให้ทุกคนมีความสุขกับการดูแลตัวเองด้วยนะคะ หวังว่าจะมีประโยชน์กับคนที่เข้ามาอ่านไม่มากก็น้อย          เจอแบบนี้ใช่เลย 10 สูตรขนมของคนกลัวอ้วนที่ขาดของหวานไม่ได้ เหมาะทำเป็นอาหารเช้าหรืออาหารว่างอย่างแรง กินอร่อยเพื่อสุขภาพ แต่ก็ต้องกินพอเหมาะ ไม่เช่นนั้นน้ำหนักขึ้นได้นะคะขอบคุณข้อมูลและภาพประกอบจากคุณสมาชิกหมายเลข 1860279 สมาชิกเว็บไซต์พันทิปดอทคอม และ instagram poiiz_tobi_diet 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






10 สูตรขนมคลีน เติมความหวานแบบจัดเต็มสำหรับคนกลัวอ้วน





อัปเดตล่าสุด 23 มิถุนายน 2564 เวลา 18:16:00
 203,931 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































