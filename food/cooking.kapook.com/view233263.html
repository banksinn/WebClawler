




เมนูต้มเห็ด อาหารไทยอร่อยจัดจ้านใส่เห็ดเน้น ๆ

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เมนูอาหารไทย












7 สูตรต้มเห็ด เมนูเด็ดสุดแซ่บเอาใจสายสุขภาพ





24,856อ่าน














0












            มื้อเย็นใกล้เข้ามา ชวนทำเมนูต้มเห็ด พบกับเห็ดหลากชนิดต้มกับเครื่องเคราและน้ำซุป กินกับข้าวสวยร้อน ๆ อร่อยแซ่บจนต้องบอกต่อ 




            ใครเบื่อ ๆ เมนูต้มไก่ อาหารไทย ลองเปลี่ยนสไตล์มาทำต้มเห็ดกันดีไหมเอ่ย กระปุกดอทคอมขอนำเสนอวิธีทำต้มเห็ด เช่น ต้มแซ่บเห็ดฟาง ต้มเห็ดเผาะ ต้มส้มเห็ด ต้มเห็ดขอน เป็นต้น เลือกสูตรที่ชอบแล้วไปช้อปปิ้งเห็ดกันเลยนะ
 
1. แกงเห็ดขอนผักหวานป่า



สูตรจาก คุณ isweet สมาชิกเว็บไซต์พันทิปดอทคอม

          เริ่มกันที่เมนูแกงเห็ดขอนผักหวานป่า แกงไทยไม่ใส่กะทิ ใส่เครื่องแกงสำเร็จรูปและผงปรุงรส ทั้งนี้จะใส่ฟักทอง ใบแมงลัก หรือพริกสดเพิ่มเติมก็ได้นะคะ


ส่วนผสม แกงเห็ดขอนผักหวานป่า


กระชาย ทุบพอแตก 2 ชิ้น
เครื่องแกงเผ็ดเจ
เกลือ
เห็ดขอน
ผักหวาน
ผงปรุงรสเจ


วิธีทำ แกงเห็ดขอนผักหวานป่า

     1. ตั้งน้ำให้เดือดใส่กระชาย ตามด้วยเครื่องแกงเผ็ดเจนิดหน่อย ปรุงรสด้วยเกลือและผงปรุงรสเจ ต้มจนเดือด
     2. พอน้ำเดือดใส่เห็ด ต้มจนเดือดอีกครั้ง ใส่ผักหวาน พอผักสลด ปิดไฟ ตักใส่ถ้วย พร้อมเสิร์ฟ
 

ดูวิธีทำ แกงเห็ดขอนผักหวานป่า เพิ่มเติมคลิก

2. ต้มแซ่บเห็ด



สูตรจาก คุณเนินน้ำ อาหารบ้าน ๆ ที่บ้านเนินน้ำ

           ใครชอบกินเห็ดฟางต้องรีบทำเมนูต้มแซ่บเห็ดสูตรนี้กันนะคะ ใส่เครื่องสมุนไพรและผักพื้นบ้านแน่น ๆ ใส่พริกแห้งทอดเพิ่มความเผ็ด


ส่วนผสม ต้มแซ่บเห็ด


น้ำ 4 ถ้วย
หอมแดงทุบ 5 หัว
ตะไคร้ 4 ต้น (หั่นเป็นท่อนแล้วทุบ)
กระเทียมกลีบใหญ่ 5 กลีบ
เห็ดฟาง (ดอกตูม) 200 กรัม
มะขามเปียก (ทั้งรก) 2 ฝัก
ซีอิ๊วขาว 1 ช้อนโต๊ะ
น้ำตาลปี๊บ 1 ช้อนชา
เกลือสมุทร 1/4 ช้อนชา
ใบโหระพา (เด็ดเป็นใบ) 1/2 ถ้วย
ใบกะเพรา (เด็ดเป็นใบ) 1/2 ถ้วย
ผักชีฝรั่งซอย 1/4 ถ้วย
พริกแห้งทอด 3 เม็ด


วิธีทำต้มแซ่บเห็ด

     1. ใส่น้ำลงในหม้อ นำขึ้นตั้งไฟปานกลาง พอน้ำเดือดใส่หอมแดง ตะไคร้ และกระเทียมลงไปต้มสักครู่จนมีกลิ่นหอม
     2. ใส่เห็ดฟางลงไปต้มจนสุกประมาณ 5 นาที
     3. ปรุงรสด้วยมะขามเปียก น้ำตาลปี๊บ และซีอิ๊วขาว คนผสมให้เข้ากัน ชิมรสตามชอบ (ให้เปรี้ยวกลมกล่อม)
     4. หลังจากได้รสชาติที่ชอบแล้วใส่โหระพา ใบกะเพรา ผักชีฝรั่ง และพริกแห้งทอดลงไปแล้วปิดไฟ
     5. ตักใส่ถ้วย แต่งด้วยยอดใบกะเพราให้สวยงาม เสิร์ฟขณะร้อน ๆ
 

ดูวิธีทำ ต้มแซ่บเห็ด เพิ่มเติมคลิก

3. ต้มเห็ดหน่อไม้



สูตรจาก คุณ kitty chef สมาชิกเว็บไซต์พันทิปดอทคอม

          แอบซี้ดน้ำลายพอเห็นเมนูต้มเห็ดหน่อไม้ ใส่น้ำปลาร้า ที่ขาดไม่ได้เลยคือหน่อไม้แน่น ๆ และมีความหอมจากน้ำใบย่านาง


ส่วนผสม ต้มเห็ดหน่อไม้


พริกจินดา
ตะไคร้
หอมแดง
น้ำใบย่านาง
น้ำปลาร้า
หน่อไม้
กระเจี๊ยบเขียว
เห็ดหูหนู
เห็ดนางรมหลวง
เห็ดยานางิ
เห็ดเข็มทอง
ข้าวเบือ
ผักแขยง
น้ำปลา


วิธีทำต้มเห็ดหน่อไม้

     1. ตำพริก ตะไคร้ และหอมแดงพอหยาบ ๆ เตรียมไว้
     2. เทน้ำใบย่านางลงหม้อพอเดือด ใส่เครื่องที่ตำไว้ เติมน้ำปลาร้า หน่อไม้ กระเจี๊ยบเขียว เห็ดต่าง ๆ และข้าวเบือ ปรุงรสด้วยน้ำปลา
     3. รอให้เดือดผักสุก ใส่ผักแขยง ชิมรสชาติให้อร่อย ตักใส่ถ้วย
 

ดูวิธีทำ ต้มเห็ดหน่อไม้ เพิ่มเติมคลิก

4. ต้มส้มเห็ด



สูตรจาก นิตยสาร foodstylist

          ไม่ใช่ช่วงกินเจก็ทำเมนูต้มส้มเห็ดกินได้นะ ความพิเศษคือใส่ขมิ้นสีสวยและมีความหอมของตะไคร้ ใส่เห็ดและเต้าหู้นุ่ม ๆ และดอกกะหล่ำ


ส่วนผสม ต้มส้มเห็ด


น้ำสต๊อกเห็ดหอม 800 มิลลิลิตร
ข่าหั่นแว่น 10 แว่น
ตะไคร้ (หั่นท่อนทุบ) 3 ต้น
ขมิ้นสด (ปอกเปลือก) 50 กรัม
ดอกกะหล่ำ 100 กรัม
กะปิเจ 2 ช้อนชา
ซีอิ๊วขาว (เล็กน้อย)
น้ำตาลทราย (เล็กน้อย)
เห็ดนานาชนิด (ตามชอบ) 200 กรัม
เต้าหู้โมเมน 1 กล่อง
ใบมะกรูดฉีก 10 ใบ
พริก (สำหรับตกแต่ง)
ไควาเระ (สำหรับตกแต่ง)


วิธีทำต้มส้มเห็ด

     1. ต้มน้ำสต็อกเห็ดหอมให้เดือด ใส่ ข่าตะไคร้ และขมิ้น ต้มจนเดือด
     2. นำดอกกะหล่ำลงต้มจนนุ่ม เติมกะปิเจลงไป ปรุงรสด้วยซีอิ๊วขาวและน้ำตาลชิมรสตามชอบ
     3. เติมเห็ด เต้าหู้ และใบมะกรูด ต้มต่อจนเดือด ปิดไฟ
     4. ตักใส่ถ้วย โรยด้วยพริกและไควาเระให้สวยงามก่อนเสิร์ฟ
 

ดูวิธีทำ ต้มส้มเห็ด เพิ่มเติมคลิก

5. เห็ดต้มน้ำปลา





          ถ้าอยากทำเมนูต้มเห็ดแบบง่าย ๆ ส่วนผสมไม่เยอะ ขอแนะนำเห็ดต้มน้ำปลาเลยจ้า ใส่เห็ดชนิดตามชอบ เครื่องปรุงมีน้ำปลา พริก และน้ำตาลทราย เพิ่มหอมแดงสมุนไพรลงไปหน่อย


ส่วนผสม เห็ดต้มน้ำปลา


น้ำ 3 ถ้วยตวง
เห็ดนางฟ้า เห็ดฟางผ่าครึ่ง เห็ดนางรม เห็ดชิเมจิสีน้ำตาล-สีขาว เห็ดหอมสดผ่าครึ่ง เห็ดออรินจิหั่นบาง น้ำหนักรวม 400 กรัม
น้ำปลา 2 ช้อนโต๊ะ
น้ำตาลทราย 1 ช้อนชา
พริกขี้หนูทุบ 1 ช้อนโต๊ะ
หอมแดงซอย  1/4 ถ้วยตวง


วิธีทำเห็ดต้มน้ำปลา

     1. ต้มน้ำในหม้อจนเดือด จากนั้นใส่เห็ดทั้งหมดลงต้ม ปรุงรสด้วยน้ำปลา และน้ำตาลทราย คนผสมจนเดือด ชิมรสตามชอบ
     2. ยกลงจากเตา ตักใส่ชาม ใส่พริกขี้หนู และหอมแดง
 

ดูวิธีทำ เห็ดต้มน้ำปลา เพิ่มเติมคลิก

6. แกงเห็ดเผาะ





          หน้าฝนต้องจัดเมนูแกงเห็ดเผาะ ใส่ใบมะขามอ่อน เพิ่มเครื่องสมุนไพรนานาชนิด ทีเด็ดคือใช้น้ำซุปกระดูกหมู ปรุงรสด้วยน้ำปลาร้าและน้ำมะนาว


ส่วนผสม แกงเห็ดเผาะใบมะขามอ่อน


พริกขี้หนูแดง (ตามชอบ)
ตะไคร้หั่น
หอมแดงซอย
น้ำซุปกระดูกหมู
น้ำตาลทราย (ปรุงรส)
น้ำปลา (ปรุงรส)
น้ำปลาร้า (ใส่หรือไม่ใส่ก็ได้)
เห็ดเผาะ (หั่นครึ่งหรือไม่หั่นก็ได้)
ใบมะขามอ่อน 1 ถ้วย
น้ำมะนาว (ปรุงรส)


วิธีทำแกงเห็ดเผาะใบมะขามอ่อน

     1. ตำพริกขี้หนู ตะไคร้ และหอมแดงพอหยาบ ๆ เตรียมไว้
     2. ต้มน้ำซุปกระดูกหมูกับเครื่องที่โขลกไว้ พอเดือด
     3. ปรุงรสด้วยน้ำตาลทรายกับน้ำปลา ชิมรสตามชอบ
     4. พอน้ำเดือดอีกครั้งให้ใส่เห็ดเผาะลงไป รอจนเดือดอีกครั้ง หรือเห็ดสุกดี ปิดเตา ใส่ใบมะขามอ่อนลงไป ปรุงรสเปรี้ยวด้วยน้ำมะนาว คนให้เข้ากัน ตักใส่ถ้วย พร้อมเสิร์ฟ
 

ดูวิธีทำ แกงเห็ดเผาะ เพิ่มเติมคลิก

7. ต้มข่าเห็ด



สูตรจาก คุณ ta_gwang สมาชิกเว็บไซต์พันทิปดอทคอม

          ต้มข่าไก่คงต้องชิดซ้ายให้กับต้มข่าเห็ดแล้วล่ะ ใส่เห็ดเข็มทองกับกุ้งสด เพิ่มสีสันจากมะเขือเทศ ผักชีฝรั่ง และผักชี บีบมะนาวเพิ่มความเปรี้ยวลงไปหน่อย


ส่วนผสม ต้มข่าเห็ด


กะทิสำเร็จรูป
ข่าหั่นแว่น
ตะไคร้
ใบมะกรูด
หอมแดง
พริกชี้ฟ้าซอย
กุ้งสด (แกะเปลือกผ่าหลัง)
เห็ดเข็มทอง
ผงปรุงรสไก่
น้ำปลา
เกลือ
ซีอิ๊วขาว
น้ำตาลทราย
พริกชี้ฟ้าตำละเอียด
มะเขือเทศ
ผักชีฝรั่ง
ผักชี
มะนาว


วิธีทำต้มข่าเห็ด

     1. ใส่กะทิกับน้ำเปล่าเล็กน้อยลงหม้อ นำขึ้นตั้งไฟปานกลาง ต้มให้กะทิแตกมันเล็กน้อย แล้วใส่ข่า ตะไคร้ ใบมะกรูด หอมแดง และพริกชี้ฟ้าซอยลงไป
     2. ตามด้วยกุ้งและเห็ดเข็มทอง ใส่ลงไปเลยค่ะ
     3. ปรุงรสด้วยผงปรุงรสไก่ น้ำปลา เกลือ ซีอิ๊วขาว และน้ำตาลทรายเล็กน้อย คนให้เข้ากัน  
     4. สุดท้ายใส่พริกชี้ฟ้าตำละเอียด มะเขือเทศ และผักชีฝรั่งลงไป คนให้เข้ากัน พร้อมแล้วที่จะตักใส่ชาม
     5. ตักใส่ชาม โรยหน้าด้วยผักชี พร้อมเสิร์ฟได้เลยค่า ซดร้อน ๆ กินคู่กับข้าวสวย อร่อยมากอย่าบอกใคร
 

ดูวิธีทำ ต้มข่าเห็ด เพิ่มเติมคลิก

           มาจ้า… มาทำเมนูต้มเห็ดร้อน ๆ รับวันสบายกันเถอะ สามารถปรับเปลี่ยนชนิดเห็ดได้ตามสะดวก ทั้งนี้จะเพิ่มเมนูไข่อย่างไข่เจียวหรือไข่ดาวกินคู่ก็เข้ากันดีนะคะ 
  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













7 สูตรต้มเห็ด เมนูเด็ดสุดแซ่บเอาใจสายสุขภาพ




โพสต์เมื่อ 5 พฤศจิกายน 2563 เวลา 13:50:48
 24,856 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































