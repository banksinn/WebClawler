




ก๋วยเตี๋ยวผัดแห้ง เส้นนุ่มเครื่องแน่นจานเดียวอิ่มท้อง












































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






13 เมนู​​ก๋วยเตี๋ยวผัดแห้ง เส้นนุ่มเครื่องแน่นจานเดียวอิ่มท้อง




49,177อ่าน







0















      แอบมองอยู่ห่าง ๆ เพราะต้องรอให้เย็นก่อน ผ่าง ๆ พบกับเมนูก๋วยเตี๋ยวผัดแห้ง สูตรอาหารจานเดียวใส่เครื่องเคราอย่างแน่น อิ่มจบในจานเดียว ไม่ต้องเติมน้ำซุปก็อร่อยได้      เริ่มเบื่อ ๆ ต้มน้ำซุปใส่ก๋วยเตี๋ยวน้ำ เพราะไหนจะต้องรอเดือด ปรุงรส และล้างหม้อ ลองเปลี่ยนมาทำเมนูก๋วยเตี๋ยวผัดแห้ง กันดีไหม แค่มีกระทะก็ทำกินได้แล้ว กระปุกดอทคอมขอนำเสนอวิธีทำก๋วยเตี๋ยวผัดแห้ง เช่น ผัดหมี่ซั่ว ก๋วยเตี๋ยวคั่วไก่ ผัดไทยกุ้งสด และเมนูผัดก๋วยเตี๋ยวแห้งอื่น ๆ น่าอร่อยอีกเพียบ เอาล่ะ… เลือกสูตรที่ชอบแล้วเข้าครัวกันเถอะ   หมายเหตุ : ก๋วยเตี๋ยวแห้ง (เนื้อสับ) 1 จาน ให้พลังงานประมาณ 370 กิโลแคลอรี่   







1. ก๋วยเตี๋ยวเนื้อสับ     เสียงสับเนื้อทำเอาหิวเลยทีเดียว ชวนทำก๋วยเตี๋ยวเนื้อสับ สูตรจาก คุณเนินน้ำ อาหารบ้าน ๆ ที่บ้านเนินน้ำ จับเนื้อวัวหมักกับผงกะหรี่และปรุงรสด้วยซีอิ๊วขาว เสร็จแล้วเอาไปผัดกับเส้นใหญ่ แต่งหน้าด้วยขึ้นฉ่ายส่วนผสม ก๋วยเตี๋ยวเนื้อสับ      • เนื้อวัวสับละเอียด 300 กรัม      • ซีอิ๊วขาว 2 ช้อนโต๊ะ      • ผงกะหรี่ หรือซอสปรุงรส 1/2 ช้อนโต๊ะ       • แป้งมัน 1 ช้อนโต๊ะ      • ก๋วยเตี๋ยวเส้นใหญ่ 500 กรัม      • ซีอิ๊วดำ 1/2 ช้อนโต๊ะ      • น้ำมันพืช 1/4 ถ้วย      • ผักกาดหอม 200 กรัม (รองจาน)      • กระเทียมสับ 1 ช้อนชา      • น้ำซุป 1/2 - 1 ถ้วย      • ตั้งฉ่าย 2 ช้อนโต๊ะ      • ก้านขึ้นฉ่ายซอย 1 ต้น      • น้ำตาลทราย 1 ช้อนโต๊ะ      • พริกชี้ฟ้าแดงซอย (ตกแต่ง)      • น้ำส้มพริกดองวิธีทำก๋วยเตี๋ยวเนื้อสับ      1. ผสมซีอิ๊วขาว ผงกะหรี่ และแป้งมัน คนให้ละลายให้เข้ากัน เอาเนื้อวัวสับลงไปคลุกให้เข้ากัน หมักทิ้งไว้ประมาณ 15 นาที     2. คลี่เส้นก๋วยเตี๋ยวให้กระจายแล้วใส่ซีอิ๊วดำลงไปคลุกให้ทั่ว จากนั้นใส่น้ำมันพืช 2 ช้อนโต๊ะลงในกระทะ นำขึ้นตั้งไฟ ใส่เส้นลงผัดในน้ำมันให้ร้อนทั่วกัน ตักวางลงบนจานที่รองด้วยผักกาดหอม     3. ใส่น้ำมันพืชที่เหลือลงในกระทะ นำขึ้นตั้งไฟให้ร้อน ใส่กระเทียมสับลงไปเจียวให้หอม จากนั้นใส่เนื้อวัวหมักลงไปผัด ยีให้กระจายทั่ว พอเนื้อสุกใส่น้ำซุปลงไปพอไม่ให้เนื้อวัวจับเป็นก้อน      4. ใส่ตั้งฉ่าย ก้านขึ้นฉ่าย ปรุงรสด้วยน้ำตาลทราย ชิมรสตามชอบ ตักส่วนผสมราดลงบนเส้นก๋วยเตี๋ยวที่เตรียมไว้ โรยหน้าด้วยใบขึ้นฉ่าย แต่งด้วยพริกชี้ฟ้าแดง เสิร์ฟพร้อมกับน้ำส้มพริกดอง     + ดูวิธีทำเพิ่มเติมได้ที่ ก๋วยเตี๋ยวเนื้อสับ จานเด็ดจานเดียวเอาอยู่
+++++++++++++++


​​2. ก๋วยเตี๋ยวคั่วไก่     เลิกต่อคิวซื้อก๋วยเตี๋ยวคั่วไก่เจ้าดัง แล้วหาวันว่างมาทำกินเองดีไหม พบกับก๋วยเตี๋ยวคั่วไก่ สูตรจาก เฟซบุ๊ก icook by kucook จับเส้นใหญ่ผัดกับเนื้อไก่ ปรุงรสตามชอบ กินกับซอสพริกยิ่งอร่อยส่วนผสม ก๋วยเตี๋ยวคั่วไ​​ก่      • ไข่ไก่      • น้ำมันสำหรับผัด      • ไชโป๊หวาน      • เนื้อไก่      • ก๋วยเตี๋ยวเส้นใหญ่      • น้ำมันหอย      • ซอสปรุงรส      • น้ำตาลทราย      • ผักกาดหอม      • พริกไทยป่น      • ซอสพริก​​วิธีทำก๋วยเตี๋ยวคั่วไก่     1. ใส่น้ำมันพืชลงในกระทะ ตอกไข่ใส่ลงไป ยีจนไข่แดงให้แตก ใส่ไชโป๊หวานและใส่เนื้อไก่ลงไปคลุกเคล้าจนสุก      2. ใส่เส้นใหญ่ลงผัดจนนุ่ม ปรุงรสด้วยน้ำมันหอย ซอสปรุงรส และน้ำตาลทราย หลังจากนั้นคลุกเคล้าให้เข้ากัน      3. ปิดไฟ ก่อนตักใส่จาน หั่นผักกาดหอมลงไปคนให้เข้ากัน ตักใส่จาน โรยด้วยพริกไทยป่น พร้อมเสิร์ฟ     + ดูวิธีทำเพิ่มเติมได้ที่ คั่วไก่ อาหารจานเดียวทำง่าย คั่ว ๆ มั่ว ๆ ก็อร่อยได้
+++++++++++++++


​​3. บะหมี่ผัดแฮมหมูฝอย     เอาใจคนพิเศษกับเมนูก๋วยเตี๋ยวผัดแห้งสุดอลังการนั่นคือ บะหมี่ผัดแฮมหมูฝอย สูตรจาก นิตยสารแม่บ้าน ใส่แฮมกับหมูฝอยผัดกับเส้นบะหมี่จนเข้ากัน ใส่ผักสีสันต่าง ๆ ตามชอบ ส่วนผสม บะหมี่ผัดแฮมหมูฝอย      • บะหมี่ไข่ลวกสุก 2 ก้อน      • แฮม​ (​หั่นชิ้นสี่เหลี่ยม​)​ 1/4 ถ้วยตวง      • หมูเค็มฝอย 1/4 ถ้วยตวง      • ถั่วลันเตา 50 กรัม      • แครอท​ (​กดเป็นดอก​)​ 50 กรัม      • กระเทียม​ (​สับละเอียด​)​ 2 ช้อนชา      • น้ำมันพืช 2 ช้อนโต๊ะ      • ต้นหอม​ (​หั่นท่อน​)​1 ต้น      • ซอสหอยนางรม 2 ช้อนโต๊ะ      • ซีอิ๊วขาว 1 ช้อนชา      • น้ำตาลทราย 1/2 ช้อนชา      • น้ำมันงา 1 ช้อนชา      • พริกไทยป่น 1/2 ช้อนชาวิธีทำบะหมี่ผัดแฮมหมูฝอย     1. ใส่น้ำมันพืชในกระทะ นำขึ้นตั้งไฟพอร้อน นำกระเทียมลงเจียวจนเหลืองหอม ใส่แฮมลงผัดพอหอม     2. ใส่แครอท และถั่วลันเตา ผัดพอเริ่มสุก ใส่เส้นบะหมี่ไข่     3. ปรุงรสด้วย ซอสหอยนางรม ซีอิ๊วขาว น้ำตาลทราย น้ำมันงา และพริกไทยป่น ผัดจนส่วนผสมเข้ากันดี     4. โรยต้นหอม หมูเค็มฝอย ผัดพอเข้ากัน ยกลงตักใส่จาน รับประทานร้อน ๆ     + ดูวิธีทำเพิ่มเติมได้ที่ บะหมี่ผัดแฮมหมูฝอย ก๋วยเตี๋ยวผัดแห้งชวนอร่อย
+++++++++++++++


​​4. บะหมี่ผัดน้ำพริกเผาโหระพา     ใครชอบความแซ่บคงต้องชอบเมนูบะหมี่ผัดน้ำพริกเผาโหระพา สูตรจาก นิตยสารแม่บ้าน จับบะหมี่ลวกผัดกับบุกและเห็ด เติมความเผ็ดจากน้ำพริกเผา สุดท้ายผัดกับใบโหระพา​​ส่วนผสม บะหมี่ผัดน้ำพริกเผาโหระพา      • น้ำมันพืช 2 ช้อนโต๊ะ      • กระเทียมสับ 1 ช้อนชา      • บุกชนิดปลาหมึก 100 กรัม      • เห็ดชิเมจิ 30 กรัม      • พริกไทยอ่อน​ (​หั่นท่อน​)​3 ช่อ      • พริกชี้ฟ้าสีแดง​ (​หั่น​เฉียง)​1 เม็ด      • ใบโหระพาสับ 1+1/2 ช้อนโต๊ะ      • น้ำพริกเผาเจ 1 ช้อนโต๊ะ      • ซอสเห็ดหอม 2 ช้อนชา      • ซอสปรุงรส 1 ช้อนชา      • น้ำตาลทราย 1+1/2 ช้อนชา      • น้ำเปล่า 2 ช้อนโต๊ะ      • เส้นบะหมี่ไข่ลวกสุก 150 กรัม      • พริกสดสีแดง​ (​ทุบพอแตก​)​7 เม็ดวิธีทำบะหมี่ผัดน้ำพริกเผาโหระพา     1. ตั้งกระทะใส่น้ำมันพืชพอร้อน ใส่กระเทียมลงเจียวพอเหลือง ใส่บุกลงผัด ตามด้วยเห็ดชิเมจิ ผัดพอสุกใส่พริกไทยอ่อน พริกสด และใบโหระพา     2. ปรุงรสด้วยน้ำพริกเผาเจ ซอสเห็ดหอม ซอสปรุงรส และน้ำตาลทราย เติมน้ำเปล่า ผัดพอทั่ว ใส่เส้นบะหมี่ คลุกเคล้าให้เข้ากัน ใส่พริกชี้ฟ้า ผัดให้เข้ากันอีกครั้ง ตักใส่จาน จัดเสิร์ฟ     + ดูวิธีทำเพิ่มเติมได้ที่ บะหมี่ผัดน้ำพริกเผาโหระพา เมนูมังสวิรัติรสเด็ด
+++++++++++++++


​​5. เส้นหมี่ผัดซีอิ๊วเบคอน     ว้าว ! แค่เห็นเมนูก๋วยเตี๋ยวผัดแห้งจานนี้ก็ยอมใจเลย พบกับเมนูเส้นหมี่ผัดซีอิ๊วเบคอน สูตรจาก อาหารง่ายๆ สไตล์ rita ทีเด็ดคือ ใส่เบคอนผัดกับเส้นหมี่ เติมคะน้าลงไปหน่อย หน้าตาดีหนักมากบอกเลยส่วนผสม เส้นหมี่ผัดซีอิ๊วเบคอน      • เส้นหมี่      • น้ำเปล่า       • ซีอิ๊วดำหวาน      • เบคอน      • กระเทียมบุบ      • คะน้าฮ่องกง       • น้ำมันหอย      • ซีอิ๊วขาว      • น้ำตาลทราย​​วิธีทำเส้นหมี่ผัดซีอิ๊วเบคอน     1. แช่เส้นหมี่แห้งในน้ำเปล่า 10 นาที นำเส้นขึ้นสะบัดน้ำออก เทใส่กระทะแล้วเทซีอิ๊วดำหวานลงไปผัดคลุกเคล้าให้เข้ากัน ตักขึ้นมาพักไว้     2. นำเบคอนหั่นชิ้นลงไปคั่วในกระทะจนเบคอนเริ่มกรอบและน้ำมันจากเบคอนออกมาเยอะก็ให้ใส่กระเทียมบุบลงไป      3. พอกระเทียมเริ่มหอมก็ใส่คะน้าลงไปผัด     4. ปรุงรสด้วยน้ำมันหอย ซีอิ๊วขาว และน้ำตาลทราย     5. ใส่เส้นลงไปผัดให้เข้ากันเป็นอันเสร็จ ตักใส่จาน พร้อมเสิร์ฟ     + ดูวิธีทำเพิ่มเติมได้ที่ เส้นหมี่ผัดซีอิ๊วเบคอน เมนูเคลียร์ตู้เย็นวันหยุดอร่อยปากอิ่มท้อง
+++++++++++++++


​​6. เส้นผัดหมี่กะทิ     วันพิเศษแบบนี้ต้องทำก๋วยเตี๋ยวผัดแห้งสีหวาน ๆ หน่อย พบกับเมนูเส้นผัดหมี่กะทิ สูตรจาก คุณ tukata001 สมาชิกเว็บไซต์พันทิปดอทคอม (ครัวตุ๊กตา) จับเส้นหมี่ผัดกับซอสเย็นตาโฟและซอสมะเขือเทศ ใส่เครื่องเคราต่าง ๆ ผัดจนเข้ากัน กินกับไข่ซอยเข้ากันดีเยี่ยมส่วนผสม ผัดหมี่กะทิ      • ไข่ 2 ฟอง      • กะทิ 2 ถ้วย      • หอมแดงสับ 1/2 ถ้วย      • หมูสับ 200 กรัม      • กุ้งสับ 200 กรัม      • เต้าเจี้ยว 4 ช้อนโต๊ะ      • น้ำมะขามเปียก 4 ช้อนโต๊ะ      • พริกป่น 1 ช้อนโต๊ะ      • น้ำตาลปี๊บ 3 ช้อนโต๊ะ      • เต้าหู้แข็ง​ (​หั่นเต๋า​)​ 1/2 ถ้วย      • ซอสมะเขือเทศ 3 ช้อนโต๊ะ      • ซอสเย็นตาโฟ 3 ช้อนโต๊ะ      • เส้นหมี่ 200 กรัม      • กุยช่าย 1 ถ้วย      • ถั่วงอก 1 ถ้วย      • กุยช่าย       • พริกชี้ฟ้าแดง       • ถั่วลิสงคั่วบด 4 ช้อนโต๊ะ      • พริกป่นวิธีทำผัดหมี่กะทิ     1. ตีไข่ให้แตกแล้วนำไปทอดด้วยกระทะเทฟลอน เอียงกระทะจนไข่เป็นแผ่นบาง ๆ แล้วก็ม้วนไข่ ตักขึ้น ซอยเป็นเส้น เตรียมไว้     2. แบ่งกะทิมา 1 ถ้วย เทใส่กระทะ ตั้งเตาไฟกลาง รอจนเดือด ใส่หอมแดงสับลงไปผัด รอจนเดือดอีกครั้ง ใส่กุ้งสับและหมูสับลงไปผัดรวมกันให้สุก ปรุงรสด้วยเต้าเจี้ยว น้ำมะขามเปียก พริกป่น น้ำตาลปี๊บ ใส่เต้าหู้ลงไปผัดรวมกัน ชิมรสให้มีรสหวาน เปรี้ยว และเค็ม รสชาติคล้ายเต้าเจี้ยวหลน ตักใส่ถ้วย เตรียมไว้     3. นำกะทิที่เหลืออีก 1 ถ้วย เทใส่กระทะ ตั้งไฟรอจนเดือด     4. ผสมซอสมะเขือเทศและซอสเย็นตาโฟเข้าด้วยกัน แล้วเทใส่ลงในกระทะ ผัดให้พอเข้ากัน     5. นำเส้นหมี่แช่น้ำพอนิ่ม สงขึ้นให้แห้ง แล้วนำมาผัดกับกะทิสีชมพู เวลาผัดเส้นหมี่ให้ใช้ตะหลิว 2 ด้ามช่วยยกเส้นขึ้นสูง ๆ แล้วปล่อยเส้นลงไป ผัดจนเส้นเป็นสีชมพูทั่ว อย่าผัดนานเดี๋ยวเส้นเละ รอจนเส้นดูดน้ำกะทิ     6. ใส่ใบกุยช่ายและถั่วงอกลงผัดพอสุก ตักเส้นหมี่กะทิสีชมพูใส่จาน เสิร์ฟคู่กับน้ำกะทิ โรยด้วยไข่ซอยและพริกชี้ฟ้าแดง     + ดูวิธีทำเพิ่มเติมได้ที่ หมี่กะทิสีชมพู ผัดหมี่ตำรับโบราณเปรี้ยวหวานต้องลอง
+++++++++++++++


7. เส้นหมี่ผัดผักกระเฉดทะเล     จากที่เคยซื้อหมี่ผัดผักกระเฉดมากินแล้วใส่ผักน้อยมากเลยตัดสินใจทำกินเองดีกว่า พบกับเส้นหมี่ผัดผักกระเฉดทะเล สูตรจาก คุณบูตะ กะ กิมจิ สมาชิกเว็บไซต์พันทิปดอทคอม ใส่กุ้งกับปลาหมึกผัดกับเส้นหมี่ขาว ที่ขาดไม่ได้เลยคือ ผักกระเฉด ส่วนผสม หมี่ผัดผักกระเฉดทะเล      • มันกุ้ง       • น้ำเปล่า (สำหรับผสมซอส)      • น้ำปลา      • มะนาว      • เส้นหมี่ขาว (แช่น้ำพอนิ่ม)      • น้ำเปล่า (สำหรับลวกเส้น)      • น้ำมันพืช      • กระเทียมตำหยาบ      • พริกขี้หนูตำหยาบ       • น้ำตาลปี๊บ      • กุ้ง       • ปลาหมึก      • ยอดอ่อนผักกระเฉดวิธีทำหมี่ผัดผักกระเฉดทะเล     1. นำมันกุ้งมาผสมน้ำเปล่า น้ำปลา และน้ำมะนาวให้ได้รสชาติตามที่ต้องการ (ซึ่งมันกุ้งจะมีขายตามห้างสรรพสินค้า แต่หากไม่มีให้ใช้วิธีรีดมันกุ้งจากหัวกุ้ง แต่ถ้าเป็นกุ้งตัวเล็ก จะได้มันกุ้งค่อนข้างน้อยประมาณ 1 ช้อนชา)     2. ตั้งน้ำในกระทะให้เดือดจัดแล้วนำเส้นหมี่ขาวที่แช่น้ำแล้วใส่ลงไปในน้ำเดือด ประมาณ 10 วินาที (นับ 1-10) เมื่อครบแล้วก็ปิดไฟได้เลย นำกระชอนช้อนเส้นหมี่ขาวออกแล้วราดด้วยน้ำเย็น หรือเปิดน้ำเปล่าผ่านเส้น เพื่อหยุดความสุกของเส้น ไม่ให้เส้นสุกจนเกินไป ต่อมาก็สะเด็ดน้ำออก แล้วพักเส้นไว้ก่อน     3. ตั้งกระทะเทน้ำมันลงไป รอให้น้ำมันร้อนสักพัก ใส่พริกและกระเทียมลงไปผัดให้เข้ากัน เติมซอสมันกุ้งที่เราเตรียมไว้เมื่อสักครู่ลงไปคนให้เข้ากัน ใส่น้ำตาลปี๊บเพี่อให้ได้รสหวาน เคี่ยวจนน้ำตาลปี๊บละลาย ชิมรสตามชอบ     4. ใส่กุ้งกับปลาหมึกลงไปผัดแล้วใส่เส้นตามทันที อย่าผัดกุ้งกับปลาหมึกนานเกินไปไม่เช่นนั้นเนื้อจะแข็งค่ะ คลุกเคล้าให้เข้ากัน      5. จากนั้นดันเส้นที่ผัดแล้วไว้ข้างกระทะ ใส่ผักกระเฉดลงไป กลบผักกระเฉดด้วยเส้นหมี่ขาวที่ผัดแล้ว ทิ้งไว้ประมาณ 30 วินาที ปิดไฟ แนะนำว่า ในขั้นตอนนี้อย่าให้ผักกระเฉดโดนความร้อนนานเกินไป เพราะผักกระเฉดอาจหายกรอบได้       6. เมื่อปิดไฟแล้วให้คลุกเคล้าส่วนผสมทั้งหมดเข้าด้วยกัน ตักใส่จาน     + ดูวิธีทำเพิ่มเติมได้ที่ หมี่ผัดผักกระเฉด จานเดียวจานเด็ด รสแซ่บเกินห้ามใจ
+++++++++++++++


8. ผัดหมี่ฮ่องกง     จากที่เคยทำผัดหมี่ฮ่องกงแบบเจมาหลายครั้ง คราวนี้ใส่เนื้อสัตว์ลงไปบ้างดีไหม ขอนำเสนอเมนูผัดหมี่ฮ่องกง สูตรจาก คุณ ta_gwang สมาชิกเว็บไซต์พันทิปดอทคอม ใส่สารพัดเนื้อสัตว์ เติมต้นอ่อนทานตะวันกับแครอท เป่าปากก่อนกินนะคะระวังลวกปากส่วนผสม ผัดหมี่ฮ่องกง      • กระเทียมสับ      • น้ำมันพืช (สำหรับผัด)      • กุ้ง      • ปลาหมึก      • เนื้อปู      • เบคอน      • น้ำตาลทราย (ปรุงรส)      • ซีอิ๊วขาว (ปรุงรส)      • น้ำปลา (ปรุงรส)      • น้ำมันหอย (ปรุงรส)      • ต้นอ่อนทานตะวัน      • แครอทขูดฝอย      • เส้นหมี่ฮ่องกงวิธีทำผัดหมี่ฮ่องกง     1. ตั้งกระทะใส่น้ำมันพืชลงไปเล็กน้อย ใส่กระเทียมลงไปผัดพอหอม     2. ใส่กุ้ง ปลาหมึก เนื้อปู และเบคอนลงไปผัดพอสุก     3. ปรุงรสด้วยน้ำตาลทราย ซีอิ๊วขาว น้ำปลา และน้ำมันหอย     4. ใส่ต้นอ่อนทานตะวันแครอทขูดฝอย และเส้นหมี่ฮ่องกง ผัดให้ทุกอย่างเข้ากัน ชิมรสชาติตามชอบ ตักใส่จาน     + ดูวิธีทำเพิ่มเติมได้ที่ ผัดหมี่ฮ่องกง ต้นอ่อนทานตะวัน เมนูเส้นหรู ๆ พิเศษกว่าที่เคย
+++++++++++++++


​​9. ผัดหมี่โคราช      ใครมีหมี่โคราชติดตู้เย็นเอาออกมาลวกเพื่อทำผัดหมี่โคราช สูตรจาก นิตยสาร foodstylist จับเส้นหมี่ผัดกับหมูสามชั้นและแคบหมู แกล้มกับถั่วงอกส่วนผสม ผัดหมี่โคราช      • หมูสามชั้น (หั่นชิ้นพอคำ) 150 กรัม       • น้ำมันพืช (สำหรับผัด)      • หอมแดงสับ 1 ช้อนโต๊ะ      • กระเทียมสับ 1 ช้อนโต๊ะ       • เต้าเจี้ยวอย่างดี 2 ช้อนโต๊ะ       • น้ำมะขามเปียก 2 ช้อนโต๊ะ       • ซีอิ๊วดำ 2 ช้อนชา      • น้ำตาลมะพร้าว 1 ช้อนโต๊ะ       • น้ำปลาอย่างดี 1 ช้อนโต๊ะ       • น้ำสะอาด      • เส้นหมี่โคราช (ลวกสุก) 250 กรัม       • ไข่เป็ด 2 ฟอง       • ถั่วงอก 50 กรัม      • ใบกุยช่ายหั่น 50 กรัม      • แคบหมู ตามชอบ       • พริกป่น ตามชอบ วิธีทำผัดเส้นหมี่โคราช     1. ตั้งกระทะใช้ไฟปานกลาง ใส่น้ำมันลงไปเล็กน้อย จากนั้นนำหมูสามชั้นลงไปเจียวให้สุกและกรอบ ตักพักไว้     2. เตรียมซอสโดยเริ่มผัดกระเทียมและหอมแดงให้สุก จากนั้นใส่เต้าเจี้ยว น้ำมะขามเปียก ซีอิ๊วดำ น้ำตาลมะพร้าวและน้ำปลา เติมน้ำสะอาดลงไปเล็กน้อย ผัดให้เข้ากันจนกระทั่งซอสเริ่มเดือด     3. ใส่เส้นหมี่โคราชที่ลวกน้ำลงไปผัด ตามด้วยไข่เป็ด จากนั้นผัดต่อ พอไข่เป็ดเริ่มสุกให้ใส่ถั่วงอก ใบกุยช่าย หมูสามชั้นที่เจียวไว้ แคบหมู และพริกป่นลงไปผัดให้เข้ากัน ชิมรสชาติตามชอบ ตักใส่จาน     + ดูวิธีทำเพิ่มเติมได้ที่ ผัดหมี่โคราช เมนูเส้นจานเด็ดสูตรต้นตำรับ
+++++++++++++++


​​ 10. ผัดหมี่ซั่ว     ผัดหอยลายพริกเผากินเป็นกับข้าวก็เบื่อ จับมาทำเมนูผัดหมี่ซั่ว สูตรจาก คุณลุงเด้ง ใส่หอยลายกระป๋องหรือเนื้อหอยลายลวกผัดกับน้ำพริกเผา ใส่ผักต่าง ๆ สุดท้ายผัดกับหมี่ซั่วจนเข้ากันส่วนผสม ผัดหมี่ซั่ว      • หมี่ซั่ว       • พริกขี้หนู ​(​สับหยาบ ๆ​)​      • กระเทียม ​(​สับหยาบ ๆ​)​      • หอมใหญ่ (หั่นเต๋า)      • มะเขือเทศ (หั่นเต๋า เอาเฉพาะเนื้อ ไม่เอาเม็ด)      • น้ำพริกเผา      • น้ำปลา (ปรุงรส)      • น้ำตาลทราย (ปรุงรส)      • หอยลายกระป๋อง      • ออริกาโน่      • พาร์สลีย์      • พริกไทยดำ       • ใบโหระพา หรือใบกะเพราวิธีทำผัดหมี่ซั่ว     1. ลวกเส้นหมี่ซั่วให้สุก ล้างน้ำเพื่อเอาแป้งส่วนเกินออก พักสะเด็ดน้ำไว้ให้แห้ง     2. ละลายน้ำพริกเผากับน้ำอุ่นเล็กน้อย ปรุงด้วยน้ำปลาและน้ำตาลทราย คนให้เข้ากัน    
 3. ตั้งกระทะใช้ไฟกลาง ใส่น้ำมันนิดหน่อย ใส่กระเทียมและพริกลงผัด 
พอกระเทียมเริ่มหอม ให้ใส่หอมใหญ่ตามลงไปครึ่งหนึ่ง ผัดต่อจนหอมใหญ่นิ่ม 
ใส่หอยลายและน้ำปรุงพริกเผาตามลงไป     4. ใส่เส้นหมี่ซั่วตามลงไป 
คลุกให้เข้ากัน เพิ่มความหอมด้วยออริกาโน่ พาร์สลีย์ 
และพริกไทยดำคลุกให้เข้ากันจนเริ่มหอมเครื่องเทศ 
ใส่มะเขือเทศและหอมใหญ่ที่เหลือ คลุกอีกรอบ 
เพิ่มสีสันด้วยน้ำมันน้ำพริกเผาและใบกะเพรา ตักใส่จาน     + ดูวิธีทำเพิ่มเติมได้ที่ ผัดหมี่ซั่ว วิธีผัดหมี่ซั่วหอยลายพริกเผา อร่อยแบบจัดจ้าน
+++++++++++++++


​​11. ผัดไทยไชยา      ต่อไปนี้ไม่ต้องไปภาคใต้ก็ทำเมนูผัดไทยไชยา สูตรจาก คุณสมาชิกหมายเลข 1136170 สมาชิกเว็บไซต์พันทิปดอทคอม จับเส้นผัดไทยผัดกับน้ำผัดไทยจนซึมเข้าเส้น แกล้มกับถั่วงอกและใบกุยช่าย​​ส่วนผสม ผัดหมี่ไชยา      • น้ำผัดหมี่ไชยา (ตามสูตรด้านล่าง)      • ก๋วยเตี๋ยวเส้นเล็กและเส้นหมี่ (ยี่ห้อที่นิยมคือ ตราดอกบัว)      • ถั่วงอกดิบ หรือกะหล่ำปลีซอย      • ใบกุยช่าย​​ส่วนผสม น้ำผัดหมี่ไชยา      • น้ำพริกเครื่องก๋วยเตี๋ยว 1 กิโลกรัม (ตามสูตรด้านล่าง)      • หอมแดง 2 กิโลกรัม      • มะขามเปียก 1/2 กิโลกรัม      • กะทิ 4 กิโลกรัม      • น้ำตาลปี๊บอย่างดี 5 กิโลกรัม      • น้ำตาลทราย 1 กิโลกรัม      • กะปิ เล็กน้อย      • เกลือเม็ด เล็กน้อย      • น้ำมันพืช เล็กน้อยส่วนผสม น้ำพริกเครื่องก๋วยเตี๋ยว      • พริกแห้งเม็ดใหญ่ 1 กิโลกรัม      • หอมแดง 3 กิโลกรัม      • เกลือเม็ด เล็กน้อย​​วิธีทำน้ำพริกเครื่องก๋วยเตี๋ยว     1. ผ่าพริกแห้งแล้วนำเม็ดออก นำไปแช่น้ำจนนิ่ม เตรียมไว้     2. นำหอมแดงไปแช่น้ำแล้วปอกเปลือกออก (เคล็ดลับ : ถ้านำหอมแดงไปแช่น้ำจะทำให้ปอกง่ายและไม่แสบตา)     3. ปั่นผสมพริกแห้งที่แช่น้ำจนนิ่มแล้วกับหอมแดง และเกลือเม็ดจนละเอียด เตรียมไว้สำหรับทำน้ำผัดหมี่วิธีทำน้ำผัดหมี่ไชยา     1. ปอกเปลือกหอมแดงออกแล้วนำไปปั่นให้ละเอียด เตรียมไว้     2. นำมะขามเปียกมาคั้นกับน้ำ เตรียมไว้    
 3. ใส่กะทิลงในหม้อ นำขึ้นตั้งไฟไม่ต้องรอให้เดือด ใส่หอมแดงปั่น 
น้ำมะขามเปียก น้ำตาลปี๊บ น้ำตาลทราย กะปิ และเกลือเม็ดลงไป 
คนผสมให้ละลายเข้ากัน เคี่ยวจนเดือด ชิมรสตามชอบ 
(ให้รสชาติหวานนำตามด้วยเปรี้ยว และเค็มตามลำดับ) 
เคี่ยวต่ออีกสักครู่แล้วปิดไฟ (ไม่ต้องเคี่ยวนานเพราะเดี๋ยวกะทิจะแตกมัน) 
เตรียมไว้ผัดกับเส้น​​วิธีทำผัดหมี่ไชยา    
 1. ผัดเส้นก๋วยเตี๋ยว (1 กิโลกรัม) กับน้ำผัดหมี่ (1.2 กิโลกรัม) 
*ถ้าน้ำผัดหมี่รสชาติเข้มข้นเกินไปให้ใส่น้ำเปล่าเพิ่มลงไป 1 แก้ว 
ผัดจนเส้นสุก      2. ตักใส่จาน เสิร์ฟพร้อมกับถั่วงอกดิบ และใบกุยช่าย     + ดูวิธีทำเพิ่มเติมได้ที่ ผัดไทยไชยา เส้นเหนียวนุ่มรสเข้มข้น เมนูเด็ดจากแดนใต้
+++++++++++++++


​​12. ผัดไทยกุ้งสด    
 และแล้วก็ถึงเมนูก๋วยเตี๋ยวผัดแห้งสุดโปรดนั่นคือ ผัดไทยกุ้งสด 
ใส่กุ้งตัวใหญ่ ผัดกับเต้าหู้และใส่ไข่ไก่ มาพร้อมวิธีทำซอสผัดไทย ส่วนผสม ผัดไทย      • ซอสผัดไทย      • กุ้งสด (แกะเปลือกผ่าหลังเอาเส้นดำออก) 3-5 ตัว (ตามชอบ)      • เต้าหู้เหลือง (หั่นเต๋า) 3 ช้อนโต๊ะ      • ไชโป๊ (สับละเอียด) 2 ช้อนโต๊ะ      • ก๋วยเตี๋ยวเส้นเล็ก (หรือเส้นจันท์) แช่น้ำจนนิ่ม      • ถั่วงอกดิบ      • ใบกุยช่าย (หั่นท่อน)      • ไข่ไก่ 1 ฟอง      • น้ำมันพืช (สำหรับผัด)      • ถั่วลิสงคั่วบด (ตามชอบ)      • ผักสด (สำหรับทานคู่)ส่วนผสม ​น้ำ​      • ผัดไทย       • น้ำตาลปี๊บ 2 ช้อนโต๊ะ      • น้ำมะขามเปียก 2 ช้อนโต๊ะ      • น้ำปลา 2 ช้อนโต๊ะ      • พริกป่น 1 ช้อนชา (หรือความเผ็ดตามชอบ)วิธีทำ​น้ำ      • ผัดไทย 
     • ผสมน้ำตาลปี๊บ น้ำมะขามเปียก น้ำปลา และพริกป่นเข้าด้วยกัน 
นำขึ้นตั้งไฟพอร้อนและน้ำตาลปี๊บละลายเตรียมไว้ 
(ถ้าต้องการเก็บไว้หลายวันให้รอจนเดือดแล้วเก็บใส่ภาชนะที่มีฝาปิดมิดชิด)วิธีทำผัดไทยกุ้งสด     1. ใส่น้ำมันพืชลงในกระทะ พอน้ำมันร้อนใส่กุ้งสดลงไปผัดให้โดนความร้อนจนกุ้งเริ่มสุก ตักขึ้นใส่จานเตรียมไว้    
 2. ใส่เต้าหู้ลงไปผัดในกระทะใบเดิมพอให้เหลืองหอม ตามด้วยไชโป๊สับ 
ผัดพอเข้ากัน ใส่น้ำซอสผัดไทยที่เตรียมไว้ลงไปผัดให้เข้ากันจนเริ่มเดือด     3. ใส่เส้นก๋วยเตี๋ยวที่แช่น้ำแล้วลงไปผัดให้เข้ากันเบา ๆ แล้วใช้ตะหลิวเขี่ยเส้นไปไว้ข้างกระทะ    
 4. ตอกไข่ไก่ลงไป ยีให้พอแตก 
รอจนไข่เริ่มสุกแล้วนำส่วนผสมเส้นมาผัดให้เข้ากัน 
ตามด้วยกุ้งที่เตรียมไว้ตักใส่จาน เสิร์ฟพร้อมผัดสด ถั่วลิสงคั่วบด พริกป่น
 และมะนาว     + ดูวิธีทำเพิ่มเติมได้ที่ 6 สูตรผัดไทย เติมสีสันให้เมนูเส้นมีสไตล์ ทำง่ายอร่อยก้องโลก
+++++++++++++++


​13. ผัดวุ้นเส้นยอดชะอมไข่เจียว     สำหรับคนเบื่อเส้นแป้งก็มาใช้วุ้นเส้นแทนกันดีกว่า พบกับเมนูผัดวุ้นเส้นยอดชะอมไข่เจียว สูตรจาก คุณ บ่งบ๊ง สมาชิกเว็บไซต์พันทิปดอทคอม ใส่กุ้งสับผัดกับวุ้นเส้น เพิ่มกลิ่นหอมจากชะอม เติมรสเผ็ดจากพริกขี้หนูลงไปหน่อย สุดท้ายโปะไข่เจียวส่วนผสม น้ำเครื่องปรุง      • น้ำมันหอย 1 ช้อนโต๊ะ      • ซีอิ๊วขาว 1 ช้อนโต๊ะ       • ซอสแม็กกี้ (หรือซอสปรุงรส) 1 ช้อนโต๊ะ      • พริกไทยป่น 1/2 ช้อนชา      • น้ำตาลทราย 1 ช้อนชา​​ส่วนผสม ผัดวุ้นเส้นยอดชะอม      • ไข่ไก่ 1 ฟอง      • กระเทียมสับหยาบ 1 ช้อนโต๊ะ        • พริกขี้หนูสับหยาบ (มาก-น้อยตามชอบ ถ้าไม่กินเผ็ดไม่ต้องใส่)       • กุ้งสดสับ (หรือเนื้อหมูสับ, ไก่สับ ปริมาณมาก-น้อยตามชอบ)      • วุ้นเส้น 50 กรัม (แช่น้ำจนนิ่ม)      • น้ำเปล่า 1/2 ถ้วย       • ยอดชะอม ล้างแล้วเด็ดยอด 200 กรัม (หรือมากน้อยตามชอบ)​​วิธีทำผัดวุ้นเส้นยอดชะอม     1. ทำไข่เจียวแล้วหั่นเป็นชิ้น ๆ เตรียมไว้     2. ทำน้ำปรุงรสโดยผสมน้ำมันหอย ซีอิ๊วขาว ซอสแม็กกี้ พริกไทยป่น และน้ำตาลทรายเข้าด้วยกัน เตรียมไว้    
 3. ตั้งกระทะใส่น้ำมันลงไป พอน้ำมันร้อน 
ใส่กระเทียมสับและพริกขี้หนูสับลงไปเจียวด้วยไฟกลาง 
ผัดจนได้กลิ่นหอมของกระเทียมและพริก (ระวังอย่าให้ไหม้)     4. ใส่กุ้งสดลงไปผัด ตามด้วยวุ้นเส้นที่แช่น้ำจนนิ่มแล้ว จากนั้นเติมน้ำเปล่าลงไป (เพื่อให้วุ้นเส้นอ่อนนุ่ม)     5. ผัดคลุกเคล้าให้เข้ากัน แล้วใส่ยอดชะอมลงไป ตามด้วยส่วนผสมน้ำปรุงที่เตรียมไว้      6. ผัดคลุกเคล้าให้เข้ากัน ชิมรสตามชอบ (ชอบรสใดก็ใส่เพิ่มเข้าไป ได้รสถูกใจแล้วดับไฟเตา)     7. ตักใส่จาน วางไข่เจียวหั่นชิ้นพอประมาณไว้ด้านบน ยกเสิร์ฟขณะที่ยังร้อน ๆ       + ดูวิธีทำเพิ่มเติมได้ที่ ผัดวุ้นเส้นยอดชะอม โปะไข่เจียว จานเดียวจานอิ่มรสแจ่ม    ปรบมือรัว ๆ ให้กับเมนูก๋วยเตี๋ยวผัดแห้งเลยจ้า โดยเฉพาะเมนูเก๋ ๆ 
อย่างบะหมี่ผัดแฮมหมูฝอยกับผัดวุ้นเส้นยอดชะอมไข่เจียว 
เย็นนี้ต้องจัดหน่อยแล้ว 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






13 เมนู​​ก๋วยเตี๋ยวผัดแห้ง เส้นนุ่มเครื่องแน่นจานเดียวอิ่มท้อง





อัปเดตล่าสุด 16 มีนาคม 2561 เวลา 11:24:37
 49,177 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































