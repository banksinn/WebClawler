




ขนมปังข้าวโอ๊ต สูตรขนมปังเพื่อสุขภาพ อร่อย ทำง่าย ได้ประโยชน์


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เบเกอรี่












6 สูตรขนมปังข้าวโอ๊ต อร่อยง่าย ๆ ได้ประโยชน์เยอะ 





4,852อ่าน














0












          เปลี่ยนขนมปังทำจากแป้งเดิม ๆ ให้กลายเป็นอาหารเพื่อสุขภาพ กับขนมปังข้าวโอ๊ต ที่อร่อยเหมือนเดิม เพิ่มเติมคือดีต่อร่างกาย จะมีสูตรอะไรอร่อย ๆ น่ากินกันบ้าง ไปดูเลย 
 




             เมนูข้าวโอ๊ตนับเป็นอาหารที่ทำง่าย ใช้เวลาไม่นาน และมีประโยชน์ต่อร่างกายอย่างมาก เพราะอุดมไปด้วยคุณค่าทางสารอาหารที่ดีต่อสุขภาพ ดีต่อคนที่กำลังควบคุมหรือต้องการลดน้ำหนัก ช่วยลดคอเลสเตอรอลและเสริมความแข็งแรงให้กับลำไส้ หลายคนจึงนิยมนำข้าวโอ๊ตมาทำเป็นขนมปัง และเพิ่มรสชาติด้วยการใส่ผลไม้สดเข้าไป ช่วยกระตุ้นความอยากอาหารและเพิ่มคุณประโยชน์ให้มากขึ้นไปอีกด้วย วันนี้เราจะพาทุกคนไปดูสูตรขนมปังข้าวโอ๊ตน่าอร่อย ทำง่าย แถมดีต่อร่างกายกัน จะมีสูตรใดบ้าง สายเฮลธ์ตี้เตรียมจดได้เลยค่ะ
ประโยชน์ของข้าวโอ๊ต

             ก่อนจะไปดูสูตรความอร่อยของขนมปังข้าวโอ๊ต มารู้จักกับประโยชน์ของข้าวโอ๊ตกันก่อนดีกว่าค่ะ ว่ามีอะไรบ้าง ดีต่อร่างกายอย่างไร ทำไมใคร ๆ ถึงชอบกินกัน 
ข้าวโอ๊ต ภาษาอังกฤษคือ oat

ข้าวโอ๊ตมีทั้ง oatmeal (เนื้อหยาบ) roll oat (เมล็ดแบน) และ instant oat (บดปรุงสำเร็จ)
         ข้าวโอ๊ต เป็นธัญพืชที่ดีต่อสุขภาพมากที่สุดอย่างหนึ่ง เพราะปราศจากกลูเตน และเป็นแหล่งรวมวิตามิน แร่ธาตุ ไฟเบอร์ และสารต้านอนุมูลอิสระที่สำคัญมากมาย ช่วยในการลดน้ำหนัก ลดระดับน้ำตาลในเลือด และลดความเสี่ยงของการเกิดโรคหัวใจได้ นอกจากนี้ข้าวโอ๊ตยังมีประโยชน์อื่น ๆ อีกมากมาย ได้แก่ 

1. มีคุณค่าทางโภชนาการ

          ในข้าวโอ๊ตอุดมไปด้วยคาร์โบไฮเดรตและไฟเบอร์ที่ดี อีกทั้งยังมีโปรตีนและไขมันมากกว่าธัญพืชอื่น ๆ รวมถึงวิตามิน แร่ธาตุ และสารต้านอนุมูลอิสระที่มีประโยชน์ต่อร่างกาย โดยในการกินข้าวโอ๊ตแห้งครึ่งถ้วย (78 กรัม) จะให้คาร์โบไฮเดรต 51 กรัม โปรตีน 13 กรัม ไขมัน 5 กรัม ไฟเบอร์ 8 กรัม และให้พลังงานเพียง 303 แคลอรีเท่านั้น

2. อุดมไปด้วยสารต้านอนุมูลอิสระ

             ข้าวโอ๊ตทั้งเมล็ดมีสารต้านอนุมูลอิสระสูง โดยเฉพาะสารต้านอนุมูลอิสระชื่อ avenanthramides (avas) ซึ่งเป็นสารในกลุ่ม polyphenol เป็นสารตัวต่อต้านมะเร็ง โดย avenanthramides จะช่วยลดระดับความดันโลหิต เพิ่มการสร้างไนตริกออกไซด์ไปช่วยขยายหลอดเลือดและทำให้เลือดไหลเวียนได้ดียิ่งขึ้น นอกจากนี้ยังมีฤทธิ์ต้านการอักเสบได้ด้วย
3. มีไฟเบอร์ที่ละลายน้ำได้ ชื่อ เบต้ากลูแคน

             ข้าวโอ๊ตมีเบต้ากลูแคน (beta-glucan) ซึ่งเป็นเส้นใยที่ละลายน้ำได้และก่อตัวเป็นสารละลายคล้ายเจลในลำไส้ มีประโยชน์มากมาย เช่น ช่วยลดระดับคอเลสเตอรอลและน้ำตาลในเลือด เพิ่มการเจริญเติบโตของแบคทีเรียดีในทางเดินอาหาร และช่วยทำให้อิ่มท้องนานขึ้น
4. ช่วยลดคอเลสเตอรอล

             เส้นใยเบต้ากลูแคนในข้าวโอ๊ตมีประสิทธิภาพที่ดีในการช่วยลดระดับคอเลสเตอรอลในเลือดที่ไหลเวียนในร่างกาย โดยเฉพาะไขมันเลว (ldl) และช่วยเพิ่มไขมันดี (hdl) ให้กับร่างกายได้ นอกจากนี้ยังช่วยลดความเสี่ยงในการเกิดโรคหลอดเลือดอุดตันและโรคหัวใจด้วย 
5. ช่วยควบคุมระดับน้ำตาลในเลือด

          เบต้ากลูแคน ซึ่งเป็นเส้นใยละลายน้ำในข้าวโอ๊ต เมื่อละลายน้ำแล้วจะกลายเป็นเจลหนาที่ช่วยดูดซึมกลูโคสเข้าสู่กระแสเลือด เพิ่มความไวของอินซูลิน และช่วยลดระดับน้ำตาลในเลือดได้ หากไม่มีการควบคุมระดับน้ำตาลในเลือดและปล่อยให้สูงเกินไป อาจจะเป็นความเสี่ยงของโรคเบาหวานชนิดที่ 2 ได้ 

6. อิ่มท้องและช่วยลดน้ำหนักได้

             เบต้ากลูแคนในข้าวโอ๊ต จะช่วยเพิ่มความรู้สึกอิ่มท้องได้ด้วยการหลั่งสารเปปไทด์ yy (pyy) ซึ่งเป็นฮอร์โมนที่ผลิตในลำไส้เพื่อตอบสนองต่อการกิน ทำให้รู้สึกอิ่มง่ายและเร็วขึ้น ช่วยลดปริมาณแคลอรีและอาจลดความเสี่ยงของโรคอ้วนได้ด้วย 
7. ช่วยในการดูแลผิวพรรณ

             มีการนำข้าวโอ๊ตบดละเอียด (oatmeal) มาใช้ในการรักษาอาการคันและระคายเคืองในสภาพผิวต่าง ๆ รวมถึงช่วยบรรเทาอาการโรคเรื้อนกวางได้ด้วย 
8. ลดความเสี่ยงโรคหืดในเด็ก

         โรคหืด เป็นโรคทางเดินหายใจเรื้อรังที่พบบ่อยที่สุดในเด็ก เกิดจากการอักเสบของทางเดินหายใจ ทำให้เด็ก ๆ มีอาการไอ หายใจมีเสียงหวีด และหายใจลำบาก มีรายงานการศึกษาจากหลายที่กล่าวว่า การให้ข้าวโอ๊ตบดละเอียดกับทารกที่อายุไม่เกิน 6 เดือน จะช่วยลดความเสี่ยงของโรคหอบหืดในเด็กได้ 

9. ช่วยบรรเทาอาการท้องผูกได้ 

             ข้าวโอ๊ต อุดมไปด้วยเส้นใยไฟเบอร์ หากกินเป็นประจำจะช่วยลดอาการท้องผูกได้ โดยเฉพาะผู้สูงอายุ ซึ่งช่วยลดความจำเป็นในการใช้ยาระบายได้อย่างมาก 
สูตรขนมปังข้าวโอ๊ตอร่อย ๆ

             เมื่อรู้กันแล้วว่า ข้าวโอ๊ต มีประโยชน์มากมายต่อสุขภาพของเรา ก็อย่ารอช้า นำข้าวโอ๊ตไปทำเมนูขนมปังอร่อย ๆ กินกันดีกว่า มาดูกันว่ามีสูตรอะไรที่ทำง่าย ได้คุณค่าทางโภชนาการบ้าง
1. ขนมปังข้าวโอ๊ตน้ำผึ้ง 





          เมนูขนมปังทำง่าย หวาน หอม อร่อย ด้วยน้ำผึ้ง สูตรนี้ไม่ต้องใช้ยีสต์ และได้ขนมปังที่นุ่มฟูน่ากินได้ในเวลาไม่ถึง 1 ชั่วโมง จะกินเดี่ยว ๆ ก็อร่อย หรือปิ้งกินคู่กับแยมก็เริด เป็นตัวเลือกที่ดีสำหรับมื้อเช้าหรือของว่างยามบ่ายได้เลย 



ส่วนผสม ขนมปังข้าวโอ๊ตน้ำผึ้ง



แป้งอเนกประสงค์ gluten-free 2+1/3 ถ้วย 


แซนแทนกัม 3/4 ช้อนชา (ถ้าแป้งที่ใช้มีแซนแทนกัมผสมอยู่แล้ว ไม่ต้องใส่) 


ผงฟู 2+1/2 ช้อนชา 


เกลือ 1 ช้อนชา 


กรีกโยเกิร์ต หรือโยเกิร์ตมะพร้าว 1 ถ้วย 


ไข่ 1 ฟอง 


น้ำมันมะพร้าวละลาย 1/4 ถ้วย 


ข้าวโอ๊ตเมล็ดแบน (rolled oat) แบบ gluten-free 1 ถ้วย 


นมอัลมอนด์ 3/4 ถ้วย 



วิธีทำขนมปังข้าวโอ๊ตน้ำผึ้ง



วอร์มเตาอบที่อุณหภูมิ 375 องศาฟาเรนไฮต์ เตรียมถาดอบขนาด 9x5 นิ้ว ปูด้วยกระดาษรองอบ


ร่อนแป้งอเนกประสงค์ ผงฟู และเกลือ จากนั้นตีให้เข้ากัน 


ตีไข่ โยเกิร์ต น้ำมันมะพร้าวละลาย น้ำผึ้ง 1/4 ถ้วย และข้าวโอ๊ต จนเข้ากันดี จากนั้นเติมนมอัลมอนด์ และผสมจนเนียนเป็นเนื้อเดียวกัน 


ค่อย ๆ ใส่ส่วนผสมเปียกลงในชามส่วนผสมแห้ง ตะล่อมเบา ๆ ด้วยทัพพีไม้จนเข้ากัน (อย่าผสมมากเกินไป เพราะขนมปังอาจจะแข็งเกินไปได้) 


เทส่วนผสมทั้งหมดลงในถาดขนมปังที่เตรียมไว้ และโรยด้านบนด้วยข้าวโอ๊ตที่เหลือ 


อบประมาณ 30-45 นาที หรือจนกว่าด้านบนของขนมปังจะเป็นสีน้ำตาลทอง สามารถทดสอบความสุกได้โดยการใช้ไม้จิ้มฟันจิ้มลงไปในเนื้อขนมปัง ถ้าดึงออกมาแล้วไม่มีเศษแป้งติดขึ้นมาด้วยแสดงว่าสุกทั่วกันดีแล้ว 


นำขนมปังออกจากถาดอบ ทิ้งไว้บนตะแกรงให้เย็นสนิท จากนั้นทาน้ำผึ้งที่ผิวด้านนอก และตัดแบ่งเสิร์ฟได้ 



2. ขนมปังข้าวโอ๊ตฟักทอง 





           ขนมปังแสนอ่อนนุ่ม หวานอร่อยเพราะทำจากเนื้อฟักทองแท้ ๆ เหมาะสำหรับเป็นอาหารว่างเพื่อสุขภาพที่สมบูรณ์แบบสำหรับทุกคนในครอบครัว 


ส่วนผสม ขนมปังข้าวโอ๊ตฟักทอง



เนื้อฟักทองบดละเอียด 1 ถ้วย 


ซอสแอปเปิลแบบไม่หวาน 1/2 ถ้วย 


น้ำตาลทรายแดง 2/3 ถ้วย 


ไข่ 2 ฟอง 


กลิ่นวานิลลา 1 ช้อนชา 


น้ำมันพืช 1/4 ถ้วย 


แป้งอเนกประสงค์ 1+1/2 ถ้วย 


ข้าวโอ๊ตเมล็ดแบน (rolled oat) 1/2 ถ้วย และอีก 2-3 ช้อนโต๊ะ สำหรับโรยหน้า 


ผงฟู 1 ช้อนชา


อบเชย 2 ช้อนชา 


กานพลูบด 1/4 ช้อนชา 


ขิงผง 1/2 ช้อนชา 


ลูกจันทน์เทศบด 1/2 ช้อนชา 


เกลือทะเล 1/2 ช้อนชา 


เมล็ดฟักทอง 1/4 ถ้วย (สำหรับโรยหน้าก่อนอบ) 



วิธีทำขนมปังข้าวโอ๊ตฟักทอง



วอร์มเตาอบไว้ที่อุณหภูมิ 350 องศาฟาเรนไฮต์ เตรียมถาดอบด้วยการทาน้ำมันหรือเนย และรองด้วยกระดาษรองอบ


ใส่เนื้อฟักทองบด ซอสแอปเปิล น้ำตาลทรายแดง ไข่ กลิ่นวานิลลา และน้ำมันพืช ลงในชามผสมใบใหญ่ คนส่วนผสมทั้งหมดให้เข้ากัน


เติมแป้งอเนกประสงค์ ข้าวโอ๊ต ผงฟู เกลือ และเครื่องเทศทั้งหมด ลงในส่วนผสมเปียก จากนั้นใช้ไม้พายค่อย ๆ ตะล่อมส่วนผสมให้เข้ากันจนเนียนเป็นเนื้อเดียวกัน 


ตักแป้งลงในถาดที่เตรียมไว้ โรยด้านบนด้วยข้าวโอ๊ต 2-3 ช้อน และเมล็ดฟักทอง ก่อนนำไปอบในเตาอบ 


นำเข้าอบประมาณ 50-55 นาที หรือจนกว่าเนื้อขนมปังด้านในจะสุก (เช็กด้วยการใช้ไม้จิ้มเข้าไป จนไม่มีเศษแป้งขนมปังติดออกมา)


ทิ้งไว้ให้เย็นตัวประมาณ 10 นาที จากนั้นนำออกมาวางที่ตะแกรงให้เย็นสนิท ก่อนจะตัดแบ่งและเสิร์ฟได้ 



3. ขนมปังข้าวโอ๊ต สูตรไม่ต้องนวด





          ขนมปังข้าวโอ๊ตโฮมเมดแบบง่าย ๆ ใช้ส่วนผสมเพียงแค่ 5 อย่างเท่านั้น แถมไม่ต้องนวดให้เมื่อยแขน ก็จะได้ขนมปังนุ่มแสนอร่อยไม่แพ้ในร้านเบเกอรี่แน่นอน 



ส่วนผสม ขนมปังข้าวโอ๊ต สูตรไม่ต้องนวด



แป้งอเนกประสงค์ 3 ถ้วย 


ข้าวโอ๊ตเมล็ดแบน (rolled oat) 1 ถ้วย และ 2-3 ช้อนโต๊ะ สำหรับโรยหน้า


เกลือป่น 1 1/2 ช้อนชา 


ยีสต์สำหรับรูป 1/2 ช้อนชา 


น้ำอุ่นเล็กน้อย หรือน้ำอุณหภูมิห้อง 1+2/3 ถ้วย



วิธีทำขนมปังข้าวโอ๊ต สูตรไม่ต้องนวด



ใส่แป้ง ข้าวโอ๊ต เกลือ และยีสต์ ลงไปผสมให้เข้ากันดี 


ค่อย ๆ เทน้ำลงไปขณะที่คนส่วนผสม จนส่วนผสมทั้งหมดเข้ากัน ปิดฝาชามด้วยกระดาษฟอยล์ ใช้ผ้าขาวบางชุบน้ำบิดหมาดหรือพลาสติกแรป วางพักไว้ในพื้นที่อุ่น 12-16 ชั่วโมง เพื่อให้แป้งโดว์ขึ้นฟู


เมื่อแป้งขึ้นฟูได้ที่ ให้โรยแป้งบาง ๆ ด้านบน ค่อย ๆ ปั้นก้อนแป้งโดยดึงตัวแป้งออกจากด้านข้างของชามไปตรงกลาง ปั้นไปจนกว่าจะได้เนื้อแป้งเนียนตามต้องการ จากนั้นพลิกแป้งโดว์ให้ตะเข็บของแป้งอยู่ด้านล่าง และโรยแป้งบาง ๆ ที่ด้านบน 


ปิดด้วยกระดาษฟอยล์ ใช้ผ้าขาวบางชุบน้ำบิดหมาดหรือพลาสติกแรป พักทิ้งไว้ 2 ชั่วโมง เพื่อให้แป้งขึ้นฟูอีกเล็กน้อย 


เตรียมถาดอบโดยการทาน้ำมันเล็กน้อย จากนั้นนำเข้าเตาอบที่อุณหภูมิ 450 องศาฟาเรนไฮต์ อบถาดเปล่า ๆ เป็นเวลา 30 นาที เพื่อเป็นการวอร์มเตาอบ 


ค่อย ๆ วางแป้งโดว์ลงในถาดอบ ปิดฝาหรือใช้ฟอยล์คลุม อบเป็นเวลา 25 นาที และเปิดฝาหรือนำกระดาษฟอยล์ออก จากนั้นอบต่ออีก 15 นาที หรือจนกว่าก้อนขนมปังจะมีสีน้ำตาลทอง ทิ้งไว้ให้เย็น และตัดแบ่งเสิร์ฟได้



4. ขนมปังข้าวโอ๊ตกล้วยหอม 





           สูตรขนมปังข้าวโอ๊ตแสนง่าย ใช้ส่วนผสมแค่ 4 อย่าง แต่ชุ่มฉ่ำและหวานหอมจากกล้วยหอม ให้เนื้อสัมผัสที่เป็นเอกลักษณ์เฉพาะตัว 


ส่วนผสม ขนมปังข้าวโอ๊ตกล้วยหอม



เนื้อกล้วยหอมสุกบดหยาบ 3 ชิ้น (360 กรัม) 


ไข่ 2 ฟอง 


ข้าวโอ๊ตเมล็ดแบน (rolled oat) 2 ถ้วย


ผงฟู 1 ช้อนชา 


หมายเหตุ : สามารถเพิ่มส่วนผสมต่าง ๆ เพื่อเพิ่มรสชาติได้ เช่น เมเปิลไซรัป ช็อกโกแลตชิพ และวอลนัทสับหยาบ 

วิธีทำขนมปังข้าวโอ๊ตกล้วยหอม 



วอร์มเตาอบที่อุณหภูมิ 350 องศาฟาเรนไฮต์ เตรียมถาดอบขนมปังขนาด 8x4 นิ้ว และรองถาดด้วยกระดาษรองอบเตรียมไว้ 


ใส่เนื้อกล้วยบด ไข่ ข้าวโอ๊ต และผงฟู ลงในเครื่องปั่น (ถ้าอยากใส่เมเปิลไซรัป ให้ใส่ตอนนี้ได้เลย) ปั่นด้วยความเร็วสูงจนได้เนื้อแป้งที่เนียนสวย (ใครอยากใส่ช็อกโกแลตชิพหรือวอลนัทสับหยาบ ให้ใส่เมื่อปั่นแป้งเนียนเข้ากันดีแล้ว) 


เทแป้งลงในถาดที่เตรียมไว้ นำเข้าอบประมาณ 35-45 นาที หรือจนกว่าเนื้อขนมปังจะสุก สังเกตได้จากการกดบนพื้นผิวของขนมปัง ถ้าเด้งกลับ ไม่ยุบตัว ก็แสดงว่าสุกดีแล้ว 


ทิ้งขนมปังให้เย็นตัวในถาด จากนั้นตัดแบ่งและเสิร์ฟได้ หากต้องการจะเก็บขนมปัง ควรเก็บไว้ในภาชนะที่อากาศถ่ายเทได้และใส่ไว้ในตู้เย็นหรือช่องแช่แข็ง



5. ขนมปังข้าวโอ๊ตกล้วยหอมบลูเบอร์รี





           เอาใจสายวีแกน กับขนมปังข้าวโอ๊ตที่ใช้แต่ผลไม้และส่วนผสมจากธรรมชาติ 100% ได้เป็นเมนูขนมปังที่ดีต่อสุขภาพ จะกินเป็นมื้อไหนก็อร่อยถูกปาก


ส่วนผสม ขนมปังข้าวโอ๊ตกล้วยหอมบลูเบอร์รี 



ข้าวโอ๊ตเมล็ดแบน (rolled oat) 1 1/4  ถ้วย


แป้งสเปลท์ แบบไลท์ (light spelt) 1+1/4 ถ้วย 


น้ำตาล 1/3 ถ้วย (จะใช้น้ำตาลมะพร้าวหรือน้ำตาลจากอ้อยก็ได้) 


ผงฟู 2 ข้อนชา 


เบกกิ้งโซดา 1/2 ช้อนชา 


เกลือเล็กน้อย 


กล้วยสุกบด 2-3 ผล 


นมอัลมอนด์ไม่หวาน 1/4 ถ้วย 


น้ำมันมะกอกหรือน้ำมันเมล็ดองุ่น 1/4 ถ้วย (ใครจะใช้ซอสแอปเปิลก็ได้) 


บลูเบอร์รีสด 1 ถ้วย  


หมายเหตุ : สามารถเพิ่มเครื่องเทศต่าง ๆ เพื่อเพิ่มกลิ่นหอมได้ เช่น กลิ่นวานิลลา หรืออบเชย

วิธีทำขนมปังข้าวโอ๊ตกล้วยหอมบลูเบอร์รี 



วอร์มเตาอบที่อุณหภูมิ 350 องศาฟาเรนไฮต์ และเตรียมถาดอบขนาด 9x5 นิ้ว ทาด้านในให้ทั่วด้วยน้ำมันบาง ๆ 


ใส่แป้ง ข้าวโอ๊ต น้ำตาล ผงฟู เบกกิ้งโซดา เกลือ (ถ้าใครอยากใส่อบเชยก็ใส่ตอนนี้ได้) คนให้ส่วนผสมทั้งหมดเข้ากัน 


บดกล้วยสุกให้ละเอียดเนียน พักไว้ 


ใส่เนื้อกล้วยบด น้ำมัน นมอัลมอนด์ (ถ้าใครอยากใส่กลิ่นวานิลลาก็ใส่ตอนนี้ได้) ลงในส่วนผสมแห้ง ผสมให้เข้ากันเป็นเนื้อเดียว จากนั้นใส่บลูเบอร์รีลงไป  


เทแป้งลงไปในถาด โรยหน้าด้วยบลูเบอร์รีและข้าวโอ๊ตเล็กน้อย นำเข้าเตาอบประมาณ 50-55 นาที จนกว่าขนมปังจะสุกหรือเปลี่ยนเป็นสีทอง 


เมื่ออบเสร็จให้ปล่อยให้เย็นในถาดประมาณ 15 นาที เมื่อครบเวลาให้นำออกมาวางบนตะแกรงจนเย็นสนิทดี 


ตัดแบ่งและเสิร์ฟ สามารถเก็บไว้ในภาชนะมีฝาปิดได้นานถึง 3 วัน ในอุณหภูมิห้อง หรือเก็บไว้ในตู้เย็นได้นานถึง 1 สัปดาห์ หากเก็บไว้ในช่องแช่แข็งก็สามารถเก็บได้นานถึง 3 เดือนเลยทีเดียว 



6. ขนมปังข้าวโอ๊ตแอปเปิล





           ขนมปังข้าวโอ๊ตแสนอร่อยที่ทำได้ง่าย ๆ หอมหวาน อมเปรี้ยว ด้วยแอปเปิลและน้ำตาลเทอร์บิดาโน กรุบกรอบจากวอลนัท เพิ่มความสดชื่นและสดใสให้กับวันใหม่


ส่วนผสม ขนมปังข้าวโอ๊ตแอปเปิล



แป้งโฮลวีต หรือแป้งอเนกประสงค์ 1 1/4 ถ้วย 


ข้าวโอ๊ตเมล็ดแบน (rolled oat) 1/2 ถ้วย 


ผงฟู 1 ช้อนชา 


เบกกิ้งโซดา 1/2 ช้อนชา 


เกลือโคเชอร์ 1/2 ช้อนชา 


อบเชยป่น 1+1/2 ช้อนชา 


ลูกจันทน์เทศบด 1/4 ช้อนชา 


กานพลูบด 1 หยิบมือ 


น้ำตาลทรายแดง 2/3 ถ้วย 


ไข่ 2 ฟอง 


น้ำมันอะโวคาโด หรือน้ำมันพืช 1/3 ถ้วย 


ซอสแอปเปิลแบบไม่หวาน 1/2 ถ้วย


กลิ่นวานิลลา 1/2 ช้อนโต๊ะ 


ผิวเลมอนเล็กน้อย (ถ้ามี) 


แอปเปิล 1 ผล ปอกเปลือกและหั่นเป็นชิ้นประมาณ 1/2 นิ้ว


วอลนัทคั่วสุก 1/3 ถ้วย สับหยาบ 


น้ำตาลเทอร์บิดาโน 1 ช้อนโต๊ะ สำหรับโรยหน้า 



วิธีทำขนมปังข้าวโอ๊ตแอปเปิล



วอร์มเตาอบที่อุณหภูมิ 350 องศาฟาเรนไฮต์ เตรียมถาดอบขนาด 9x5 นิ้ว สเปรย์หรือทาน้ำมันบาง ๆ ที่ด้านในถาด และรองด้วยกระดาษรองอบ 


ใส่แป้ง ข้าวโอ๊ต ผงฟู เบกกิ้งโซดา เกลือ อบเชย ลูกจันทน์เทศ และกานพลู ตีส่วนผสมทั้งหมดให้เข้ากัน พักไว้ 


ตีน้ำตาลทรายแดงและไข่เป็นเวลา 1 นาที หรือจะเป็นฟองเล็กน้อย จากนั้นใส่ซอสแอปเปิล กลิ่นวานิลลา และผิวเลมอน (ถ้ามี) แล้วตีจนเนียนเป็นเนื้อเดียวกัน


ตักส่วนผสมแห้งใส่ลงในส่วนผสมเปียก ค่อย ๆ ใช้ไม้พายตะล่อมส่วนผสมให้เข้ากัน ใส่แอปเปิลสับและวอลนัทสับหยาบ จากนั้นเทส่วนผสมลงในถาดอบที่เตรียมไว้ เคาะถาดเบา ๆ เพื่อไล่ฟองอากาศ และโรยน้ำตาลเทอร์บิดาโนให้ทั่วด้านบนของแป้ง 


นำเข้าเตาอบเป็นเวลาประมาณ 40-50 นาที หรือจนกว่าขนมปังจะสุก เมื่อสุกดีแล้วนำมาวางบนตะแกรง ทิ้งให้เย็นประมาณ 5-10 นาที จากนั้นจึงนำออกจากถาด ทิ้งให้เย็นสนิท จึงตัดแบ่งและเสิร์ฟ 



           นอกจากสูตรขนมปังอร่อย ๆ ที่เรานำมาฝากกันแล้ว ข้าวโอ๊ตยังสามารถนำไปประกอบเป็นเมนูอื่น ๆ อีกเพียบ ใครอยากรู้ว่ามีสูตรอะไรบ้าง ตามไปดูได้เลย 
     ★ คุกกี้ข้าวโอ๊ต สูตรคุกกี้นิ่มทำง่ายเอาไว้กินเล่นจากของเหลือ
     ★ ซอฟต์คุกกี้ข้าวโอ๊ตลูกเกด สูตรหวานน้อยอร่อยนุ่มเต็มคำ
     ★ คุกกี้ข้าวโอ๊ตลูกเกด สูตรทำคุกกี้ธัญพืชกรอบนุ่มรับวันพิเศษ
     ★ แพนเค้กกล้วยน้ำว้าข้าวโอ๊ต ของหวานคลีนไม่ใช้เครื่องตีส่วนผสมแค่ 3 อย่าง
     ★ กล้วยข้าวโอ๊ตอัลมอนด์สมูทตี้ เครื่องดื่มปั่นมื้อเช้าเพื่อสุขภาพ
     ★ 8 เมนูข้าวโอ๊ตลดความอ้วน อาหารเช้ามื้อคุณภาพ อิ่มง่าย ๆ ไขมันต่ำ
 

         เป็นอย่างไรบ้างกับสูตรขนมปังข้าวโอ๊ตแบบง่าย ๆ ที่เรานำมาฝากกัน น่ากินทุกเมนูและทำง่ายมาก ๆ เลย แถมมีประโยชน์ต่อร่างกายด้วย ลองเอาไปทำกินกันดูนะคะ 
 

ขอบคุณข้อมูลจาก 
healthline.com
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













6 สูตรขนมปังข้าวโอ๊ต อร่อยง่าย ๆ ได้ประโยชน์เยอะ 




อัปเดตล่าสุด 4 กุมภาพันธ์ 2565 เวลา 14:02:50
 4,852 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































