




เมนูเห็ดออรินจิ อาหารสุขภาพจากเมนูเห็ดทำอาหารอะไรก็อร่อย


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารเพื่อสุขภาพ












11 เมนูเห็ดออรินจิ เคี้ยวนุ่มหนึบอร่อยมีประโยชน์





11,984อ่าน














0












          สายเห็ดมาจัดกันด่วน ๆ กับเมนูเห็ดออรินจิ มีทั้งอาหารจานเดียวและเมนูกับข้าว อิ่มท้องและมีประโยชน์
 






 


             เห็ดออรินจิทำอาหาร อะไรได้บ้าง ? ใครชอบกินมาดูกัน กระปุกดอทคอมขอนำเสนอวิธีทำเมนูเห็ดออรินจิ อาหารเพื่อสุขภาพ  เช่น เห็ดออรินจิย่าง เห็ดออรินจิผัดเนย พะแนงเห็ดออรินจิ ลาบเห็ดออรินจิ เป็นต้น ลองทำกินมื้อต่อไปกันเลยจ้า
1. เห็ดออรินจิผัดเนยกระเทียม



ภาพจาก คุณ panda-chan สมาชิกเว็บไซต์พันทิปดอทคอม

          เปิดกันด้วยเมนูสุดฮิตและทำง่่ายนั่นคือ เห็ดออรินจิผัดเนยกระเทียม สูตรจาก คุณ panda-chan สมาชิกเว็บไซต์พันทิปดอทคอม จับเห็ดผัดกับเนยและกระเทียม ปรุงรสเค็มเล็กน้อย



ส่วนผสม เห็ดผัดเนยกระเทียม


กระเทียม 25 กรัม
น้ำมันพืช 1/2 ช้อนชา
เนย 1 ช้อนโต๊ะ
เห็ดออรินจิ 280 กรัม
ซอสผัดญี่ปุ่น 1 ช้อนโต๊ะ
น้ำมันหอย 1/2 ช้อนโต๊ะ
น้ำตาลทราย 1/2 ช้อนชา
พริกไทยป่น 1/2 ช้อนชา


วิธีทำเห็ดผัดเนยกระเทียม

     1. หั่นกระเทียมให้เป็นชิ้นบาง ๆ ใช้กระดาษทิชชูหรือผ้าเปียกหมาด ๆ เช็ดทำความสะอาดเห็ด (อย่าล้างเห็ด เพราะจะเสียรสชาติ) และหั่นเป็นชิ้นตามความชอบ
     2. ตั้งกระทะใช้ไฟปานกลาง ใส่น้ำมันและเนยลงไป ตามด้วยกระเทียม พอมีกลิ่นหอมให้ใส่เห็ด แล้วตามด้วยเครื่องปรุง จากนั้นผัดให้เข้ากันก็เสร็จแล้ว (ไม่ควรผัดนานมาก เห็ดจะเหี่ยว)
 

ดูวิธีทำ เห็ดออรินจิผัดเนยกระเทียม เพิ่มเติมคลิก

2. ข้าวมันเห็ดออรินจิย่างซีอิ๊วญี่ปุ่น



ภาพจาก นิตยสารแม่บ้าน

          ถูกใจสายคลีนหรือมังสวิรัติแน่นอนสำหรับเมนูข้าวมันเห็ดออรินจิย่างซีอิ๊วญี่ปุ่น สูตรจาก นิตยสารแม่บ้าน ไม่ใส่เนื้อสัตว์ มาพร้อมวิธีทำน้ำซุปเห็ดและน้ำจิ้มเต้าเจี้ยวพริกซอย



ส่วนผสม ข้าวมันเห็ดออรินจิย่างซีอิ๊วญี่ปุ่น


ข้าวเหนียว 1/2 ถ้วยตวง
น้ำเปล่า
ข้าวหอมมะลิเก่า 3 ถ้วยตวง
น้ำมันพืช 1/4 ถ้วยตวง
กระเทียมสับหยาบ 1+1/2 ช้อนโต๊ะ
เกลือป่นหยาบ 1+1/2 ช้อนชา
น้ำซุปเห็ด 3+1/2 ถ้วย (ถึง 4 ถ้วยตวง)
ผักชี (สำหรับแต่ง)
แตงกวา (หั่นชิ้นบาง)


ส่วนผสม เห็ดออรินจิย่างซีอิ๊วญี่ปุ่น


เห็ดออรินจิ (หั่นชิ้นบาง) 150 กรัม
ซีอิ๊วญี่ปุ่น


ส่วนผสม น้ำจิ้มเต้าเจี้ยวพริกซอย


ซีอิ๊วขาว 3 ช้อนโต๊ะ
ซีอิ๊วดำหวาน 1+1/2 ช้อนชา
น้ำตาลทราย 2 +1/2 ช้อนโต๊ะ
น้ำส้มสายชู 2 ช้อนโต๊ะ
กระเทียมสับละเอียด 1 ช้อนโต๊ะ
ขิงสับละเอียด 2 ช้อนโต๊ะ
พริกขี้หนูสีเขียวและสีแดงซอยหยาบ 6 เม็ด
เต้าเจี้ยวและน้ำเต้าเจี้ยว 2 ช้อนโต๊ะ
รากผักชีสับละเอียด 1-2 ราก


ส่วนผสม ซุปผักรวม


รากผักชี 2 ราก
กระเทียม 3 กลีบ
พริกไทยขาวเม็ด 1/8 ช้อนชา
น้ำซุปเห็ด 5-6 ถ้วยตวง
ไช้เท้า (หั่นเต๋าขนาด 1x1 ซม.) 200 กรัม
แครอต (หั่นเต๋าขนาด 1x1 ซม.) 100 กรัม
เห็ดหอมแห้ง (แช่น้ำพอนิ่มหั่นเส้น) 5 ดอก
ซีอิ๊วขาว 3 ช้อนโต๊ะ
น้ำตาลทราย 1 ช้อนชา
ต้นหอมซอย
ขึ้นฉ่ายเด็ดเป็นใบ ๆ


วิธีทำเห็ดออรินจิย่างซีอิ๊วญี่ปุ่น


ทาซีอิ๊วบาง ๆ บนเห็ดออรินจิแล้วนำไปย่างพอสุกเหลืองหอม เตรียมไว้


วิธีทำน้ำจิ้มเต้าเจี้ยวพริกซอย

     1. ใส่ซีอิ๊วขาว ซีอิ๊วดำหวาน น้ำตาลทราย และน้ำส้มสายชูลงในภาชนะ ยกขึ้นตั้งไฟคนจนน้ำตาลละลาย ยกลงพักไว้ให้เย็น
     2. ผสมกระเทียม ขิง พริกขี้หนู เต้าเจี้ยว น้ำเต้าเจี้ยว และรากผักชีเข้าด้วยกัน ใส่ส่วนผสมซีอิ๊วลงไปคนให้เข้ากัน พร้อมเสิร์ฟ

วิธีทำซุปผักรวม

     1. โขลกรากผักชี กระเทียม และพริกไทยให้ละเอียด เตรียมไว้
     2. ใส่น้ำซุปเห็ดลงในหม้อ ยกขึ้นตั้งไฟพอน้ำเดือด ใส่ส่วนผสมที่โขลกไว้ลงไป ตามด้วยไช้เท้า แครอต และเห็ดหอม ต้มด้วยไฟอ่อนจนไช้เท้าสุกนุ่ม
     3. ปรุงรสด้วยซีอิ๊วขาวและน้ำตาลทราย ชิมรสตามชอบ
     4. ตักซุปใส่ถ้วย โรยต้นหอมและขึ้นฉ่าย จัดเสิร์ฟร้อน ๆ

วิธีทำข้าวมันเห็ดออรินจิย่างซีอิ๊วญี่ปุ่น

     1. แช่ข้าวเหนียวในน้ำเปล่าประมาณ 20-30 นาที
     2. ซาวข้าวหอมมะลิให้สะอาด ใส่ตะแกรงรวมกับข้าวเหนียว พักให้สะเด็ดน้ำ
     3. ตั้งกระทะใส่น้ำมันพืช ใส่กระเทียมลงเจียวให้หอมออกสีนวล ๆ ใส่ข้าวลงผัดให้ทั่ว โรยเกลือป่นลงในข้าวให้ทั่ว ผัดให้เข้ากัน ตักข้าวขึ้น
     4. ใส่ข้าวที่ผัดไว้ลงในหม้อหุงข้าวไฟฟ้า เติมน้ำซุปเห็ดลงไป เกลี่ยให้ทั่ว ปิดฝาหม้อ หุงข้าวจนสุก
     5. กลับข้าวก้นหม้อขึ้นมาคนให้เข้ากัน ตักใส่จาน ตกแต่งด้วยผักชี เสิร์ฟพร้อมกับเห็ดออรินจิย่างซีอิ๊วญี่ปุ่น น้ำจิ้มเต้าเจี้ยวพริกซอย แตงกวา และซุปผักรวม
 

ดูวิธีทำ ข้าวมันเห็ดออรินจิย่างซีอิ๊วญี่ปุ่น เพิ่มเติมคลิก

3. เห็ดออรินจิย่าง น้ำจิ้มรสแซ่บ



ภาพจาก เฟซบุ๊ก foodstyle by sky

           ชวนทำเมนูปิ้งย่างแบบคลีน ๆ นั่นคือเห็ดออรินจิย่าง น้ำจิ้มรสแซ่บ สูตรจาก เฟซบุ๊ก foodstyle by sky จะย่างด้วยเตาถ่านหรือเตาอบก็ได้ แต่ทีเด็ดคือน้ำจิ้มสามรสนี่เอง


ส่วนผสม เห็ดออรินจิย่าง


เห็ดออรินจิ (หรือเห็ดอื่น ๆ ตามชอบ เช่น เห็ดหอม เห็ดนางฟ้า หรือเห็ดฟาง)
พริกชี้ฟ้าแดงและพริกขี้หนู 30 เม็ด
กระเทียม 5-8 กลีบ
น้ำตาลปี๊บ 2 ช้อนโต๊ะ
น้ำปลา 2+1/2 ช้อนโต๊ะ
น้ำส้มสายชู 1/2 ช้อนโต๊ะ
น้ำมะนาว 2 ช้อนโต๊ะ (ชิมรสก่อนใส่เพิ่ม สามารถเพิ่ม-ลดได้)
ก้านผักชีและใบผักชี เล็กน้อย ซอยละเอียด


วิธีทำเห็ดออรินจิย่าง

     1. ล้างเห็ดที่เตรียมไว้ให้สะอาด หั่นเป็นชิ้นพอดีคำ เสียบไม้แล้วนำไปย่างบนเตาถ่านหรือเข้าเตาอบ ย่างให้สุก เตรียมไว้
     2. ทำน้ำจิ้มโดยโขลกพริกทั้ง 2 ชนิดและกระเทียมเข้ากันให้ละเอียด ใส่น้ำตาลปี๊บลงไปบดให้ละเอียด เติมน้ำปลาและน้ำส้มสายชูลงไป (ชิมรสให้ได้เผ็ดเปรี้ยวเค็มแล้วหวานตามนิด ๆ หากยังไม่เปรี้ยวสามารถเพิ่มน้ำมะนาวได้อีก) สุดท้ายใส่ผักชีซอยลงไป คนผสมให้เข้ากัน เสิร์ฟพร้อมเห็ดที่เตรียมไว้
หมายเหตุ : การที่ใส่น้ำส้มสายชูเพื่อให้รสเปรี้ยวได้ติดลิ้นก่อนมะนาวที่ตามมาด้วยกลมกล่อม รสชาติจะดูจัดจ้านขึ้น หากไม่ชอบก็ไม่ต้องใส่ก็ได้ใส่มะนาวล้วนได้เลย
 

ดูวิธีทำ เห็ดออรินจิย่าง น้ำจิ้มรสแซ่บ เพิ่มเติมคลิก

4. ยำตะไคร้เห็ดออรินจิ



ภาพจาก นิตยสารแม่บ้าน

           ใครชอบกินสมุนไพร นี่เลยมาทำเมนูยำตะไคร้เห็ดออรินจิ สูตรจาก นิตยสารแม่บ้าน ใส่เครื่องเคราแน่น ๆ ปรุงรสเผ็ดตามชอบ ลองทำเป็นมื้อเย็นกันได้เลย


ส่วนผสม ยำตะไคร้เห็ดออรินจิ


เห็ดออรินจิหั่นชิ้น 200 กรัม
ตะไคร้ซอย 5 ต้น
หอมแดงซอย 2 ช้อนโต๊ะ
น้ำมะนาว 3 ช้อนโต๊ะ
ซีอิ๊วขาว 2 ช้อนโต๊ะ
น้ำตาลทราย 1 ช้อนโต๊ะ
ผักชีซอย 1 ช้อนโต๊ะ
ผักชีฝรั่งซอย 1 ช้อนโต๊ะ
พริกขี้หนูสวนซอย 1 ช้อนโต๊ะ
ใบสะระแหน่ สำหรับโรย


วิธีทำยำตะไคร้เห็ดออรินจิ

     1. ผสมน้ำมะนาว ซีอิ๊วขาว และน้ำตาลทราย คนให้ละลายเข้ากัน
     2. ลวกเห็ดออรินจิในน้ำเดือดจนสุก ตักขึ้น พักให้สะเด็ดน้ำ นำไปใส่ในส่วนผสมข้อที่ 1 ใส่พริกขี้หนู ตะไคร้ หอมแดง ผักชี และผักชีฝรั่ง คนให้เข้ากัน ตักใส่จาน โรยด้วยใบสะระแหน่ จัดเสิร์ฟ
 

ดูวิธีทำ ยำตะไคร้เห็ดออรินจิ เพิ่มเติมคลิก

5. เห็ดออรินจิย่างซอสเทอริยากิ น้ำจิ้มวาซาบิแซ่บ



ภาพจาก นิตยสารแม่บ้าน

           มาต่อกันที่อีกวิธีทำเห็ดย่างก็คือ เมนูเห็ดออรินจิย่างซอสเทอริยากิ สูตรจาก นิตยสารแม่บ้าน จุดเด่นคือทาซอสเทอริยากิระหว่างย่าง เสิร์ฟกับน้ำจิ้มวาซาบิ 


ส่วนผสม เห็ดออรินจิย่างซอสเทอริยากิ


เห็ดออรินจิ หั่นเป็นชิ้น 150 กรัม
เห็ดชิเมจิสีขาว ตัดเป็นช่อ 200 กรัม
เห็ดชิเมจิสีน้ำตาล ตัดเป็นช่อ 200 กรัม
เห็ดหอมสด 10 ดอก
ซอสเทอริยากิ สำหรับทาเห็ด


ส่วนผสม น้ำจิ้มวาซาบิแซ่บ


พริกขี้หนูสวน 15-20 เม็ด
กระเทียมไทยกลีบเล็ก 15 กลีบ
น้ำมะนาว 1/4 ถ้วยตวง
น้ำปลา 3+1/2 ช้อนโต๊ะ
น้ำตาลปี๊บ 1+1/2 ช้อนโต๊ะ
วาซาบิสด 2 ช้อนชา


วิธีทำเห็ดออรินจิย่างซอสเทอริยากิ

     1. ล้างเห็ดแต่ละชนิดให้สะอาด ฝานเห็ดออรินจิเป็นแผ่นบางตามแนวยาว หรือแนวเฉียงจะทำให้เห็ดสุกเร็วขึ้น พักให้สะเด็ดน้ำ แล้วเสียบด้วยไม้ปลายแหลม เตรียมไว้
     2. นำเห็ดขึ้นย่างบนเตาด้วยไฟปานกลาง (ขณะย่างให้ทาซอสเทอริยากิด้วย) จนสุกเหลืองทั้ง 2 ด้าน อย่าย่างเห็ดนานจนแห้งหรือเกรียม จะทำให้เห็ดเหนียวเกินไป
     3. ทำน้ำจิ้มโดยใส่ส่วนผสมทั้งหมดลงในโถปั่นน้ำผลไม้ ปั่นจนละเอียดเข้ากันดี เสิร์ฟคู่กับเห็ดย่างซอส
 

ดูวิธีทำ เห็ดออรินจิย่างซอสเทอริยากิ น้ำจิ้มวาซาบิแซ่บ เพิ่มเติมคลิก

6. สลัดเห็ดออรินจิย่าง 



ภาพจาก  คุณ isweet สมาชิกเว็บไซต์พันทิปดอทคอม

          เงินเดือนออกเมื่อไรต้องจัดสักจานกับเมนูสลัดเห็ดออรินจิย่าง สูตรจาก คุณ isweet สมาชิกเว็บไซต์พันทิปดอทคอม ใส่กุ้งแม่น้ำอบ เข้ากันดีกับเห็ดย่างกลิ่นหอม


ส่วนผสม สลัดเห็ดออรินจิย่าง 


เห็ดออรินจิ
กุ้งแม่น้ำ
แครอตสดหั่นเป็นเส้น ๆ
แตงล้านหรือแตงญี่ปุ่นหั่นเป็นเส้น ๆ
งาขาวคั่ว
มะนาว
เกลือป่น


วิธีทำสลัดเห็ดออรินจิย่าง

     1. หั่นเห็ดออรินจิเป็นแผ่นบาง ๆ นำไปย่างในกระทะ (ไม่ต้องใส่น้ำมัน) จนสุก 
     2. นำกุ้งแม่น้ำไปอบจนสุก เตรียมไว้
     3. ผสมผักทุกอย่างเข้าด้วยกัน และปรุงรส จัดใส่จาน ตามด้วยเห็ดย่าง และเคียงด้วยกุ้ง
 

ดูวิธีทำ สลัดเห็ดออรินจิย่าง เพิ่มเติมคลิก

7. ยำเห็ดออรินจิ





           มื้อเที่ยงนี้เติมความแซ่บกับเมนูยำเห็ดออรินจิสักมื้อไหม สามารถใส่เห็ดอื่น ๆ เพิ่มเติมได้ ใส่แครอตเติมสีสันและใส่ข้นฉ่ายเพิ่มความหอม


ส่วนผสม ยำเห็ดออรินจิ


เห็ดออรินจิ (หั่นเฉียงเป็นชิ้นบาง) 100 กรัม
เห็ดเข็มทอง (ฉีกเป็นเส้น) 100 กรัม
เห็ดชิเมจิขาว-ดำ 100 กรัม
ขึ้นฉ่าย (หั่นท่อน)
แครอต (ซอยเป็นเส้น) 1/2 ถ้วย
พริกขี้หนู (สับหยาบ) 5-10 เม็ด
น้ำมะนาว 2 ช้อนโต๊ะ
ซีอิ๊วขาว 1 ช้อนโต๊ะ
น้ำตาลทราย 1/2 ช้อนโต๊ะ


วิธีทำยำเห็ดออรินจิ

     1. ล้างเห็ดทั้งหมดให้สะอาด สะเด็ดน้ำ เตรียมไว้
     2. ใส่พริกขี้หนูสับหยาบ น้ำมะนาว ซีอิ๊วขาว และน้ำตาลทรายลงในอ่างผสม คนจนน้ำตาลละลายหมด ใส่หอมแดง (ถ้ากินเจไม่ต้องใส่) และขึ้นฉ่ายซอย เคล้าผสมให้เข้ากัน เตรียมไว้
     3. ใส่น้ำลงในหม้อ นำขึ้นตั้งไฟจนเดือด ใส่เห็ดทั้งหมดลงลวกจนสุก ตักขึ้นสะเด็ดน้ำจนแห้ง ใส่ลงในส่วนผสมน้ำยำ เคล้าผสมให้เข้ากันเบา ๆ ชิมรสตามชอบ ตักใส่จาน
 

ดูวิธีทำ ยำเห็ดออรินจิ เพิ่มเติมคลิก

8. พล่าเห็ดออรินจิ



ภาพจาก เฟซบุ๊ก โปรเห็ด เห็ดโดยโปร

          ใครเบื่อเมนูยำเห็ด ลองมาทำพล่าเห็ดออรินจิ สูตรจาก เฟซบุ๊ก โปรเห็ด เห็ดโดยโปร ใส่พริกเผาเจและเครื่องสมุนไพรแน่น ๆ แต่งด้วยใบสะระแหน่ 



ส่วนผสม พล่าเห็ดออรินจิ


เห็ดออรินจิหั่นเต๋า
เห็ดเข็มทอง
ตะไคร้ซอย                                           
ใบมะกรูดหั่นฝอย  
พริกชี้ฟ้าแดงซอย
พริกชี้ฟ้าแห้งทอด
น้ำมะนาว
น้ำตาลทราย
พริกเผาเจ
เกลือป่น
ใบสะระแหน่


วิธีทำพล่าเห็ดออรินจิ

     1. ใส่น้ำมะนาว น้ำตาลทราย พริกเผาเจ และเกลือป่นลงในภาชนะ
     2. ใส่เห็ดออรินจิ (นำไปลวกก่อน ประมาณ 1 นาทีค่ะ) แล้วเคล้าให้เข้ากัน ตามด้วยเห็ดเข็มทองลวก (เห็ดเข็มทองลวกประมาณ 1 นาที ถ้าลวกนานเห็ดจะเหนียว)
     3. ใส่ตะไคร้ซอย ใบมะกรูดหั่นฝอย พริกชี้ฟ้า และพริกชี้ฟ้าแห้งทอด เคล้าให้ส่วนผสมเข้ากัน ตักใส่จาน โรยหน้าด้วยใบสะระแหน่ พร้อมเสิร์ฟ
 

ดูวิธีทำ พล่าเห็ดออรินจิ เพิ่มเติมคลิก

9. ลาบเห็ดออรินจิ 





           ลาบเห็ดออรินจิกินกับข้าวเหนียว หรือแกล้มแค่ผักสดก็อร่อยแล้วค่ะ เริ่มจากนำเห็ดไปลวกพอสุกแล้วเคล้ากับน้ำยำ เติมข้าวคั่วและพริกป่นตามชอบ


ส่วนผสม ลาบเห็ดออรินจิ


เห็ดหูหนูดำ (หั่นเป็นชิ้นเล็ก) 50 กรัม
เห็ดเข็มทอง (ฉีกเป็นเส้น) 50 กรัม
เห็ดออรินจิ (หั่นบาง ๆ ) 50 กรัม
เห็ดหูหนูขาว (หั่นเป็นชิ้นเล็ก) 50 กรัม
ซีอิ๊วขาว 
น้ำมะนาว  
น้ำตาลทราย 
พริกป่น ปริมาณตามชอบ  
ข้าวคั่ว 1 ช้อนโต๊ะ
ผักชีฝรั่งซอย 2 ช้อนโต๊ะ
พริกแห้งทอดกรอบ สำหรับแต่ง
ผักสด


วิธีทำลาบเห็ดออรินจิ

     1. ใส่น้ำลงในหม้อ นำขึ้นตั้งไฟจนเดือด นำเห็ดทั้งหมดลงลวกจนสุก (อย่าลวกนานเพราะเห็ดจะเละ) ตักขึ้นสะเด็ดน้ำ เตรียมไว้
     2. ใส่ซีอิ๊วขาว น้ำมะนาว น้ำตาลทราย และพริกป่นลงในอ่างผสม คนผสมจนน้ำตาลทรายละลายหมด ชิมรสตามชอบ จากนั้นใส่เห็ดที่ลวกไว้ลงเคล้าผสมให้เข้ากัน ตามด้วยข้าวคั่ว และผักชีฝรั่งเป็นลำดับสุดท้าย เคล้าผสมจนเคล้ากัน ตักใส่จาน แต่งด้วยพริกแห้งทอด และผักสด 
 

ดูวิธีทำ ลาบเห็ดออรินจิ เพิ่มเติมคลิก

10. ขนมจีนพะแนงเห็ดออรินจิ



ภาพจาก นิตยสารแม่บ้าน

          ใครมีพริกแกงพะแนงเตรียมไว้เลยจ้า เอามาทำเมนูขนมจีนพะแนงเห็ดออรินจิ สูตรจาก นิตยสารแม่บ้าน ใส่ความหอมจากใบโหระพา เพิ่มสีสันจากพริกขี้ฟ้าสีแดง 



ส่วนผสม ขนมจีนพะแนงเห็ดออรินจิ


น้ำพริกแกงพะแนง 2+1/2 ช้อนโต๊ะ
น้ำมันพืช 1 ช้อนโต๊ะ
หัวกะทิ 1/4 ถ้วยตวง
กะทิเข้มข้นปานกลาง 1+1/2 ถ้วยตวง
เห็ดฟาง (ผ่าครึ่งดอก) 100 กรัม
เห็ดออรินจิ (หั่นเป็นชิ้น) 50 กรัม
หน่อไม้ฝรั่ง (หั่นเป็นท่อน) 50 กรัม
น้ำตาลปี๊บ 1 ช้อนโต๊ะ
ซีอิ๊วขาว 1+1/2 ช้อนโต๊ะ
ใบโหระพา 1/2 ถ้วยตวง
พริกชี้ฟ้าสีแดง (หั่นเฉียง) 1 เม็ด
ขนมจีนสีต่าง ๆ ตามชอบ


วิธีทำขนมจีนพะแนงเห็ดออรินจิ

     1. ตั้งกระทะใส่น้ำมันพืช พอร้อนใส่น้ำพริกแกงพะแนงลงไปผัดพอหอม แล้วค่อย ๆ ใส่หัวกะทิลงไปผัดจนแตกมัน
     2. เติมกะทิ เห็ดออรินจิ เห็ดฟาง และหน่อไม้ฝรั่งลงไปผัด ปรุงรสด้วยน้ำตาลปี๊บและซีอิ๊วขาว
     3. ใส่พริกชี้ฟ้าและใบโหระพาลงไปคนให้เข้ากัน ตักใส่ถ้วย จัดเสิร์ฟพร้อมขนมจีนสีต่าง ๆ
 

ดูวิธีทำ ขนมจีนพะแนงเห็ดออรินจิ เพิ่มเติมคลิก

11. ผัดบาร์บีคิว เห็ด 3 อย่าง



ภาพจาก นิตยสาร mother&care

           และแล้วก็มีเมนูกับข้าวมื้อเย็นสักทีนั่นคือ ผัดบาร์บีคิว เห็ด 3 อย่าง สูตรจาก นิตยสาร mother&care ใส่เห็ดผัดกับหอมใหญ่ เพิ่มความชุ่มฉ่ำจากซอสบาร์บีคิว 


ส่วนผสม ผัดบาร์บีคิว เห็ด 3 อย่าง


เห็ดโคนญี่ปุ่น
เห็ดเข็มทอง
เห็ดออรินจิ
พริกหวาน (หั่นขึ้นพอดีดำ) 1/2 ถ้วยตวง
หอมใหญ่ หั่นชิ้นพอดีคำ 1/2 ลูก
ซอสบาร์บีคิวสำเร็จรูป


วิธีทำผัดบาร์บีคิว เห็ด 3 อย่าง

      ►​ ผัดหอมใหญ่ พอเริ่มสุกใส่เห็ดและพริกหวานลงไป ปรุงรสด้วยซอสบาร์บีคิว ผัดไปเรื่อย ๆ จนทุกอย่างสุกและเข้ากันดี ตักขึ้นใส่จาน
 
ดูวิธีทำ ผัดบาร์บีคิว เห็ด 3 อย่าง เพิ่มเติมคลิก

           ถ้าจะทำอาหาร เมนูหมูช่วงนี้อาจดูแพงไปเยอะ ลองเปลี่ยนมาทำเมนูเห็ดออรินจิกันดีไหมเอ่ย ได้โปรตีนจากธรรมชาติ และได้สุขภาพอีกด้วยนะคะ 
แนะนำสูตรเมนูเห็ดอื่น ๆ ที่น่าสนใจ ใครอยากทำเมนูไหนคลิกเลยจ้า

        ►​ 7 เมนูเห็ดนางฟ้า อร่อยอยู่ท้องได้สุขภาพรับวันใหม่
      ►​ 7 สูตรต้มเห็ด เมนูเด็ดสุดแซ่บเอาใจสายสุขภาพ
      ►​ 5 เมนูเห็ดทอด อาหารว่างกรอบอร่อยเบา ๆ เติมพลังยามบ่าย
      ►​ 6 เมนูเห็ดย่าง แจกเมนูปิ้งย่างหอม ๆ พร้อมสูตรน้ำจิ้มรสเด็ด
      ►​ 12 เมนูยำเห็ด อร่อยแซ่บเคี้ยวเด้งอิ่มเพลินไม่น่าเบื่อ
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













11 เมนูเห็ดออรินจิ เคี้ยวนุ่มหนึบอร่อยมีประโยชน์




อัปเดตล่าสุด 28 มกราคม 2565 เวลา 11:57:24
 11,984 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































