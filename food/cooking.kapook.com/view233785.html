




เมนูไอศกรีมนม หลากสไตล์เนื้อเนียนทำง่ายไม่ใช้เครื่อง

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 


















kapook cooking > 
            ไอศกรีม












10 สูตรไอศกรีมนม ไม่ใช้เครื่องแต่เนื้อเนียนละมุนหอมหวาน





53,066อ่าน














0












          ง่ายกว่าที่คิด ! ชวนทำไอศกรีมนม สูตรไม่ใช้เครื่อง แค่มีตู้เย็นก็เอาอยู่ ถ้ามีเครื่องปั่นก็ทุ่นแรงได้เยอะ รับรองเนื้อเนียนสุด ๆ ใส่ท็อปปิ้งหน่อยอร่อยยิ่งขึ้น 




          ใครอยากลองทำไอศกรีม สูตรขนมเอาไว้กินคลายร้อน แม้ไม่มีเครื่องทำไอศกรีมก็ทำได้นะคะ กระปุกดอทคอมขอนำเสนอวิธีทำไอศกรีมนม เช่น ไอศกรีมนมข้นหวาน ไอศกรีมนมชาไทย ไอศกรีมนมช็อกโกแลต เป็นต้น ราดนมข้นหวานหรือแต่งวิปครีมหน่อยก็ดีงามจ้า
1. ไอศกรีมนมข้นแบบแท่ง



สูตรจาก คุณแขมร อินเตอร์ สมาชิกเว็บไซต์พันทิปดอทคอม

          เริ่มกันที่วิธีทำไอศกรีมนมข้นแบบแท่ง ความพิเศษคือเนื้อไอศกรีมใส่นมสดและนมข้นหวาน เคลือบซอสช็อกโกแลต และอาจใส่ไส้แยมสตรอว์เบอร์รีตัดเลี่ยนด้วยนะคะ


ส่วนผสม ไอศกรีมบาร์นมข้น

(พิมพ์ไอศกรีม 7x4 เซนติเมตร ได้ประมาณ 16 แท่ง)

ไข่แดง 2 ฟอง
น้ำตาลทราย 20 กรัม
นมสด 95 กรัม
ไวท์ช็อกโกแลต 50 กรัม
นมข้นหวาน 140 กรัม
วิปปิ้งครีม 200 กรัม


ส่วนผสม แยมสตรอว์เบอร์รี


สตรอว์เบอร์รีแช่แข็ง
น้ำตาลทราย


ส่วนผสม ซอสช็อกโกแลต


ดาร์กช็อกโกแลต 300 กรัม
น้ำมันพืช 48 กรัม
ถั่วป่นชนิดไหนก็ได้


วิธีทำไอศกรีมบาร์นมข้น

     1. ทำแยมสตรอว์เบอร์รีโดยใช้สตรอว์เบอร์รีแช่แข็ง เติมน้ำตาลทราย ต้มให้เปื่อย และบี้ให้ละเอียด พักไว้ให้เย็น
     2. ทำเนื้อไอศกรีมเนียน ๆ ด้วยการใส่ไข่แดง เติมน้ำตาลทราย ตีให้ส่วนผสมทุกอย่างเข้ากัน เติมนมสด นำไปตั้งไฟอ่อน แค่พอมีไอร้อนและน้ำตาลละลายเป็นอันใช้ได้ นำมาเทลงบนไวท์ช็อกโกแลตให้ละลายตัว ก่อนใส่นมข้นหวาน และวิปปิ้งครีม จากนั้นเทใส่ถุงเตรียมบีบ
     3. บีบไอศกรีมลงไป 1/2 ของพิมพ์ และนำเข้าช่องแข็งอย่างน้อย 30 นาที นำออกมาบีบแยมใส่ลงไปเพื่อทำไส้ และบีบเนื้อไอศกรีมปิดทับให้มิด นำไปแช่แข็งต่ออย่างน้อย 5 ชั่วโมง
     4. ทำซอสช็อกโกแลตโดยละลายดาร์กช็อกโกแลตด้วยน้ำร้อน หรือไมโครเวฟ จากนั้นเติมน้ำมันพืชลงไป คนทุกอย่างให้เข้ากันดี วันนี้ทำแบบไม่มีเครื่องวัดอุณหภูมิให้เอานิ้วแตะ ช็อกโกแลตต้องไม่ร้อน ไม่เช่นนั้นไอศกรีมจะละลายได้
     5. นำไอศกรีมที่แช่แข็งออกมา และจุ่มในซอสช็อกโกแลต ตัวซอสจะเคลือบและเซตตัวให้เร็วมาก สามารถคลุกกับถั่วหรือใส่ถั่วลงไปในซอสช็อกโกแลตแล้วจุ่มไอศกรีมลงไปได้
 

ดูวิธีทำ ไอศกรีมนมข้นแบบแท่ง เพิ่มเติมคลิก

2. ไอศกรีมนมสดสไตล์ญี่ปุ่น





          อร่อยถูกใจคนชอบกินไอศกรีมนมแน่นอนสำหรับวิธีทำไอศกรีมนมสดสไตล์ญี่ปุ่น ใส่ครีมสดและนมสด เพิ่มความหอมจากกลิ่นนมสดญี่ปุ่น ใช้เวลาทำประมาณครึ่งวันก็ได้กินสมใจแล้วค่ะ


ส่วนผสม ไอศกรีมนมสดสไตล์ญี่ปุ่น


ไข่ขาว (ไข่ไก่) 2 ฟอง
น้ำตาลทราย 1/2 ถ้วย
กลูโคส 3 ช้อนโต๊ะ
เกลือ เล็กน้อย
นม 500 มิลลิลิตร
ครีมสด 250 มิลลิลิตร
กลิ่นนมสดญี่ปุ่น 1/8 ช้อนชา


วิธีทำไอศกรีมนมสดสไตล์ญี่ปุ่น

       1. ใส่น้ำตาลทราย กลูโคส เกลือ และไข่ขาว คนผสมให้น้ำตาลละลาย และไข่ขาวเนียน
     2. เติมนมสด ครีม และกลิ่นนมสด คนจนเข้ากัน เทใส่ภาชนะ เอาไปแช่แข็งประมาณ 30 นาที-1 ชั่วโมง นำออกมาคนแล้วเอาเข้าช่องแช่แข็งอีกทุก 30 นาที-1 ชั่วโมง ทำประมาณ 5 ชั่วโมงหรือจนเซตตัวดี
 
3. ไอศกรีมนมชาเขียวถั่วแดง





          ใครติดใจไอศกรีมนมชาเขียวถั่วแดงตำรับญี่ปุ่น ถ้ามีเวลาว่างมาลองทำกินเองกันเถอะ สูตรนี้ใส่ผงชาเขียวผสมกับนมข้นหวาน เพิ่มเฮฟวี่ครีม มาพร้อมถั่วแดงกวนแสนอร่อย


ส่วนผสม ไอศกรีมนมชาเขียวถั่วแดง


ผงชาเขียวมัทฉะ 4 ช้อนโต๊ะ
น้ำร้อน 3-4 ช้อนโต๊ะ
น้ำตาลทราย (น้ำตาลทรายแดงหรือน้ำผึ้ง) 3 ช้อนโต๊ะ
นมข้นหวาน 5 ช้อนโต๊ะ
เฮฟวี่ครีม (นมสดหรือนมถั่วเหลือง) 350 มิลลิลิตร (ประมาณ 1+1/2 ถ้วย)
ถั่วแดงญี่ปุ่นชนิดหวาน 1/3 ถ้วย


อุปกรณ์


พิมพ์ไอศกรีม
ไม้ไอศกรีม (แช่น้ำทิ้งไว้ 15 นาที)


วิธีทำนมชาเขียวถั่วแดง

     1. ใส่ผงชาเขียวลงในถ้วยผสม (ถ้วยที่มีปากเพื่อเทลงพิมพ์ได้ง่ายขึ้น) ตามด้วยน้ำร้อน คนผสมให้ผงชาเขียวละลายจนไม่เป็นเม็ด
     2. เติมน้ำตาลทรายลงไป คนผสมให้เข้ากันจนน้ำตาลทรายละลาย
     3. เติมนมข้นหวานลงไป คนผสมให้เข้ากัน
     4. เติมเฮฟวี่ครีมลงไป คนผสมให้เข้ากัน
     5. เทส่วนผสมลงพิมพ์จนเกือบเต็ม (สามารถใส่ถั่วแดงลงไปในขั้นตอนนี้ได้) นำเข้าแช่แข็งประมาณ 1 ชั่วโมง
     6. นำไอศกรีมออกจากช่องแข็ง ตักถั่วแดงใส่แล้วเสียบไม้ไอศกรีมลงไป นำไปแช่แข็งอีกครั้งประมาณ 5 ชั่วโมง แกะออกจากพิมพ์ (ถ้าแกะไม่ออกให้นำพิมพ์ไปผ่านน้ำอุ่นแล้วค่อย ๆ ดึงออก) พร้อมเสิร์ฟ
 

ดูวิธีทำ ไอศกรีมนมชาเขียวถั่วแดง เพิ่มเติมคลิก

4. ไอศกรีมนมเย็น





           ถ้าสีสันถูกใจก็ลงมือทำกันได้เลยนะคะ สำหรับไอศกรีมนมเย็น ส่วนผสมหลัก ๆ จะมีนม นมข้นหวาน และน้ำแดง เพิ่มน้ำแข็งแห้งเพื่อให้เนื้อไอศกรีมเซตตัวเร็วขึ้น


ส่วนผสม ไอศกรีมนมเย็น


นมสด 175 กรัม
วิปปิ้งครีม 150 กรัม
นมข้นหวาน 125 กรัม
น้ำแดง 50 กรัม
น้ำแข็งแห้ง (food grade) 1/2 กิโลกรัม


วิธีทำไอศกรีมนมเย็น

       1. บดน้ำแข็งแห้งให้ละเอียดดี
     2. ผสมนมสด วิปปิ้งครีม นมข้นหวาน และน้ำแดง ค่อย ๆ ใส่น้ำแข็งแห้งลงไป คนเร็ว ๆ จนส่วนผสมข้นหนาขึ้นเป็นไอศกรีม จัดเสิร์ฟ
 
5. ไอศกรีมนมชาไทย





          ใครมีผงชาไทยเหลือ ๆ ลองแบ่งมาทำไอศกรีมนมชาไทยกันดีไหมเอ่ย ใส่นมสดกับนมข้นหวานลงไปด้วย ลองทำเป็นไอศกรีมโฟลทชาไทยก็อร่อยไปอีกแบบนะคะ


ส่วนผสม ไอศกรีมนมชาไทย


นมสด 800 มิลลิลิตร
นมข้นหวาน 500 มิลลิลิตร
เกลือป่น 1/4 ช้อนชา
ผงชาไทย 1/4 ถ้วย
วิปปิ้งครีม 700 มิลลิลิตร


วิธีทำไอศกรีมนมชาไทย

       1. ใส่นมสด นมข้นหวาน และเกลือป่นลงในหม้อ ต้มไฟอ่อนคนจนอุ่น
     2. ใส่ผงชาไทย คนจนละลายเข้ากัน ปิดไฟ เทวิปปิ้งครีม คนจนเข้ากัน ปิดฝาพักไว้ 30 นาที เทใส่ภาชนะ เอาไปแช่ช่องแข็งประมาณ 8 ชั่วโมง นำออกมาคนจนเนียน แล้วนำไปแช่ช่องแข็งต่ออีก 8 ชั่วโมง
 
6. ไอศกรีมนมช็อกโกแลต





          มาแล้ววิธีทำไอศกรีมนมช็อกโกแลตอย่างง่าย มีส่วนผสมแค่ 3 อย่างก็ทำได้แล้วค่ะ จะใช้ผงโกโก้ยี่ห้ออะไรก็ได้ สามารถเติมนมข้นหวานได้ตามชอบ


ส่วนผสม ไอศกรีมนมช็อกโกแลต


วิปปิ้งครีม (เย็นจัด) 500 กรัม
ผงโกโก้ 75 กรัม
นมข้นหวาน 180 กรัม


วิธีทำไอศกรีมนมช็อกโกแลต


ตีวิปปิ้งครีมเย็นจัดด้วยตะกร้อมือจนตั้งยอดอ่อน ใส่นมข้นหวาน และผงโกโก้ คนจนเข้ากัน เทใส่พิมพ์ ปาดหน้าจนเรียบเนียน คลุมด้วยฟิล์มถนอมอาหาร นำไปแช่ช่องแข็งประมาณ 4 ชั่วโมง


7. ไอศกรีมนมมันม่วง



สูตรจาก คุณแม่เมนูเด็กน้อย 2 ออ สมาชิกเว็บไซต์พันทิปดอทคอม

           ถ้าเบื่อกินมันม่วงนึ่งแบบเดิม ๆ จับมาทำไอศกรีมนมมันม่วงกันเถอะ จับส่วนผสมทุกอย่างลงไปปั่นจนเข้ากันและเนียน เสร็จแล้วใส่ภาชนะและเอาไปแช่แข็งจนเซตตัว


ส่วนผสม ไอศกรีมนมมันม่วง


มันม่วง
วิปปิ้งครีม
นมสด
นมข้นหวาน
น้ำตาลทรายป่น
น้ำแข็ง สำหรับตีวิปครีม


วิธีทำไอศกรีมนมมันม่วง

     1. นึ่งมันม่วงจนสุก
     2. ตีวิปปิ้งครีม เติมน้ำตาลทรายลงไปตามชอบ
     3. ถ้วยและอุปกรณ์ทุกอย่างควรจะเย็น ใช้หม้อใบใหญ่ใส่น้ำแข็งรองไว้แล้วเอาชามวิปปิ้งครีมวางลงไปตีแรง ๆ จนวิปปิ้งครีมตั้งยอดอ่อน พักไว้
     4. ผสมมันม่วง นมสด และนมข้นหวานแล้วนำไปปั่น จากนั้นนำไปกรองในกระชอน หรือผ้าขาวบาง แนะนำถ้าได้ผ้าขาวบางจะดีกว่า เนื้อจะได้นุ่มกว่า
     5. ผสมวิปปิ้งครีมกับมันม่วงเข้าด้วยกัน ค่อย ๆ ตะล่อมจนเข้ากันดี ตักลงกล่อง นำไปแช่ตู้เย็นทิ้งไว้หนึ่งคืน
 

ดูวิธีทำ ไอศกรีมนมมันม่วง เพิ่มเติมคลิก

8. ไอศกรีมนมมะม่วง





           หน้ามะม่วงต้องลองทำไอศกรีมนมมะม่วง ใส่เนื้อมะม่วงปั่นผสมกับนมข้นหวาน เพิ่มเจลาตินลงไปหน่อย ถ้ามีเครื่องปั่นก็เอามาช่วยทุ่นแรงได้นะคะ


ส่วนผสม ไอศกรีมนมมะม่วง


เนื้อมะม่วงปั่น 400 กรัม
เจลาติน 1 ช้อนชา
วิปปิ้งครีม 250 กรัม
ไอซิ่ง 50 กรัม
นมข้นหวาน 30 กรัม
สีผสมอาหารสีเหลือง (ใส่หรือไม่ก็ได้)
เนื้อมะม่วงสุก


วิธีทำไอศกรีมนมมะม่วง

     1. ผสมเจลาตินกับน้ำคนให้เข้ากันแล้วพักไว้ 10 นาที พอครบเวลาก็นำเข้าไมโครเวฟประมาณ 10-20 วินาที แล้วก็นำไปผสมกับเนื้อมะม่วงปั่น อาจจะตักเนื้อมะม่วงปั่นมาผสมในถ้วยเจลาตินก่อน คนให้เข้ากัน แล้วค่อยนำไปเทรวมกันอีกทีจะได้คนเข้ากันง่าย ๆ
หมายเหตุ : สามารถนำมะม่วงหั่นเป็นสี่เหลี่ยมลูกเต๋าแล้วแช่ช่องฟรีซให้แข็งก่อนแล้วมาปั่นก่อนทำไอศกรีมมะม่วงได้ (จะทำให้ไอศกรีมเซตตัวเร็วและเกล็ดน้ำแข็งเล็กด้วย)
     2. ตีวิปปิ้งครีมกับน้ำตาลไอซิ่งจนตั้งยอดอ่อน เติมนมข้นหวานลงไป ตีจนเข้ากัน แล้วเทเนื้อมะม่วงปั่นที่ผสมเจลาตินไว้แล้ว ลงไปตีผสมด้วย
หมายเหตุ : ถ้าไม่มีตีเครื่องมือถือ สามารถใช้เครื่องปั่น ปั่นรวมส่วนผสมทั้งหมดเข้าด้วยกันได้
     3. ถ้าอยากได้สีเหลืองสวย ๆ ก็สามารถเติมสีเหลืองเพิ่มได้ ตีจนเข้ากันแล้วใส่เนื้อมะม่วงลงไปตะล่อมจนเข้ากัน เทใส่ภาชนะที่เตรียมไว้ จะใส่เนื้อมะม่วงลงไปอีกก็ได้ จากนั้นแช่ไอศกรีมในช่องแช่แข็งประมาณ 10 ชั่วโมง หลังจากที่เซตตัว ตักออกมาหั่นเป็นชิ้นเล็ก ๆ เป็นสี่เหลี่ยมลูกเต๋าก็ได้ ต้องรีบทำหน่อย อย่าให้ไอศกรีมละลาย เดี๋ยวจะกลับไปเป็นเกล็ดเหมือนเดิม นำมาปั่นจนละเอียดขึ้น ถ้ามีเครื่องปั่นกำลังสูงหน่อยจะดีมาก เพราะไอศกรีมจะค่อนข้างหนืด ทำให้มอเตอร์ไหม้ได้ พอปั่นแล้วก็นำไปแช่ช่องฟรีซอีก 5-8 ชั่วโมง หรือจนไอศกรีมเซตตัวแข็งขึ้น ทำแบบนี้อีกสัก 1-2 รอบ หรือจนเกล็ดน้ำแข็งเล็กลงและเนื้อไอศกรีมเนียนขึ้น ตักเสิร์ฟ
 

ดูวิธีทำ ไอศกรีมนมมะม่วง เพิ่มเติมคลิก

9. ไอศกรีมนมเผือก





          แกงบวดเผือกแม้จะอร่อยแต่ไม่เย็นสดชื่อเหมือนไอศกรีมนมเผือกหรอกเนอะ ถ้ายังพอมีเผือกเหลืออยู่จับมานึ่งแล้วเอามาทำไอศกรีมกันเถอะ ใส่น้ำตาลทราย กะทิ และนมสด ท็อปปิ้งด้วยเผือกนึ่ง


ส่วนผสม ไอศกรีมนมเผือก


เจลาติน 2 แผ่น
น้ำเย็นจัด
เผือกนึ่งสุก 150 กรัม
น้ำตาลทราย 90 กรัม  
เกลือป่น 1/4 ช้อนชา
นมสด 1/4 ถ้วย
หัวกะทิ 1/2 ถ้วย
สีผสมอาหารสีม่วง 2-3 หยด


วิธีทำไอศกรีมนมเผือก

       1. เอาแผ่นเจลาตินแช่ในน้ำเย็น ประมาณ 10 นาที
     2. ระหว่างรอก็ใส่เผือก น้ำตาลทราย นม เกลือ และหัวกะทิลงไปในโถปั่น ปั่นจนเนียนเป็นเนื้อเดียวกัน เสร็จแล้วเทลงในหม้อใบเล็ก แล้วเอาขึ้นตั้งไฟอ่อน พอส่วนผสมเดือดทั่วก็ปิดไฟ ใส่เจลาตินลงไปในหม้อ เหยาะสีผสมอาหารสีม่วงลงไปนิดหน่อย คนส่วนผสมอย่างเร็วจนเจลาตินละลาย เทใส่พิมพ์พักไว้พออุ่น นำไปแช่ช่องแช่แข็งประมาณ 6 ชั่วโมงหรือจนเซตตัว
 
10. ไอศกรีมนมฟักทอง





          ใครชอบไอศกรีมนมสุดแนว อยากให้ลองทำไอศกรีมนมฟักทอง ใส่ฟักทองนึ่งสุกผสมกับนม น้ำตาลทราย และเจลาติน เพิ่มความหอมมันจากกะทิ ไม่ต้องเติมสีผสมอาหารก็สวยแล้วค่ะ


ส่วนผสม ไอศกรีมฟักทอง


เจลาติน 2 แผ่น
น้ำเย็นจัด
ฟักทองนึ่งสุก 120 กรัม
น้ำตาลทราย 90 กรัม
เกลือป่น 1/4 ช้อนชา
นมสด 1/4 ถ้วย
หัวกะทิ 1/2 ถ้วย


วิธีทำไอศกรีมนมฟักทอง

       1. เอาแผ่นเจลาตินแช่ในน้ำเย็น ประมาณ 10 นาที
     2. ระหว่างรอก็ใส่ฟักทอง น้ำตาลทราย นม เกลือ และหัวกะทิลงไปในโถปั่น ปั่นจนเนียนเป็นเนื้อเดียวกัน เสร็จแล้วเทลงในหม้อใบเล็ก แล้วเอาขึ้นตั้งไฟอ่อน พอส่วนผสมเดือดทั่วก็ปิดไฟ ใส่เจลาตินลงไปในหม้อ คนส่วนผสมอย่างเร็วจนเจลาตินละลาย เทใส่พิมพ์พักไว้พออุ่น นำไปแช่ช่องแช่แข็งประมาณ 6 ชั่วโมงหรือจนเซตตัว
 
          ถ้าเบื่อทำเครื่องดื่มคลายร้อนก็มาทำไอศกรีมนมได้นะคะ มีหลากหลายรสชาติเลย ไม่ต้องมีเครื่องทำไอศกรีมก็ทำได้สบายมากจ้า
  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













10 สูตรไอศกรีมนม ไม่ใช้เครื่องแต่เนื้อเนียนละมุนหอมหวาน




โพสต์เมื่อ 18 พฤศจิกายน 2563 เวลา 10:35:12
 53,066 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































