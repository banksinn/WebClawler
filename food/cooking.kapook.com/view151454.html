




10 เมนูเส้นหมี่ จานเดียวทำง่ายอร่อยแบบมีเส้น











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






10 เมนูเส้นหมี่ จานเดียวทำง่ายอร่อยแบบมีเส้น




254,404อ่าน







0















           ชวนคนกินเส้นมาทำอาหารจานเดียวเมนูอร่อยจากเส้นหมี่หลากสไตล์กันดีกว่า มือใหม่หัดเข้าครัวก็ทำได้ รับรองง่ายและเด็ด !           เส้นหมี่ทําอะไรได้บ้าง ? ใครมีเส้นหมี่ หรือหมี่ซั่วติดตู้กับข้าวไว้หยิบออกมารอเลยค่ะ กระปุกดอทคอมขอนำเสนอ 10 เมนูจากเส้นหมี่ เช่น เส้นหมี่ผัดซีอิ๊ว หมี่กะทิ ผัดเส้นหมี่โคราช และเมนูอื่น ๆ หลากหลาย แต่ละสูตรทำง่าย มือใหม่ก็ทำอร่อยค่ะ ถ้าหิวกันแล้วมาเข้าครัวกันเลย







1. เส้นหมี่ผัดซีอิ๊ว           เมนูจากเส้นหมี่จานแรกขอแนะนำเมนูเส้นหมี่ผัดซีอิ๊ว สูตรจาก เฟซบุ๊ก ทำอาหารในแบบง่าย ๆ ตามสไตล์ rita สูตรนี้ใส่เส้นหมี่ขาวผัดเบคอนแทนเนื้อหมู ใส่คะน้าฮ่องกงกรุบกรอบ ทำให้คนพิเศษทานสิคะ รับรองติดใจ ส่วนผสม เส้นหมี่ผัดซีอิ๊วเบคอน          • เส้นหมี่          • น้ำเปล่า           • ซีอิ๊วดำหวาน          • เบคอน          • กระเทียมบุบ          • คะน้าฮ่องกง           • น้ำมันหอย          • ซีอิ๊วขาว          • น้ำตาลทรายวิธีทำเส้นหมี่ผัดซีอิ๊วเบคอน          • 1. แช่เส้นหมี่แห้งในน้ำเปล่า 10 นาที นำเส้นขึ้นสะบัดน้ำออก เทใส่กระทะแล้วเทซีอิ๊วดำหวานลงไปผัดคลุกเคล้าให้เข้ากัน ตักขึ้นมาพักไว้          • 2. นำเบคอนหั่นชิ้นลงไปคั่วในกระทะจนเบคอนเริ่มกรอบและน้ำมันจากเบคอนออกมาเยอะก็ให้ใส่กระเทียมบุบลงไป           • 3. พอกระเทียมเริ่มหอมก็ใส่คะน้าลงไปผัด          • 4. ปรุงรสด้วยน้ำมันหอย ซีอิ๊วขาว และน้ำตาลทราย          • 5. ใส่เส้นลงไปผัดให้เข้ากันเป็นอันเสร็จ ตักใส่จาน พร้อมเสิร์ฟ          + ดูวิธีทำเพิ่มเติมได้ที่ เส้นหมี่ผัดซีอิ๊วเบคอน เมนูเคลียร์ตู้เย็นวันหยุดอร่อยปากอิ่มท้อง
++++++++++++++++++++


2. เส้นหมี่หมูย่าง          ใครที่ชอบกินอาหารเวียดนามน่าจะคุ้นเคยกับเมนูเส้นหมี่หมูย่างกันนะคะ เราสามารถทำเองที่บ้านง่าย ๆ สูตรจาก คุณตะโกครับ และ คุณเพลงฝนต้นลมหนาว หมูย่างกลิ่นหอมเข้ากันดีกับเส้นหมี่พอดีคำ กินคู่กับน้ำจิ้มรสเปรี้ยวหวาน เลอค่าสุด ๆ ส่วนผสม เส้นหมี่หมูย่าง          • สันคอหมู          • ซอสปรุงรส 3 ช้อนโต๊ะ          • น้ำตาลปี๊บ 1 ช้อนชา          • ผงรสดี 1/2 ช้อนชา          • น้ำเปล่า 1 ช้อนโต๊ะ          • เส้นหมี่          • กระเทียม          • ต้นหอมซอยส่วนผสม น้ำจิ้ม          • มะขามเปียก 1 ฝัก          • ซอสปรุงรส           • น้ำตาลปี๊บ          • น้ำปลา          • พริกป่น          • ข้าวคั่ว          • ต้นหอมซอยวิธีทำเส้นหมี่หมูย่าง          • 1. นำสันคอหมูที่เป็นก้อนมาแล่เป็นชิ้นหนา ๆ คล้ายสเต๊ก เตรียมไว้          • 2. ปรุงรสด้วยซอสปรุงรส น้ำตาลปี๊บ และผงรสดี ใส่น้ำเปล่าลงไป คนผสมให้เข้ากันแล้วนำหมูลงไปหมัก 2 นาที ตะโกไม่ต้องการให้เครื่องปรุงซึมซับเข้าในเนื้อหมู เอาแค่ให้เกาะรอบ ๆ ผิวเท่านั้น          • 3. นำเนื้อหมูไปย่างได้เลย ใช้ไฟอ่อนนะครับ อย่าใช้ไฟแรง หมูจะไหม้ดูไม่สวย ถ้าถ่านแรงเกินไป ก็เอาขี้เถ้ากลบ ย่างไม่ต้องนานครับ ค่อย ๆ ย่างไปเรื่อย ๆ ดูว่าผิวสวยแล้วก็ได้ที่ครับ          • 4. เตรียมกระทะอะลูมิเนียมใบน้อย ๆ ไว้ แล้วตั้งไฟอ่อน ๆ เจียวกระเทียมสับ ไม่ต้องใช้น้ำมันมากในการเจียวนะครับ ใช้รองพื้นกันไหม้เท่านั้น ค่อย ๆ กวนเหมือนกับคั่วนั่นแหละครับ ไม่นานก็ได้กระเทียมหอม ๆ กรอบ ๆ          • 5. นำเส้นหมี่ไปแช่น้ำจนนิ่ม แล้วนำมาลวก พร้อมผึ่งให้เย็น เอาส้อมเล็กม้วน ๆ พัน ๆ แล้วจัดใส่จาน เอากระเทียมเจียวโรย ตามด้วยต้นหอมซอย           • 6. นำหมูมาสไลซ์เป็นชิ้น ๆ การสไลซ์เนื้อให้ดูสวยน่าทาน ก็ใช้วิธีแบบตะวันตกครับ สไลซ์เข้าหาตัว เหมือนเวลาฝรั่งปอกเปลือกมันครับ คือ หั่นเข้าหาตัว จัดคู่กับเส้นหมี่          • 7. มาทำน้ำจิ้มกันต่อ ทำง่าย ๆ เลยครับ เอามะขามเปียกมาคั้นเอาน้ำแล้วต้มให้เดือด เอาซอสปรุงรส ใส่ไปนิดหน่อย น้ำตาลปี๊บนิดหน่อย น้ำปลา พริกป่น ข้าวคั่ว และต้นหอมซอย รสชาติจะออกเปรี้ยวอมหวานหน่อย ๆ ไม่เผ็ด หอมข้าวคั่วตำ คนผสมให้เข้ากัน เสิร์ฟกับเส้นหมี่หมูย่างทานได้เลยครับ          + ดูวิธีทำเพิ่มเติมได้ที่ เส้นหมี่หมูย่าง อร่อยจัง ทำเองก็ได้
++++++++++++++++++++


3. เส้นหมี่ผัดผักกระเฉดทะเล           เคยกินเมนูเส้นหมี่ผัดผักกระเฉดทะเล เจอแต่วิญญาณกุ้งกับปลาหมึก แบบนี้มาทำเองกันเถอะ สูตรจาก คุณบูตะ กะ กิมจิ สมาชิกเว็บไซต์พันทิปดอทคอม จานนี้สีสันสวยเพราะใส่ซอสมันกุ้ง ทำเองใส่เครื่องเคราทะเลแน่น ๆ ได้ตามชอบ อร่อยคุ้มส่วนผสม เส้นหมี่ผัดผักกระเฉดทะเล          • มันกุ้ง           • น้ำเปล่า (สำหรับผสมซอส)          • น้ำปลา          • มะนาว          • เส้นหมี่ขาวแช่น้ำพอนิ่ม          • น้ำเปล่า (สำหรับลวกเส้น)          • น้ำมันพืช          • กระเทียมตำหยาบ          • พริกขี้หนูตำหยาบ           • น้ำตาลปี๊บ          • กุ้ง           • ปลาหมึก          • ยอดอ่อนผักกระเฉด วิธีทำเส้นหมี่ผัดผักกระเฉดทะเล          • 1. นำมันกุ้งมาผสมน้ำเปล่า น้ำปลา และน้ำมะนาวให้ได้รสชาติตามที่ต้องการ ซึ่งมันกุ้งจะมีขายตามห้างสรรพสินค้า แต่หากไม่มีให้ใช้วิธีรีดมันกุ้งจากหัวกุ้งก็ได้ค่ะ แต่ถ้าเป็นกุ้งตัวเล็ก จะได้มันกุ้งค่อนข้างน้อยประมาณ 1 ช้อนชา          • 2. ตั้งน้ำในกระทะให้เดือดจัดแล้วนำเส้นหมี่ขาวที่แช่น้ำแล้วใส่ลงไปในน้ำเดือด จากนั้นนับ 1-10 ในใจ เมื่อครบแล้วก็ปิดไฟได้เลย นำกระชอนช้อนเส้นหมี่ขาวออกแล้วราดน้ำเย็น หรือเปิดน้ำเปล่าผ่านเส้น เพื่อหยุดความสุกของเส้น ไม่ให้เส้นสุกจนเกินไป ต่อมาก็สะเด็ดน้ำออก แล้วพักเส้นไว้ก่อน          • 3. ตั้งกระทะเทน้ำมันลงไป รอให้น้ำมันร้อนสักพัก ใส่พริกและกระเทียมลงไปผัดให้เข้ากัน เติมซอสมันกุ้งที่เราเตรียมไว้เมื่อสักครู่ลงไปคนให้เข้ากัน ใส่น้ำตาลปี๊บเพี่อให้ได้รสหวาน เคี่ยวจนน้ำตาลปี๊บละลาย ชิมรสตามชอบ          • 4. ใส่กุ้งกับปลาหมึกลงไปผัดแล้วใส่เส้นตามทันที ในขั้นตอนนี้อย่าผัดกุ้งกับปลาหมึกนานเกินไปนะคะ ไม่เช่นนั้นเนื้อจะแข็งค่ะ คลุกเคล้าให้เข้ากัน           • 5. จากนั้นดันเส้นที่ผัดแล้วไว้ข้างกระทะ ใส่ผักกระเฉดลงไป กลบผักกระเฉดด้วยเส้นหมี่ขาวที่ผัดแล้ว ทิ้งไว้ประมาณ 30 วินาที ปิดไฟ แนะนำว่า ในขั้นตอนนี้อย่าให้ผักกระเฉดโดนความร้อนนานเกินไป เพราะผักกระเฉดอาจหายกรอบได้ค่ะ            • 6. เมื่อปิดไฟแล้วให้คลุกเคล้าส่วนผสมทั้งหมดเข้าด้วยกัน แค่นี้ก็ได้เมนูเส้นหมี่ผัดผักกระเฉดสมใจแล้วจ้า           + ดูวิธีทำเพิ่มเติมได้ที่ หมี่ผัดผักกระเฉด จานเดียวจานเด็ด รสแซ่บเกินห้ามใจ
++++++++++++++++++++


4. เส้นหมี่ผัดผักกระเฉด           ใครสนใจอยากกินเมนูเส้นหมี่ผัดผักกระเฉดไร้เนื้อสัตว์เข้ามาจดสูตรกันเลย สูตรนี้เพิ่มความเค็มและหอมจากกะปิ ใส่ผักกระเฉดตามชอบ ทำหม้อโตกินอิ่มทั้งบ้านกันเลยจ้าส่วนผสม เส้นหมี่ผัดผักกระเฉด          • กระเทียม 1 ช้อนโต๊ะ          • หอมแดง 1 หัว          • พริกขี้หนูสีแดง 1 ช้อนโต๊ะ (เพิ่ม-ลดตามชอบ)          • กะปิ 1 ช้อนโต๊ะ          • น้ำมันพืช 2 ช้อนโต๊ะ          • เส้นหมี่ขาว แช่น้ำจนนุ่ม 1 ถ้วย          • ผักกระเฉด เด็ดเป็นท่อนสั้น 2 ถ้วย          • ซอสปรุงรส 1 ช้อนโต๊ะ          • น้ำมันหอย 1 ช้อนโต๊ะ          • น้ำตาลทราย 1 ช้อนโต๊ะ          • น้ำ 2 ช้อนโต๊ะวิธีทำเส้นหมี่ผัดผักกระเฉด          • 1. โขลกกระเทียม หอมแดง พริกขี้หนู และกะปิจนละเอียดเข้ากันดี เตรียมไว้          • 2. ใส่น้ำมันพืชลงในกระทะ นำขึ้นตั้งไฟพอร้อน ใส่เครื่องที่โขลกไว้ลงผัดจนมีกลิ่นหอม ปรุงรสด้วยซอสปรุงรส น้ำมันหอย และน้ำตาลทราย ผัดให้เข้ากัน          • 3. ใส่เส้นหมี่ลงผัด เติมน้ำเล็กน้อย ผัดจนเส้นเริ่มนุ่ม จากนั้นใส่ผักกระเฉดลงผัดให้เข้ากัน ตักใส่จาน พร้อมรับประทาน          + ดูวิธีทำเพิ่มเติมได้ที่ หมี่กระเฉด ความอร่อยที่ไม่ควรมองข้าม
++++++++++++++++++++


5. เส้นหมี่กะทิสีชมพู          เมนูเส้นหมี่กะทิที่คุ้นเคยมีแต่เส้นกับไข่ฝอยและถั่วงอก ถ้าใครอยากกินเมนูเส้นหมี่กะทิตำรับโบราณ ขอแนะนำสูตรจาก คุณ tukata001 สมาชิกเว็บไซต์พันทิปดอทคอม ที่มาพร้อมสูตรน้ำกะทิเครื่องแน่นมีทั้งกุ้งสับกับหมูสับ แกล้มกับผักสด ฟินจริง ๆ นะขอบอกส่วนผสม เส้นหมี่กะทิ          • ไข่ 2 ฟอง          • กะทิ 2 ถ้วย          • หอมแดงสับ 1/2 ถ้วย          • หมูสับ 200 กรัม          • กุ้งสับ 200 กรัม          • เต้าเจี้ยว 4 ช้อนโต๊ะ          • น้ำมะขามเปียก 4 ช้อนโต๊ะ          • พริกป่น 1 ช้อนโต๊ะ          • น้ำตาลปี๊บ 3 ช้อนโต๊ะ          • เต้าหู้แข็งหั่นเต๋า 1/2 ถ้วย          • ซอสมะเขือเทศ 3 ช้อนโต๊ะ          • ซอสเย็นตาโฟ 3 ช้อนโต๊ะ          • เส้นหมี่ 200 กรัม          • กุยช่าย 1 ถ้วย          • ถั่วงอก 1 ถ้วย          • กุยช่าย สำหรับแต่ง          • ถั่วงอก สำหรับแต่ง          • พริกชี้ฟ้าแดง สำหรับแต่ง          • ถั่วลิสงคั่วบด 4 ช้อนโต๊ะ          • พริกป่นวิธีทำเส้นหมี่กะทิ          • 1. มาเริ่มด้วยการตีไข่ให้แตกนำไปทอดบนกระทะเทฟลอน เอียงกระทะจนไข่เป็นแผ่นบาง ๆ นะคะ แล้วก็ม้วนไข่ ตักขึ้น ซอยเป็นเส้นพักไว้          • 2. แบ่งกะทิมา 1 ถ้วยเทใส่กระทะ ตั้งเตาไฟกลาง รอจนเดือด ใส่หอมแดงสับลงไปผัดค่ะ รอจนเดือดอีกครั้ง ใส่กุ้งสับและหมูสับลงไปผัดรวมกันให้สุกค่ะ          • 3. ปรุงรสด้วยเต้าเจี้ยว น้ำมะขามเปียก พริกป่น น้ำตาลปี๊บ ใส่เต้าหู้ลงไปผัดรวมกันค่ะ ชิมรสดู ให้มีรสหวาน เปรี้ยว และเค็ม รสชาติคล้ายเต้าเจี้ยวหลนค่ะ เสร็จแล้วค่ะ น้ำกะทิราดบนเส้นหมี่กะทิ          • 4. ต่อไปเรามาผัดเส้นกันดีกว่าค่ะ นำกะทิที่เหลืออีก 1 ถ้วย เทใส่กระทะ ตั้งไฟรอจนเดือด           • 5. นำซอสมะเขือเทศและซอสเย็นตาโฟมาผสมกันค่ะ แล้วเทใส่ในกระทะ          • 6. นำเส้นหมี่แช่น้ำพอนิ่ม อย่าแช่นานนะคะ สงขึ้นให้แห้ง แล้วนำมาผัดกับกะทิสีชมพูของเราได้เลยค่ะ          • 7. เวลาผัดเส้นหมี่ให้ใช้ตะหลิว 2 ด้ามช่วยยกเส้นขึ้นสูง ๆ แบบนี้นะคะ แล้วปล่อยเส้นลงไป แล้วเราค่อย ๆ ผัดจนเส้นเป็นสีชมพูทั่วถึงกันนะคะ อย่าผัดนานเดี๋ยวเส้นเละ รอจนเส้นดูดน้ำกะทิ          • 8. ใส่ใบกุยช่ายและถั่วงอกลงผัดพอสุกค่ะ          • 9. ตักเส้นหมี่กะทิสีชมพูใส่จาน เสิร์ฟคู่กับน้ำกะทิ โรยด้วยไข่ซอยและพริกชี้ฟ้าแดง เป็นอันเสร็จค่ะ          + ดูวิธีทำเพิ่มเติมได้ที่ หมี่กะทิสีชมพู ผัดหมี่ตำรับโบราณเปรี้ยวหวานต้องลอง
++++++++++++++++++++


6. ผัดเส้นหมี่ฮ่องกง           เมนูผัดเส้นหมี่ฮ่องกงที่คุ้นเคยคงต้องชิดซ้ายให้กับ สูตรจาก คุณ ta_gwang สมาชิกเว็บไซต์พันทิปดอทคอม สูตรนี้จัดเต็มเนื้อสัตว์ เพิ่มผักเพื่อสุขภาพอย่างต้นอ่อนทานตะวันด้วย ดูหรูหราอลังการเว่อร์ส่วนผสม ผัดเส้นหมี่ฮ่องกง          • กระเทียมสับ          • น้ำมันพืชสำหรับผัด          • กุ้ง          • ปลาหมึก          • เนื้อปู          • เบคอน          • น้ำตาลทราย          • ซีอิ๊วขาว           • น้ำปลา           • น้ำมันหอย          • ต้นอ่อนทานตะวัน          • แครอทขูดฝอย          • เส้นหมี่ฮ่องกงวิธีทำผัดเส้นหมี่ฮ่องกง          • 1. ตั้งกระทะใส่น้ำมันพืชลงไปเล็กน้อย ใส่กระเทียมลงไปผัดพอหอม          • 2. ใส่กุ้ง ปลาหมึก เนื้อปู และเบคอนลงไปผัดพอสุก          • 3. ปรุงรสด้วยน้ำตาลทราย ซีอิ๊วขาว น้ำปลา และน้ำมันหอย          • 4. ใส่ต้นอ่อนทานตะวันลงไป ตามด้วยแครอทขูดฝอย ต่อด้วยพระเอกของเรา เส้นหมี่ฮ่องกง หลังจากนั้นผัดให้ส่วนผสมและเครื่องปรุงทุกอย่างเข้ากันแล้วชิมรสชาติตามใจชอบ ตักใส่จาน           + ดูวิธีทำเพิ่มเติมได้ที่ ผัดหมี่ฮ่องกง ต้นอ่อนทานตะวัน เมนูเส้นหรู ๆ พิเศษกว่าที่เคย
++++++++++++++++++++


7. ผัดเส้นหมี่ฮ่องกงเจ          สำหรับคนกินมังสวิรัติหรือกินเจขอแนะนำเมนูผัดเส้นหมี่ฮ่องกงเจ สูตรนี้จับเส้นหมี่ฮ่องกงผัดกับเห็ดหอม เต้าหู้ โปรตีนเกษตร กะหล่ำปลี และแครอท หน้าตาดี๊ดี น่าลองสักจานส่วนผสม ผัดเส้นหมี่ฮ่องกงเจ          • น้ำมันพืช 2 ช้อนโต๊ะ          • เห็ดหอมสด หั่นเป็นชิ้น 100 กรัม          • เต้าหู้เหลืองหั่นเป็นชิ้นเล็ก 100 กรัม          • โปรตีนเกษตรแช่น้ำจนนุ่ม 100 กรัม          • กะหล่ำปลีหั่นเป็นเส้น 100 กรัม          • แครอทหั่นเป็นเส้น 1 ช้อนโต๊ะ          • เส้นหมี่ฮ่องกงลวกสุก 300 กรัม          • น้ำซุปผัก 1/4 ถ้วย          • น้ำตาลทราย 1 ช้อนชา          • ซีอิ๊วขาว 1 ช้อนโต๊ะ          • ซอสเห็ดหอม 1 ช้อนโต๊ะ          • พริกไทยป่นเล็กน้อย วิธีทำผัดเส้นหมี่ฮ่องกงเจ          • 1. ใส่น้ำมันพืชลงในกระทะ ตั้งไฟอ่อนพอร้อน ใส่เห็ดหอม เต้าหู้เหลือง โปรตีนเกษตร กะหล่ำปลี และแครอทลงผัดจนสุกนิ่ม          • 2. ใส่เส้นหมี่ฮ่องกงและน้ำซุปลงผัดจนเส้นเริ่มนุ่ม ปรุงรสด้วยน้ำตาลทราย ซีอิ๊วขาว และซอสเห็ดหอม ผัดจนส่วนผสมทั้งหมดเข้ากันดี ตักใส่จาน โรยพริกไทย พร้อมรับประทาน          + ดูวิธีทำเพิ่มเติมได้ที่ ผัดหมี่ฮ่องกงเจ อาหารเจเมนูเส้นไร้เนื้อสัตว์สุดอร่อยสไตล์จีน
++++++++++++++++++++


8. ผัดเส้นหมี่โคราช          เส้นหมี่โคราชที่เหลือ ๆ จับมาทำเมนูผัดเส้นหมี่โคราช สูตรจาก นิตยสาร foodstylist สูตรนี้เพิ่มความอร่อยจากหมูสามชั้นและแคบหมู รสชาติหวาน ๆ เปรี้ยว ๆ เผ็ดเล็กน้อย รับรองอร่อยจนต้องเบิ้ลเลยล่ะส่วนผสม ผัดเส้นหมี่โคราช          • หมูสามชั้น หั่นชิ้นพอคำ 150 กรัม           • น้ำมันพืช           • หอมแดงสับ 1 ช้อนโต๊ะ          • กระเทียมสับ 1 ช้อนโต๊ะ           • เต้าเจี้ยวอย่างดี 2 ช้อนโต๊ะ           • น้ำมะขามเปียก 2 ช้อนโต๊ะ           • ซีอิ๊วดำ 2 ช้อนชา          • น้ำตาลมะพร้าว 1 ช้อนโต๊ะ           • น้ำปลาอย่างดี 1 ช้อนโต๊ะ           • น้ำสะอาด          • เส้นหมี่โคราช ลวกน้ำร้อน 250 กรัม           • ไข่เป็ด 2 ฟอง           • ถั่วงอก 50 กรัม          • ใบกุยช่ายหั่น 50 กรัม          • แคบหมู ตามชอบ           • พริกป่น ตามชอบ วิธีทำผัดเส้นหมี่โคราช          • 1. ตั้งกระทะใช้ไฟปานกลาง ใส่น้ำมันลงไปเล็กน้อย จากนั้นนำหมูสามชั้นลงไปเจียวให้สุกและกรอบ ตักพักไว้          • 2. เตรียมซอสโดยเริ่มผัดกระเทียมและหอมแดงให้สุก จากนั้นใส่เต้าเจี้ยว น้ำมะขามเปียก ซีอิ๊วดำ น้ำตาลมะพร้าวและน้ำปลา เติมน้ำสะอาดลงไปเล็กน้อย ผัดให้เข้ากันจนกระทั่งซอสเริ่มเดือด          • 3. ใส่เส้นหมี่โคราชที่ลวกน้ำลงไปผัด ตามด้วยไข่เป็ด จากนั้นผัดต่อ พอไข่เป็ดเริ่มสุกให้ใส่ถั่วงอก ใบกุยช่าย หมูสามชั้นที่เจียวไว้ แคบหมู และพริกป่นลงไปผัดให้เข้ากัน ชิมรสชาติตามชอบ ตักใส่จานเสิร์ฟ เมนูนี้จะกินเป็นจานเส้น หรือเสิร์ฟคู่กับส้มตำรสแซ่บได้ทั้งนั้น          + ดูวิธีทำเพิ่มเติมได้ที่ ผัดหมี่โคราช เมนูเส้นจานเด็ดสูตรต้นตำรับ
++++++++++++++++++++


9. ผัดหมี่ซั่ว           ผัดหมี่ซั่วแบบเดิม ๆ รสชาติจืดชืด สำหรับคนชอบความจัดจ้านอยากให้ลองสูตรจาก คุณลุงเด้ง สูตรนี้ใส่หอยลายลงไปผัดกับเส้นหมี่ซั่ว เพิ่มความเผ็ดกลมกล่อมจากน้ำพริกเผา แถมยังใส่เครื่องเทศตะวันตกลงไปอีก เมนูจากเส้นหมี่จานนี้อร่อยหลากสัญชาติเลยล่ะส่วนผสม ผัดหมี่ซั่ว          • หมี่ซั่ว           • พริกขี้หนู          • กระเทียม           • หอมใหญ่           • มะเขือเทศ           • น้ำพริกเผา          • น้ำปลา           • น้ำตาลทราย           • หอยลายกระป๋อง          • ออริกาโน่          • พาร์สลีย์          • พริกไทยดำ           • ใบโหระพา หรือใบกะเพราวิธีทำผัดหมี่ซั่ว          • 1. ลวกเส้นให้สุก ล้างน้ำ (เพื่อเอาแป้งส่วนเกินออก) พักไว้ให้แห้ง          • 2. ทุบพริกและกระเทียมแล้วสับหยาบ ๆ เตรียมไว้          • 3. หั่นหอมใหญ่หั่นเต๋าและหั่นมะเขือเทศหั่นเต๋า (เอาแต่เนื้อ เม็ดไม่เอา) เตรียมไว้          • 4. นำน้ำพริกเผาใส่ชามผสม ละลายกับน้ำอุ่นนิดหน่อย ปรุงด้วยน้ำปลาและน้ำตาลทราย คนให้เข้ากัน          • 5. ตั้งกระทะใช้ไฟกลาง ใส่น้ำมันนิดหน่อย ใส่กระเทียมและพริกลงผัด พอกระเทียมเริ่มหอม ให้ใส่หอมใหญ่ตามลงไปครึ่งหนึ่ง ผัดต่อจนหอมใหญ่นิ่ม ใส่หอยลายและน้ำปรุงพริกเผาตามลงไป          • 6. ใส่เส้นหมี่ซั่วตามลงไป คลุกให้เข้ากัน เพิ่มความหอมด้วยออริกาโน่ พาร์สลีย์ และพริกไทยดำคลุกให้เข้ากันจนเริ่มหอมเครื่องเทศ ใส่มะเขือเทศและหอมใหญ่ที่เหลือ คลุกอีกรอบ เพิ่มสีสันด้วยน้ำมันน้ำพริกเผาและใบกะเพรา ตักใส่จาน           + ดูวิธีทำเพิ่มเติมได้ที่ ผัดหมี่ซั่ว วิธีผัดหมี่ซั่วหอยลายพริกเผา อร่อยแบบจัดจ้าน
++++++++++++++++++++


10. หมี่กรอบทรงเครื่อง           ปิดท้ายกันด้วยเมนูหมี่กรอบทรงเครื่อง สูตรจาก คุณ blackpiano สมาชิกเว็บไซต์พันทิปดอทคอม เหมาะทำเป็นอาหารว่างกินเพลิน ๆ นอกจากได้กินหมี่กรอบแล้วยังฟินไปกับไข่ฝอย เต้าหู้กรอบ และกุ้งผัด ถ้าอยากลองมาเข้าครัวไปพร้อมกันเลยค่ะ ส่วนผสม หมี่กรอบทรงเครื่อง          • ไข่ไก่          • เต้าหู้เหลือง          • เส้นหมี่          • พริกป่น 2 ช้อนโต๊ะ          • น้ำมันสำหรับทอด          • กุ้ง (ปอกเปลือก)          • กระเทียม          • หอมแดงทอดกรอบ          • ถั่วงอกดิบ          • ใบกุยช่ายส่วนผสม ซอส          • น้ำกระเทียมดอง 1/4 ถ้วย          • น้ำส้มสายชู 1 ช้อนโต๊ะ          • น้ำมะขามเปียกคั้นเข้มข้น 1/2 ถ้วย          • เกลือ 1 ช้อนโต๊ะ          • น้ำตาลปี๊บ 1/2 ถ้วย           • น้ำตาลทราย 6 ช้อนโต๊ะ          • ซอสมะเขือเทศ 1/4 ถ้วย          • กระเทียมดองสับละเอียด 1 หัว          • เต้าเจี้ยวบด 2 ช้อนโต๊ะ          • พริกป่น 2 ช้อนโต๊ะ          • น้ำมะนาว 3 ช้อนโต๊ะวิธีทำหมี่กรอบทรงเครื่อง          • 1. เริ่มจากทอดไข่ฝอย โดยตีไข่ไก่พอแตก จากนั้นเทผ่านตะแกรงลงในน้ำมันร้อน ๆ ตักขึ้นสะเด็ดน้ำมัน เตรียมไว้ (หากอยากให้กรอบขึ้นไปอีก เวลาตีไข่ให้ใส่แป้งมันสำปะหลังหรือแป้งข้าวโพดลงไปเล็กน้อย)          • 2. หั่นเต้าหู้เป็นชิ้นเล็ก ๆ แล้วนำไปผึ่งลมให้แห้งเล็กน้อย (หากหาเต้าหู้เหลืองไม่ได้ก็ใช้แบบขาวก็ได้) จากนั้นนำไปทอดจนเหลืองกรอบ ตักขึ้นสะเด็ดน้ำมัน เตรียมไว้          • 3. แยกเส้นหมี่แห้งออกจากกัน เตรียมไว้ (เคล็ดลับคือ นำเส้นหมี่จุ่มลงในน้ำแล้วรีบยกขึ้นทันที (ไม่ต้องแช่) พักให้สะเด็ดน้ำ เส้นหมี่ก็จะคลายตัวแยกออกจากกัน)          • 4. ใส่พริกป่นลงไปในน้ำมันที่จะทอดเส้นหมี่ (เพื่อเส้นหมี่จะได้รสเผ็ดติดลิ้นนิด ๆ)          • 5. ใส่เส้นหมี่ลงทอดจนเป็นสีเหลืองทอง ตักขึ้นสะเด็ดน้ำมัน เตรียมไว้          • 6. สับกุ้งให้พอหยาบ จากนั้นนำไปผัดกับกระเทียมจนสุก ตักใส่จานเตรียมไว้สำหรับโรยหน้า          • 7. ทำส่วนผสมซอส โดยผสมน้ำกระเทียมดอง น้ำส้มสายชู น้ำมะขามเปียก เกลือ น้ำตาลปี๊บ น้ำตาลทราย ซอสมะเขือเทศ และกระเทียมดองสับละเอียดเข้าด้วยกัน          • 8. เทน้ำซอสลงเคี่ยวในกระทะ ตามด้วยเต้าเจี้ยวบด พริกป่น และน้ำมะนาว (หาน้ำส้มซ่าไม่ได้เลยไม่ใส่) เคี่ยวจนเหนียวพอประมาณ          • 9. ตักส่วนผสมซอสลงในอ่างผสมแล้วแบ่งเส้นหมี่ใส่ลงไปคลุกให้เข้ากัน (ไม่อยากคลุกหมี่ทั้งหมดทีเดียว ส่วนน้ำซอสเหลือก็สามารถเก็บใส่ตู้เย็นไว้ทำครั้งต่อไปได้อีก)          • 10. ตักใส่จานโรยด้วยไข่ฝอย เต้าหู้กรอบ หอมแดงทอดกรอบ และกุ้งผัด เสิร์ฟพร้อมกับถั่วงอกและใบกุยช่าย          + ดูวิธีทำเพิ่มเติมได้ที่ หมี่กรอบ สูตรโฮมเมด ครบเครื่องครบรส          เมนูจากเส้นหมี่จะสามารถเอามาทำอาหารได้หลากหลายถึงเพียงนี้ ไหน ๆ ในตู้กับข้าวก็มีเส้นหมี่เหลือเฟือ แบ่งออกมาทำเมนูที่ชอบก่อนเลยแล้วกัน จุ๊ ๆ ไม่บอกหรอกว่าจะทำเมนูไหนก่อน เดี๋ยวมีคนเลียนแบบ  


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






10 เมนูเส้นหมี่ จานเดียวทำง่ายอร่อยแบบมีเส้น





อัปเดตล่าสุด 4 กรกฎาคม 2559 เวลา 10:17:49
 254,404 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































