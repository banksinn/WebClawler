




วิธีทำเค้กไข่ สูตรขนมเค้ก พร้อมวิธีทำเค้กไข่ไต้หวันและเค้กไข่ญี่ปุ่น

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เค้ก












4 สูตรเค้กไข่ เนื้อเนียนเด้งไม่ใส่สารเสริมหอมอร่อย





120,857อ่าน














0












          ใกล้สิ้นปีแล้ว ชวนทำเมนูเค้กไข่หลากแบบ สูตรเค้กอบทำไม่ยาก เคี้ยวเด้งละมุนลิ้นสุด ๆ เหมาะทั้งทำกินเองและมอบให้คนพิเศษในเทศกาลด้วยนะ   




            ใครอยากทำขนมเค้กง่าย ๆ มอบให้คนพิเศษในเทศกาลสำคัญ ๆ ต่าง ๆ กระปุกดอทคอมขอนำเสนอวิธีทำเค้กไข่ มีทั้งเค้กไข่รสต้นตำรับ เค้กไข่รสใบเตย และเค้กไข่รสช็อกโกแลต ไม่ต้องใส่สารเสริมก็เนื้อฟูเด้งอร่อย
 
1. เค้กไข่ไต้หวัน



สูตรจาก ครัวป้ามารายห์

          เริ่มกันที่เมนูเค้กไข่ไต้หวันสูตรออริจินัล ใส่กลิ่นวานิลลา มาพร้อมเทคนิคพิเศษคือการร่อนแป้งเพื่อทำให้แป้งฟูและเบาขึ้น ใส่นมข้นจืดเพื่อเพิ่มความหอมนุ่มและกลมกล่อม และอบบนถาดน้ำร้อนจะทำให้เค้กมีความชุ่มชื้นขึ้น


ส่วนผสม ไข่แดง


ไข่แดง (เบอร์ 2) 7 ฟอง
แป้งเค้ก 150 กรัม
เกลือป่น 1/4 ช้อนชา
นมข้นจืด 145 กรัม
กลิ่นวานิลลา 2 ช้อนชา
น้ำมันพืช 100 กรัม


ส่วนผสม ไข่ขาว


ไข่ขาว (เบอร์ 2) 7 ฟอง
ครีมออฟทาร์ทาร์ (หรือน้ำมะนาว) 1 ช้อนชา
น้ำตาลทราย 100-120 กรัม (สามารถเพิ่ม-ลดน้ำตาลได้)
แป้งข้าวโพด 1 ช้อนชา


วิธีทำเค้กไข่ไต้หวัน

     1. ทำส่วนผสมไข่แดงโดยร่อนแป้งเค้กกับเกลือป่น ประมาณ 2 รอบ การร่อนแป้งจะทำให้กรองเศษฝุ่น และระหว่างที่ร่อนแป้ง อากาศจะเข้าแทรกระหว่างเนื้อแป้งทำให้แป้งฟูและเบาขึ้นไปอีก
     2. เทน้ำมันพืชใส่หม้อ นำขึ้นตั้งไฟจนน้ำมันร้อน เสร็จแล้วปิดเตา (หรือนำน้ำมันพืชเข้าไมโครเวฟประมาณ 30 วินาที) ใส่แป้งเค้กลงไป ขั้นตอนนี้ทำให้เค้กมีความนุ่มและเบาโดยที่ไม่ต้องพึ่งสารเสริมใด ๆ ไขมันจะเคลือบแป้งไว้ ไม่ให้แป้งสัมผัสกับน้ำ เพราะเวลาที่แป้งสัมผัสกับน้ำหรือของเหลวจะทำให้เกิดกลูเตน กลูเตนจะมีความเหนียว ถ้าตะล่อมแป้งกับน้ำนาน ๆ จึงเป็นสาเหตุที่ทำให้เค้กเหนียวได้ ใช้ไม้พายคนให้คลายร้อนลงบ้าง
     3. ใส่นมข้นจืด เพื่อเพิ่มความหอมนุ่มและรสชาติที่กลมกล่อมมากขึ้น หลังจากนั้นคนหรือตะล่อมให้เข้ากัน ใส่ไข่แดงลงไป เพิ่มความหอมด้วยกลิ่นวานิลลา ตะล่อมให้เข้ากันและพักไว้
     4. ทำส่วนผสมไข่ขาวโดยตีไข่ขาวจนเป็นฟองหยาบ หลังจากนั้นใส่ครีมออฟทาร์ทาร์ (ครีมออฟทาร์ทาร์จะช่วยทำให้ไข่ตีขึ้นฟูง่าย และทำให้ฟองอากาศที่ตีอัดเข้าไปมีความอยู่ตัวมากขึ้น ไม่ยุบตัวง่าย) ตีพอเข้ากัน ใส่แป้งข้าวโพด (เพื่อเพิ่มความนุ่มและยืดหยุ่นให้กับเค้ก) ตีพอเข้ากัน
     5. ทยอยใส่น้ำตาลทรายลงไป (น้ำตาลทรายแบ่งใส่สัก 3 รอบ ถ้าใส่ไปทีเดียวฟองอากาศอาจจะยุบตัวได้ และน้ำตาลก็จะละลายช้าด้วย) ตีจนตั้งยอด ตักเมอแรงค์หรือไข่ขาวมาบางส่วนใส่ชามส่วนผสมไข่แดง (ถ้าใส่ไปทีเดียวหมดจะผสมเข้ากันยากกว่า และทำให้เสียฟองอากาศเยอะ เป็นสาเหตุที่ทำให้เค้กไม่ขึ้นฟู) ตะล่อมเบาจนเข้ากัน พอเข้ากันแล้วก็ใส่ที่เหลือลงไปตะล่อมจนเนียนเข้ากัน
     6. เทใส่พิมพ์ที่เตรียมไว้ (พิมพ์รองด้วยกระดาษไข ก่อนเอากระดาษไขรองอย่าลืมทาไขมันหรือเนยบนถาดด้วย) เคาะพิมพ์เพื่อไล่ฟองอากาศสัก 1-2 ครั้ง ถ้ายังมีฟองอยู่ก็เอาไม้จิ้มฟันเจาะฟองออก เค้กอบมาหน้าจะได้สวย ๆ ไม่มีรูพรุน
     7. นำเข้าเตาอบที่อุณหภูมิ 150-160 องศาเซลเซียส บนถาดน้ำร้อน อบเป็นเวลา 35-40 นาที แล้วแต่เตาแต่ละบ้านด้วย บางเตาอาจจะอบนานถึง 50 นาทีเลยก็ได้ (การอบบนถาดน้ำร้อนจะทำให้เค้กมีความชุ่มชื้นขึ้น) เปิดไฟบน-ล่าง ปิดพัดลม หลังจากนั้นอบไล่ความชื้นเอาถาดรองน้ำร้อนออก อบต่อด้วยอุณหภูมิ 150-160 องศาเซลเซียส เป็นเวลา 8-10 นาที เปิดไฟบน-ล่าง ปิดพัดลม (เช็กความสุกโดยเอาไม้ปลายแหลมจิ้มลงไป ถ้าไม่มีเศษเค้กแฉะ ๆ ติดออกมา แสดงว่าเค้กสุกดีแล้วค่ะ) ถ้าไม่สะดวกรองด้วยถาดน้ำก็สามารถอบแบบธรรมดาที่อุณหภูมิ 150-160 องศาเซลเซียส เป็นเวลา 30-35 นาที
     8. พออบเสร็จพักให้อุ่นลงประมาณ 10 นาที แล้วค่อยเอาเค้กออกจากพิมพ์ ลอกกระดาษไขออก พลิกเค้กอีกด้านขึ้นมา และตัดขนาดตามชอบใจ
 

ดูวิธีทำ เค้กไข่ไต้หวัน / ครัวป้ามารายห์ เพิ่มเติมคลิก

2. เค้กไข่ไต้หวันใบเตย



สูตรจาก ครัวป้ามารายห์

          ใครเบื่อเค้กไข่สูตรต้นตำรับก็ลองมาทำเค้กไข่ใบเตยกันบ้าง จับไข่แดงกับไข่ขาวตีแยกกันแล้วค่อยผสมรวมกันเพื่อความนุ่มฟูไม่ต้องใช้สารเสริม และอบบนถาดน้ำร้อนเพื่อให้เนื้อเค้กมีความชุ่มชื้นค่ะ


ส่วนผสม ไข่แดง เค้กไข่ไต้หวันใบเตย (สำหรับพิมพ์สี่เหลี่ยมขนาด 7x7 นิ้ว)


น้ำมันพืช 40 กรัม
แป้งเค้ก 85 กรัม
เกลือป่น 1/4 ช้อนชา
น้ำใบเตย 90 กรัม
ไข่แดง (เบอร์ 2) 5 ฟอง
ไข่ไก่ (เบอร์ 2) 1 ฟอง
สีผสมอาหารสีเขียวแอปเปิล


ส่วนผสม ไข่ขาว


ไข่ขาว (เบอร์ 2) 5 ฟอง
ครีมออฟทาร์ทาร์ (หรือน้ำมะนาว) 1 ช้อนชา
น้ำตาลทราย 100 กรัม


วิธีทำเค้กไข่ไต้หวันใบเตย

     1. ทำส่วนผสมไข่แดงโดยเทน้ำมันพืชใส่หม้อตั้งไฟจนน้ำมันร้อน เสร็จแล้วดับเตา (หรือนำน้ำมันพืชเข้าไมโครเวฟประมาณ 30 วินาที) เทแป้งเค้กที่ร่อนพร้อมเกลือป่นลงไปผสมกับน้ำมัน ตะล่อมให้เข้ากัน ขั้นตอนนี้ทำให้เค้กมีความนุ่มและเบา เทใส่ชามผสม ใช้ไม้พายคนให้คลายร้อนลงบ้าง เติมน้ำใบเตย หลังจากนั้นคนหรือตะล่อมให้เข้ากัน ใส่ไข่แดงลงไปตะล่อมให้เข้ากัน หยดสีผสมอาหารสีเขียวลงไป คนผสมจนเข้ากัน
     2. ทำส่วนผสมไข่ขาวโดยตีไข่ขาวจนเป็นฟองหยาบ หลังจากนั้นใส่ครีมออฟทาร์ทาร์ (ครีมออฟทาร์ทาร์จะช่วยทำให้ไข่ตีขึ้นฟูง่ายและทำให้ฟองอากาศที่ตีอัดเข้าไปมีความอยู่ตัวมากขึ้น ไม่ยุบตัวง่าย) ตีพอเข้ากัน ทยอยใส่น้ำตาลทรายลงไป (น้ำตาลทรายแบ่งใส่สัก 3 รอบ ถ้าใส่ไปทีเดียวฟองอากาศอาจจะยุบตัวได้ และน้ำตาลก็จะละลายช้าด้วย) ตีจนตั้งยอด
     3. ตักเมอแรงค์หรือไข่ขาวมาบางส่วนใส่ลงในชามผสมไข่แดง (ถ้าใส่ไปทีเดียวหมดจะผสมเข้ากันยากกว่า และทำให้เสียฟองอากาศเยอะ เป็นสาเหตุที่ทำให้เค้กไม่ขึ้นฟู) ตะล่อมเบา ๆ จนเข้ากัน พอเข้ากันแล้วก็ใส่ที่เหลือลงไปตะล่อมจนเนียนเข้ากัน
     4. เทใส่พิมพ์ที่เตรียมไว้ (พิมพ์รองด้วยกระดาษไข อย่าลืมทาไขมันหรือเนยก่อนเอากระดาษไขรองบนถาดด้วย) เคาะพิมพ์เพื่อไล่ฟองอากาศสัก 1-2 ครั้ง ถ้ายังมีฟองอยู่ก็เอาไม้จิ้มฟันเจาะฟองออก เค้กอบมาหน้าจะได้สวย ๆ ไม่มีรูพรุน นำเข้าเตาอบที่อุณหภูมิ 150-160 องศาเซลเซียส ใช้ไฟบน-ล่าง รองด้วยถาดน้ำร้อน เป็นเวลา 75 นาที พออบเสร็จนำเค้กออกจากพิมพ์ แล้วลอกกระดาษไขออก
 
ดูวิธีทำ เค้กไข่ไต้หวันใบเตย เพิ่มเติมคลิก

3. เค้กไข่ญี่ปุ่น



สูตรจาก คุณ kitty chef สมาชิกเว็บไซต์พันทิปดอทคอม 

          มาต่อกันที่เมนูเค้กไข่แบบต้นตำรับไม่ใส่กลิ่นวานิลลากันบ้าง สูตรนี้ใช้น้ำตาลไอซิ่งแทนน้ำตาลทราย พออบเสร็จก็หั่นเป็นชิ้นจัดเสิร์ฟได้เลยค่ะ


ส่วนผสม เค้กไข่ญี่ปุ่น


น้ำมันพืช 50 มิลลิลิตร
แป้งเค้ก 30 กรัม
นม 80 มิลลิลิตร
ไข่แดง 5 ฟอง
ไข่ขาว 5 ฟอง
น้ำตาลไอซิ่ง 80 กรัม
เกลือ 1/4 ช้อนชา
กลิ่นวานิลลา (จะใส่หรือไม่ใส่ก็ได้ตามชอบ)


วิธีทำเค้กไข่ญี่ปุ่น

     1. เริ่มจากนำน้ำมันพืชเข้าไมโครเวฟ 1 นาที เทน้ำมันใส่ภาชนะแล้วค่อย ๆ ร่อนแป้งเค้กลงไป จากนั้นค่อย ๆ คนให้เข้ากัน ใส่นมลงไป คนจนเนื้อเนียนเข้ากันดี ตามด้วยไข่แดง (ใส่กลิ่นวานิลลาเพิ่มความหอมได้ด้วยนะ) คนให้เนื้อเนียนสีอ่อน
     2. ตีไข่ขาวให้เป็นฟองหยาบ ๆ ใส่เกลือลงไป ตีต่อไปเรื่อย ๆ ค่อย ๆ ใส่น้ำตาลไอซิ่งลงไป ตีให้เกือบตั้งยอดแข็ง แบ่งไข่ขาวใส่ในแป้งไข่แดง คนพอเข้ากัน
     3. เทส่วนผสมของไข่แดงลงไปในไข่ขาว ใช้ตะกร้อมือคนให้เข้ากัน ใช้ไม้พายคนอีกรอบก็เสร็จ เทใส่พิมพ์เค้ก นำเข้าเตาอบ ใช้ไฟบน-ล่าง 170 องศาเซลเซียส ประมาณ 35-40 นาที อบเสร็จเรียบร้อย พักเค้กไว้บนตะแกรง ตัดเป็นชิ้นเล็ก ๆ
 

ดูวิธีทำ เค้กไข่ญี่ปุ่น เพิ่มเติมคลิก

4. เค้กไข่ไต้หวันรสช็อกโกแลต





          ปิดท้ายกันด้วยเมนูเค้กไข่รสช็อกโกแลต แยกตีไข่ขาวและไข่แดงแล้วค่อยจับมาตะล่อมจนเข้ากัน เทใส่พิมพ์แล้วเคาะไช่ฟองอากาศก่อนอบเพื่อให้เค้กหน้าเนียนสวยไม่มีรูพรุน


ส่วนผสม ไข่แดง


ไข่แดง เบอร์ 2 3 ฟอง
น้ำตาลทราย 25 กรัม
น้ำมันพืช 50 กรัม
นมข้นจืด 75 กรัม
กลิ่นวานิลลา 1 ช้อนชา
แป้งเค้ก 75 กรัม
ผงโกโก้ 15 กรัม


ส่วนผสม ไข่ขาว


ไข่ขาว เบอร์ 2 3 ฟอง
น้ำตาลทราย 45 กรัม
ครีมออฟทาร์ทาร์ (หรือน้ำมะนาว) 1/2 ช้อนชา


วิธีทำเค้กไข่ไต้หวันรสช็อกโกแลต

       1. ทำส่วนผสมไข่แดงโดยใส่ไข่แดงลงอ่างผสม เติมน้ำตาลทราย ใช้ตะกร้อมือตีจนเข้ากัน ใส่น้ำมันพืช นมข้นจืด และกลิ่นวานิลลา ตีผสมจนเข้ากัน ใส่แป้งที่ร่อนพร้อมผงโกโก้ลงไป ตีผสมจนเนียนเข้ากัน
     2. ทำส่วนผสมไข่ขาวโดยใส่ไข่ขาวลงไปตีด้วยเครื่องจนเป็นฟองหยาบ ใส่ครีมออฟทาร์ทาร์ลงไป ตีพอเข้ากัน ทยอยใส่น้ำตาลลงไป ประมาณ 3 รอบ ตีจนตั้งยอดกลาง
     3. ตักเมอแรงค์ไข่ขาว ประมาณ 1/3 ส่วน ใส่ลงในอ่างผสมช็อกโกแลต ใช้ไม้พายตะล่อมจนเข้ากัน แล้วใส่เมอแรงค์ไข่ขาวที่เหลือลงไป ตะล่อมจนเข้ากัน เทใส่พิมพ์ที่เตรียมไว้ เคาะไล่ฟองอากาศ นำเข้าเตาอบที่อุณหภูมิ 140-150 องศาเซลเซียส ใช่ไฟบน-ล่าง อบประมาณ 45 นาทีหรือจนสุก นำเค้กออกจากพิมพ์ ตัดตามชอบ
 

            จบไปแล้วสำหรับวิธีทำเค้กไข่เนื้อนุ่มเว่อร์ เหมาะทั้งเป็นเค้กปีใหม่หรือเค้กวันเกิด ทั้งนี้เพื่อน ๆ สามารถดัดแปลงเป็นเค้กไข่รสชาเขียว เค้กไข่รสโอรีโอ้ หรือเค้กไข่ลูกเกดได้ตามชอบเลยค่ะ
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













4 สูตรเค้กไข่ เนื้อเนียนเด้งไม่ใส่สารเสริมหอมอร่อย




อัปเดตล่าสุด 27 สิงหาคม 2564 เวลา 13:40:24
 120,857 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































