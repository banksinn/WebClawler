




18 สูตรอาหารคลีนมื้อเที่ยง อิ่มเต็มท้องแคลอรีต่ำดีต่อสุขภาพ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






18 สูตรอาหารคลีนมื้อเที่ยง อิ่มเต็มท้องแคลอรีต่ำดีต่อสุขภาพ




126,072อ่าน







0















        เที่ยงนี้สบายพุงกับสูตรอาหารคลีนมื้อเที่ยง แคลอรีต่ำ กินเพื่อสุขภาพ อิ่มสบายท้อง แถมยังลดน้ำหนักได้ ใครได้ชิมรับรองติดใจ       อย่างที่หลายคนรู้ว่าอาหารคลีน  เป็นอาหารเพื่อสุขภาพ และยังเหมาะกับคนกำลังลดน้ำหนัก ถ้าใครอยากทำกินเองที่บ้านหรือพกเมนูข้าวกล่องคลีนไปกินที่ทำงาน อย่ารอช้ามาจดสูตรเลยค่ะ กระปุกดอทคอมขอนำเสนอวิธีทำอาหารคลีนมื้อเที่ยง เป็นอาหารคลีนแบบไทย ๆ เหมาะทำเป็นเมนูอาหารกล่องเพื่อสุขภาพ ถ้าใครอยากหารายได้เสริมก็ทำขายโดยซื้อกล่องใส่อาหารคลีน 3 ช่องมารอเลยค่ะ 







1. ข้าวไรซ์เบอร์รีผัดปลานิล     วันหยุดหรือวันทำงานก็ทำอาหารคลีนมื้อเที่ยงกินอร่อย ๆ ได้นะคะ ขอนำเสนอเมนูข้าวไรซ์เบอร์รีผัด สูตรจาก นิตยสารแม่บ้าน จับปลานิลทอดผัดกับข้าวไรซ์เบอร์รี ใส่ผักหลากสีและธัญพืช ใครจะเปลี่ยนเป็นข้าวกล้องผัดก็ได้นะคะ ส่วนผสม ข้าวไรซ์เบอร์รีผัดปลานิล     • ปลานิล (หั่นเต๋า) 100 กรัม     • เกลือป่น     • พริกไทยป่น      • แป้งทอดกรอบสำเร็จรูป     • น้ำมันพืช (สำหรับทอด)     • กระเทียมสับ 1 ช้อนชา     • น้ำมันมะกอก 1+1/2 ช้อนชา     • แครอท (หั่นเต๋า) 1 ช้อนโต๊ะ      • บรอกโคลี (หั่นเต๋า) 1 ช้อนโต๊ะ      • ฟักทอง (หั่นเต๋า) 1 ช้อนโต๊ะ     • ข้าวไรซ์เบอร์รีหุงสุก 3/4 ถ้วยตวง     • ซอสเห็ดหอม 2 ช้อนชา     • ซีอิ๊วขาว 1/2 ช้อนชา     • น้ำตาลทราย 1/4 ช้อนชา     • เมล็ดมะม่วงหิมพานต์ทอด 6-7 เม็ด     • เมล็ดทานตะวันอบกรอบ 1 ช้อนชา     • น้ำปลาผสมน้ำมะนาวและพริกขี้หนูวิธีทำข้าวไรซ์เบอร์รีผัดปลานิล     1. โรยเกลือป่นและพริกไทยป่นบนเนื้อปลานิลแล้วคลุกกับแป้งทอดกรอบพอทั่ว ใส่ลงทอดในน้ำมันพืชใช้ไฟปานกลาง ทอดจนสุกเหลือง ตักขึ้นพักให้สะเด็ดน้ำมัน เตรียมไว้     2. เจียวกระเทียมกับน้ำมันมะกอกพอเหลืองหอม ใส่แครอท บรอกโคลี ฟักทอง และข้าวไรซ์เบอร์รีลงไปผัดให้เข้ากัน     3. ปรุงรสด้วยซอสเห็ดหอม ซีอิ๊วขาว น้ำตาลทราย เกลือป่น และพริกไทยป่น ผัดให้เข้ากัน     4. ใส่ปลาทอดลงไปตะล่อมเบา ๆ ให้เข้ากัน ตักใส่จาน โรยเมล็ดมะม่วงหิมพานต์และเมล็ดทานตะวัน เสิร์ฟพร้อมน้ำปลาผสมน้ำมะนาวและพริกขี้หนู     + ดูวิธีทำเพิ่มเติมได้ที่ ข้าวไรซ์เบอร์รีผัดกับปลานิล อาหารจานเดียวจากธัญพืชเพื่อสุขภาพ
++++++++++++++


2. ข้าวผัดปูคลีน      จากที่เคยกินข้าวผัดปูทั่วไปลองเปลี่ยนมาทำเมนูข้าวผัดปูคลีน สูตรจาก เฟซบุ๊ก homemade clean food ใช้ข้าวหอมนิลผัดกับปูก้อนจนหอม ใครอยากใส่ผักเพิ่มคุณค่าก็จัดไปเลยค่ะ ส่วนผสม ข้าวผัดปูคลีน     • น้ำมันมะกอก 1 ช้อนชา      • กระเทียมสับ     • เนื้อปูก้อน 1 ส่วน     • ไข่เป็ด 1 ฟอง     • ข้าวหอมนิล 1 ส่วน     • เกลือป่น     • หอมซอย (เอาแต่ใบเขียว)      • พริกไทย     หมายเหตุ : สัดส่วนข้าวหอมนิล 1 ส่วน เนื้อปูก้อน 1 ส่วน ไข่เป็ด 1 ใบ ตามสัดส่วนอาหารคลีน คาร์บ 1 ส่วน โปรตีน 1 ส่วนวิธีทำข้าวผัดปูคลีน     1. ตั้งกระทะให้ร้อนจัด ๆ จนควันขึ้น ใส่น้ำมันมะกอกลงไปให้ทั่วกระทะ จากนั้นลดไฟลงแล้วใส่กระเทียมสับลงไป ผัดเร็ว ๆ      2. ใส่เนื้อปูลงไปผัดให้ปูหอมและแห้ง     3. ตอกไข่ใส่ลงไปผัดแต่อย่าเพิ่งให้สุกมาก (ไข่เป็ดสีจะสวยและมันกว่าไข่ไก่)      4. ใส่ข้าวลงไปผัดให้เข้ากัน (อย่าให้ข้าวเกาะเป็นเม็ด) เร่งเป็นไฟแรง ผัดเร็ว ๆ ให้ข้าวร้อน และเม็ดข้าวเด้งจากกระทะขึ้นมา โรยหอมซอย และพริกไทย พร้อมเสิร์ฟ     + ดูวิธีทำเพิ่มเติมได้ที่ 13 อาหารคลีนแบบไทย ๆ เมนูสุขภาพในแบบรสชาติที่คุ้นเคย
++++++++++++++


3. ข้าวผัดธัญพืช      เอาใจคนชอบเคี้ยวธัญพืชกันสักมื้อกับเมนูข้าวผัดธัญพืช สูตรจาก เฟซบุ๊ก homemade clean food ใส่เนื้อไก่ผัดกับข้าวกล้อง ที่ขาดไม่ได้เลยคือ ธัญพืชหลากชนิด กินกับไข่ดาวพริกหยวกส่วนผสม ข้าวผัดธัญพืช     • น้ำมันมะกอก 1 ช้อนชา     • กระเทียม     • เนื้อไก่     • ข้าวกล้อง 1 ถ้วย     • ธัญพืชตามชอบ      • ซีอิ๊วขาว 1 ช้อนชา     • ไข่ไก่     • พริกหยวกวิธีทำข้าวผัดธัญพืช     1. ใส่น้ำมันมะกอกลงในกระทะ ใส่กระเทียมลงไปแล้วลดไฟลงหน่อย      2. ใส่ไก่ลงไปผัด ตามด้วยข้าวกล้องและธัญพืช ปรุงรสด้วยซีอิ๊วขาว ผัดให้เข้ากัน ตักใส่จาน      3. ทอดไข่ดาวในพริกหยวกจนสุก เสิร์ฟคู่กับข้าวผัด     + ดูวิธีทำเพิ่มเติมได้ที่ 13 อาหารคลีนแบบไทย ๆ เมนูสุขภาพในแบบรสชาติที่คุ้นเคย
++++++++++++++


4. น้ำพริกอ่องอกไก่คลีน      ใครอยากทำเมนูน้ำพริกแบบคลีน ๆ เพิ่มความแซ่บให้ร่างกาย ขอนำเสนอเมนูน้ำพริกอ่องอกไก่คลีน สูตรจาก คุณ iamrabbiy สมาชิกเว็บไซต์พันทิปดอทคอม เนื้ออกไก่บดผัดกับน้ำพริกแกงและมะเขือเทศ กินกับข้าวกล้องและผักสดส่วนผสม น้ำพริกอ่องอกไก่     • หอมแดง      • กระเทียม      • พริกแห้ง      • ถั่วเน่า      • เกลือ (สูตรโซเดียมต่ำ)     • สเปรย์น้ำมันมะกอก     • เนื้ออกไก่ลอกหนังบด     • มะเขือเทศหั่นเต๋า     • เกลือ     • น้ำมะขามเปียก     • น้ำหวานดอกมะพร้าว     • ข้าวกล้อง     • ผักสดวิธีทำน้ำพริกอ่องอกไก่     1. โขลกหอมแดง กระเทียม พริกแห้ง ถั่วเน่า และเกลือให้เข้ากันดี เอาลงไปผัดโดยฉีดสเปรย์น้ำมันลงไปเล็กน้อย     2. พอน้ำพริกแกงหอมแล้วใส่เนื้ออกไก่บดลงไปผัดจนเกือบสุก     3. ใส่มะเขือเทศลงไปผัดจนเกือบเละ ปรุงรสด้วยเกลือ น้ำมะขามเปียก และน้ำหวานดอกมะพร้าวเล็กน้อย จัดเสิร์ฟพร้อมข้าวกล้องกับผักสด     + ดูวิธีทำเพิ่มเติมได้ที่ อาหารคลีนแบบไทย 29 เมนู กินแล้วชีวิตดี๊ดี ไขมันต่ำอิ่มโปรตีนประโยชน์เต็ม
++++++++++++++


5. เกี๊ยวน้ำไก่แดง      สำหรับคนอยากซดน้ำซุปร้อน ๆ ลองทำเมนูเกี๊ยวน้ำไก่แดง สูตรจาก คุณ iamrabbiy สมาชิกเว็บไซต์พันทิปดอทคอม จับเกี๊ยวห่อไก่บด โปะไก่แดงสีสวย ราดน้ำซุปผักไปหน่อย ชามเดียวก็อิ่มท้องส่วนผสม น้ำซุปผัก     • น้ำเปล่า     • แครอท (หั่นชิ้น)     • ไช้เท้า (หั่นชิ้น)     • รากผักชี     • ซอสหอยนางรม (สูตรโซเดียมต่ำ)     • น้ำปลา (สูตรโซเดียมต่ำ)ส่วนผสม ไก่แดง     • สันในไก่ (หั่นชิ้นพอประมาณ)     • ผงปรุงรสหมูแดงส่วนผสม เกี๊ยวน้ำ     • เนื้ออกไก่บด     • ซีอิ๊วขาว (สูตรโซเดียมต่ำ)     • น้ำมันงา      • รากผักชีสับ      • กระเทียมสับ     • พริกไทยดำบด     • น้ำเปล่า     • น้ำมันมะกอก     • น้ำซุปผัก     • กวางตุ้งลวก     • ไก่แดง     • ผักชี (สำหรับตกแต่ง)     • น้ำมะนาว      • พริกป่นวิธีทำน้ำซุปผัก     • ใส่น้ำเปล่าลงในหม้อตั้งไฟปานกลาง ใส่แครอท ไช้เท้า และรากผักชี ปรุงรสด้วยซอสหอยนางรมและน้ำปลา ต้มจนเดือดวิธีทำไก่แดง     1. ใช้ผงปรุงรสหมูแดงหมักสันในไก่สักครู่     2. เอาไปย่างจนสุก เตรียมไว้ วิธีทำเกี๊ยวน้ำ     1. หมักอกไก่กับซีอิ๊วขาว น้ำมันงา รากผักชี กระเทียม และพริกไทยแช่เย็นไว้ 1 คืน      2. นำส่วนผสมไส้วางไว้ตรงกลางแผ่นเกี๊ยวแล้วห่อ นำไปต้มน้ำเปล่าจนสุก สะเด็ดน้ำ คลุกน้ำมันมะกอก     3. ตักน้ำซุปผักราดลงบนตัวเกี๊ยว ใส่ผักกวางตุ้งลวกและไก่แดงลงไป โรยผักชี พร้อมเสิร์ฟ     + ดูวิธีทำเพิ่มเติมได้ที่ อาหารคลีนแบบไทย 29 เมนู กินแล้วชีวิตดี๊ดี ไขมันต่ำอิ่มโปรตีนประโยชน์เต็ม
++++++++++++++


6. ข้าวอกไก่ย่างซีอิ๊ว      ถ้ายังมีเนื้อไก่เหลือ ๆ จับมาย่างจนสุก กินกับข้าวกล้องตอนเที่ยงนี้เลยค่ะ สูตรจาก คุณ angelisa สมาชิกเว็บไซต์พันทิปดอทคอม ความพิเศษคือ เนื้อไก่หมักกับซีอิ๊วจนฉ่ำ พอย่างเสร็จกลิ่นหอมมาก ๆ แค่เห็นภาพก็น้ำลายสอแล้วค่ะ ส่วนผสม ข้าวอกไก่ย่างซีอิ๊ว     • เนื้ออกไก่ลอกหนัง     • น้ำปลา (สูตรโซเดียมต่ำ)     • ซีอิ๊วขาว (สูตรโซเดียมต่ำ)     • ซอสหอยนางรม (สูตรโซเดียมต่ำ)     • ซีอิ๊วดำ     • ต้นหอมและผักชีซอย     • พริกขี้หนูซอย     • ข้าวกล้อง     • ไข่ดาววิธีทำข้าวอกไก่ย่างซีอิ๊ว     1. นำเนื้ออกไก่มาลอกหนังออกมาหั่นเป็นชิ้นพอคำ หมักกับน้ำปลา ซีอิ๊วขาว ซอสหอยนางรม และซีอิ๊วดำเล็กน้อย หมักไว้ประมาณ 30 นาที      2. จากนั้นนำไก่ไปย่างในกระทะเทฟลอนจนสุก ตักใส่จาน โรยด้วยต้นหอมและผักชีซอย เพิ่มพริกขี้หนูซอย 1 เม็ดเพื่อความฟิน กินคู่กับข้าวกล้องและไข่ดาว (ในสูตรข้าวกล้องหมดเลยกินข้าวขาวแทน)     + ดูวิธีทำเพิ่มเติมได้ที่ 25 สูตรอาหารคลีนง่าย ๆ กินง่าย ๆ จัดเต็มทั้งคาวและหวาน
++++++++++++++


7. ไข่ตุ๋นคลีนกับข้าวกล้อง      เพิ่มโปรตีนกับไข่ตุ๋นยามเที่ยงกันเถอะ สูตรจาก คุณ iamrabbiy สมาชิกเว็บไซต์พันทิปดอทคอม เนื้อไข่ผสมกับเนื้อไก่ แต่งด้วยเห็ดและลูกชิ้น แกล้มกับผักสักหน่อย มื้อนี้ให้คะแนนเต็มร้อยเลยค่ะส่วนผสม ไข่ตุ๋นคลีนกับข้าวกล้อง     • ไข่ไก่     • น้ำซุปผัก     • เกลือหรือน้ำปลา (สูตรโซเดียมต่ำ)     • เนื้ออกไก่ (หั่นชิ้นเล็ก)     • เห็ดหอม (ต้มสุก)     • นารูโตะมากิ (ชิกุวะ หรือฮือก้วยตามชอบ)     • ข้าวกล้องวิธีทำไข่ตุ๋นคลีนกับข้าวกล้อง     1. ตีไข่ไก่ ใส่น้ำซุปผัก ปรุงรสด้วยเกลือ ใช้กระชอนตาถี่กรอง 2 รอบ ให้เนื้อไข่เนียนไม่มีฟอง ใส่เนื้ออกไก่ลงไป     2. นำไปนึ่งด้วยไฟอ่อนจนเกือบสุก วางเห็ดหอมที่ต้มสุกแล้ว นารูโตะมากิ นำไปนึ่งต่ออีก 3 นาที นำออกมา พร้อมเสิร์ฟกับข้าวกล้อง     + ดูวิธีทำเพิ่มเติมได้ที่ อาหารคลีนแบบไทย 29 เมนู กินแล้วชีวิตดี๊ดี ไขมันต่ำอิ่มโปรตีนประโยชน์เต็ม
++++++++++++++


8. ก๋วยเตี๋ยวลูกชิ้นอกไก่      ตอนเที่ยงอยากกินเมนูเส้นแบบคลีน ๆ ก็จัดให้ได้ค่ะ ขอนำเสนอเมนูก๋วยเตี๋ยวลูกชิ้นอกไก่ สูตรจาก คุณ angelisa สมาชิกเว็บไซต์พันทิปดอทคอม มาพร้อมวิธีทำลูกชิ้นไก่กับน้ำซุปผัก กินกับเส้นหมี่ข้าวกล้องนี่เกิดเลยค่ะส่วนผสม ก๋วยเตี๋ยวลูกชิ้นอกไก่     • ลูกชิ้นอกไก่     • น้ำซุปผัก     • เส้นหมี่ข้าวกล้อง     • ผักตามชอบ      • พริกป่น     • น้ำมะนาว     • น้ำปลา (สูตรโซเดียมต่ำ)     • กระเทียมอบส่วนผสม ลูกชิ้นอกไก่     • เนื้ออกไก่ลอกหนัง     • น้ำปลา (สูตรโซเดียมต่ำ)     • ซีอิ๊วขาว (สูตรโซเดียมต่ำ)     • พริกไทย     • น้ำแข็งส่วนผสม น้ำซุปผัก      • ผักกาดขาว     • ไช้เท้า      • ซีอิ๊วขาว (สูตรโซเดียมต่ำ)วิธีทำก๋วยเตี๋ยวลูกชิ้นอกไก่     1. ทำลูกชิ้นอกไก่ โดยปรุงรสเนื้ออกไก่ด้วยน้ำปลาลดโซเดียม ซีอิ๊วขาวลดโซเดียมและพริกไทย จากนั้นนำไปปั่น (ในสูตรใช้ food processor) พอปั่นจนเริ่มละเอียดแล้วใส่น้ำแข็งลงไปปั่นจนเนื้อเริ่มเหนียวแล้วนำมาปั้นเป็นลูกกลม ๆ     2. ต้มน้ำร้อนให้เดือดแล้วเบาไฟให้เบาที่สุด ใส่ลูกชิ้นลงต้มพอสุกจะลอยขึ้น ตักพักไว้     3. ทำน้ำซุปผักต้มน้ำกับผักกาดขาวและไช้เท้า เติมซีอิ๊วขาวลดโซเดียมลงไปเล็กน้อย     4. แช่เส้นหมี่แล้วนำไปลวกน้ำร้อน นำผักที่ชอบไปลวก จากนั้นจัดใส่ถ้วยเติมน้ำซุป ใส่ลูกชิ้นอกไก่ลงไป ปรุงรสด้วยพริกป่น น้ำมะนาว และน้ำปลาลดโซเดียม โรยกระเทียมอบเล็กน้อย (กระเทียมอบเอง) พร้อมเสิร์ฟ     + ดูวิธีทำเพิ่มเติมได้ที่ 25 สูตรอาหารคลีนง่าย ๆ กินง่าย ๆ จัดเต็มทั้งคาวและหวาน
++++++++++++++


9. คั่วกลิ้งอกไก่กับข้าวหอมนิล      เอาใจคนพิเศษด้วยการทำเมนูโปรดอย่างคั่วกลิ้งอกไก่ สูตรจาก คุณ angelisa สมาชิกเว็บไซต์พันทิปดอทคอม ใส่เครื่องสมุนไพรและน้ำพริกแกงผัดกับเนื้อไก่ กินกับผักสดตามชอบส่วนผสม คั่วกลิ้งอกไก่กับข้าวหอมนิล     • พริกขี้หนู     • หอมแดง     • กระเทียม     • ตะไคร้     • ขมิ้น     • เนื้ออกไก่ลอกหนัง     • น้ำมันมะกอก     • น้ำพริกแกง     • น้ำปลา (สูตรโซเดียมต่ำ)     • ซอสหอยนางรม (สูตรโซเดียมต่ำ)     • ใบมะกรูดหั่นฝอย     • ข้าวหอมนิลวิธีทำคั่วกลิ้งอกไก่กับข้าวหอมนิล     1. โขลกพริกขี้หนูกับหอมแดง กระเทียม ตะไคร้ และขมิ้นให้ละเอียด      2. สับเนื้ออกไก่ให้ละเอียด ตั้งกระทะใส่น้ำมันมะกอกเล็กน้อย ใส่น้ำพริกแกงลงผัดพอหอม ใส่ไก่ลงผัด ปรุงรสด้วยน้ำปลาและซอสหอยนางรม โรยใบมะกรูดหั่นฝอย เสิร์ฟพร้อมข้าวหอมนิล     + ดูวิธีทำเพิ่มเติมได้ที่ 25 สูตรอาหารคลีนง่าย ๆ กินง่าย ๆ จัดเต็มทั้งคาวและหวาน
++++++++++++++


10. พริกหนุ่มผัดกุ้งกับข้าวกล้อง      กินอาหารคลีนทำจากอกไก่จนเบื่อ ลองเปลี่ยนเป็นกุ้งสักมื้อดีกว่า ขอนำเสนอเมนูพริกหนุ่มผัดกุ้งกับข้าวกล้อง สูตรจาก คุณ isweet สมาชิกเว็บไซต์พันทิปดอทคอม สูตรทำง่ายจับกุ้งกับพริกหนุ่มไปผัดจนสุก แกล้มกับผักสดหรือผลไม้ตามชอบส่วนผสม พริกหนุ่มผัดกุ้งกับข้าวกล้อง     • น้ำมันมะกอก     • กระเทียมสับ     • พริกหนุ่มหั่นเฉียง     • กุ้งขาวแกะเปลือก     • ซีอิ๊วขาว     • ข้าวกล้องหุงสุก     • ผลไม้สดตามชอบวิธีทำพริกหนุ่มผัดกุ้งกับข้าวกล้อง     1. ตั้งกระทะใส่น้ำมันมะกอกแค่พอเคลือบกระทะ ใส่กระเทียมสับเล็กน้อยลงผัดพอหอม      2. ใส่พริกหนุ่มลงไปผัดก่อนแล้วตามด้วยกุ้ง (เพราะกุ้งสุกเร็วกว่า) ปรุงรสด้วยซีอิ๊วขาวเล็กน้อย พอกุ้งสุกปิดไฟ เสิร์ฟพร้อมข้าวกล้องและผลไม้ตามชอบ     + ดูวิธีทำเพิ่มเติมได้ที่ 18 สูตรอาหารคลีนทำง่าย ภาพสวย น่ากิน ได้สุขภาพ
++++++++++++++


11. เห็ดสามอย่างผัดพริกแห้งกับข้าวกล้อง      เอาใจคนชอบกินเห็ดสักมื้อกับเมนูเห็ดสามอย่างผัดพริกแห้งกับข้าวกล้อง สูตรจาก คุณ angelisa สมาชิกเว็บไซต์พันทิปดอทคอม ใส่เนื้ออกไก่ผัดกับเห็ด เติมพริกโขลกเพิ่มความแซ่บ กินตอนเที่ยงนี้เลยดีไหมส่วนผสม เห็ดสามอย่างผัดพริกแห้งกับข้าวกล้อง     • กระเทียม     • พริกแห้ง     • น้ำมันมะกอก     • อกไก่หั่นเป็นชิ้น     • เห็ดสามอย่าง      • เครื่องปรุงลดโซเดียม      • ต้นหอมหั่นท่อนวิธีทำเห็ดสามอย่างผัดพริกแห้งกับข้าวกล้อง     1. โขลกกระเทียมกับพริกแห้งเข้าด้วยกัน     2. ตั้งกระทะใส่น้ำมันมะกอกเล็กน้อย ใส่เครื่องที่โขลกไว้ลงไปผัดจนหอม ใส่อกไก่ลงไป ตามด้วยเห็ดสามอย่าง ปรุงรสด้วยเครื่องปรุงลดโซเดียม พอสุกโรยด้วยต้นหอม จัดเสิร์ฟ     + ดูวิธีทำเพิ่มเติมได้ที่ 25 สูตรอาหารคลีนง่าย ๆ กินง่าย ๆ จัดเต็มทั้งคาวและหวาน
++++++++++++++


12. เส้นหมี่ข้าวกล้องผัดผักกระเฉด      และแล้วก็มาถึงเมนูที่รอคอยนั่นคือ เมนูเส้นหมี่ข้าวกล้องผัดผักกระเฉด สูตรจาก คุณ isweet สมาชิกเว็บไซต์พันทิปดอทคอม จับเส้นหมี่ลวกผัดกับผักกระเฉด ใส่กุ้งลงไปตามชอบ พอผัดจนหอมก็เสิร์ฟกันเลยค่ะ ส่วนผสม เส้นหมี่ข้าวกล้องผัดผักกระเฉด     • เส้นหมี่ข้าวกล้องแช่น้ำจนนิ่ม (ตัดเป็นท่อนสั้นประมาณ 1 คืบ)     • กุ้งสด     • ผักกระเฉด (เด็ดเป็นท่อน)     • กระเทียมสับ     • น้ำมันมะกอก (สำหรับผัด) 2-3 ช้อนชา      • ซีอิ๊วขาวหรือน้ำปลา (สูตรโซเดียมต่ำ)     • น้ำเปล่าวิธีทำเส้นหมี่ข้าวกล้องผัดผักกระเฉด     1. ลวกเส้นหมี่ กุ้ง และผักกระเฉดให้สุก พักไว้     2. นำกระเทียมสับไปเจียวกับน้ำมันมะกอกให้หอม ใส่กุ้งลงไป ปรุงรสด้วยด้วยซีอิ๊วขาวหรือน้ำปลา เติมน้ำเปล่าลงไปนิดหน่อยให้พอขลุกขลิก คนให้เข้ากันจนเดือด จากนั้นปรับเป็นไฟอ่อนสุด     3. ใส่เส้นหมี่ข้าวกล้องและผักกระเฉดลงไป เคล้าทุกอย่างให้เข้ากัน ปิดไฟ ตักใส่จาน พร้อมเสิร์ฟ     + ดูวิธีทำเพิ่มเติมได้ที่ 22 เมนูอาหารคลีนง่าย ๆ ทำง่ายกินง่ายได้สุขภาพ
++++++++++++++


13. กะเพราหมูสับไข่ดาว      ถ้าจะให้กินแต่กะเพราไก่คลีนทุกมื้อเที่ยงคงไม่ไหว ลองเปลี่ยนมาใช้หมูสับไม่ติดมันแทนคงหายเบื่อได้เนอะ สูตรจาก คุณ iamrabbiy สมาชิกเว็บไซต์พันทิปดอทคอม ผัดหมูสับกับกะเพราร้อน ๆ โปะข้าวกล้อง กินกับไข่ดาวน้ำสักฟองส่วนผสม กะเพราหมูสับไข่ดาว     • พริกขี้หนู     • กระเทียม     • สเปรย์น้ำมันมะกอก     • หมูสับ (ใช้หมูเนื้อแดงไม่ติดมัน)     • น้ำปลา (สูตรโซเดียมต่ำ)     • ซีอิ๊วขาว (สูตรโซเดียมต่ำ)     • ซอสหอยนางรม (สูตรโซเดียมต่ำ)     • น้ำเปล่า 1 ช้อนโต๊ะ     • ใบกะเพราแดง     • ไข่ดาวน้ำไมโครเวฟ (ดูวิธีทำไข่ดาวน้ำด้วยไมโครเวฟ คลิก)     • ข้าวกล้องวิธีทำกะเพราหมูสับไข่ดาว     1. ตำพริกขี้หนูกับกระเทียมเข้าด้วยกันแล้วนำลงไปผัดให้หอม โดยฉีดสเปรย์น้ำมัน 1 ครั้ง      2. ใส่หมูสับลงไปผัด ปรุงรสด้วยน้ำปลา ซีอิ๊วขาว และซอสหอยนางรม ใส่น้ำเปล่าลงไป ใส่ใบกะเพราลงไปผัดพอสลด ตักเสิร์ฟพร้อมข้าวกล้อง และไข่ดาวน้ำไมโครเวฟ     + ดูวิธีทำเพิ่มเติมได้ที่ อาหารคลีนแบบไทย 29 เมนู กินแล้วชีวิตดี๊ดี ไขมันต่ำอิ่มโปรตีนประโยชน์เต็ม
++++++++++++++


14. เนื้อไก่อบเกลือ      สำหรับใครที่อยากทำอาหารคลีนมื้อเที่ยงง่าย ๆ มีแค่เกลือกับเนื้อไก่ก็ทำได้แล้ว สูตรจาก คุณ iamrabbiy สมาชิกเว็บไซต์พันทิปดอทคอม เนื้อไก่รสเค็มเล็กน้อยกินกับข้าวกล้อง ถ้าใครอยากเพิ่มความเผ็ดก็ราดซอสพริกลงไปเลยจ้าส่วนผสม เนื้อไก่อบเกลือ     • เนื้อสันในไก่     • เกลือ (สูตรโซเดียมต่ำ)     • ซอสพริก (สูตรโซเดียมต่ำ) หรือน้ำปลาพริกวิธีทำเนื้อไก่อบเกลือ     1. นำสันในไก่หมักเกลือแล้วนำไปแช่เย็น 1 คืน      2. นำไก่ออกมาย่างหรืออบจนสุก เสิร์ฟพร้อมแตงร้าน และมะเขือเทศ เพิ่มความเผ็ดด้วยซอสพริก หรือน้ำปลาพริก     + ดูวิธีทำเพิ่มเติมได้ที่ อาหารคลีนแบบไทย 29 เมนู กินแล้วชีวิตดี๊ดี ไขมันต่ำอิ่มโปรตีนประโยชน์เต็ม
++++++++++++++


15. ทอดมันปลาดอรี่      จากที่เคยทำเมนูทอดมันปลากราย ลองเปลี่ยนมาทำเมนูทอดมันปลาดอรี่ สูตรจาก คุณ iamrabbiy สมาชิกเว็บไซต์พันทิปดอทคอม ใส่น้ำพริกแกงลงไปคลุกเคล้ากับเนื้อปลาบด ปั้นเป็นก้อนกลมย่างจนสุก ราดน้ำจิ้มไก่เพิ่มความแซ่บส่วนผสม ทอดมันปลาดอรี่     • เนื้อปลาดอรี่บด     • น้ำพริกแกงเผ็ด     • ไข่ไก่ 1 ฟอง     • น้ำปลา (สูตรโซเดียมต่ำ)     • สเปรย์น้ำมันมะกอกวิธีทำทอดมันปลาดอรี่     1. นำปลาดอรี่กับน้ำพริกแกงเผ็ดผสมให้เข้ากัน ใส่ไข่ไก่ลงไปคลุกเคล้าให้เข้ากัน ปรุงรสด้วยน้ำปลา     2. ปั้นทอดมันเป็นชิ้นกลมแบน นำไปย่างในกระทะเทฟลอน ฉีดสเปรย์น้ำมันให้ทั่วกระทะ ย่างจนสุกทั้งสองด้าน     + ดูวิธีทำเพิ่มเติมได้ที่ อาหารคลีนแบบไทย 29 เมนู กินแล้วชีวิตดี๊ดี ไขมันต่ำอิ่มโปรตีนประโยชน์เต็ม
++++++++++++++


16. สันในไก่อบ      สำหรับคนที่เบื่อข้าวกินแค่โปรตีนเพียว ๆ ก็อิ่มเหมือนกัน ขอนำเสนอเมนูสันในไก่อบ สูตรจาก คุณสมาชิกหมายเลข 1860279 สมาชิกเว็บไซต์พันทิปดอทคอม เนื้อสันในไก่อบฉ่ำซอสพริกกับซอสมะเขือ กินกับผักสลัดกรอบอร่อยส่วนผสม สันในไก่อบ     • อกไก่     • ซอสพริก 1+1/2 ช้อนโต๊ะ     • ซอสมะเขือเทศ สูตรโซเดียมต่ำ 1 ช้อนโต๊ะ     • ชีสโฮมเมด สูตรไขมันต่ำ (@moocheesee)     • ไข่ขาว 1 ฟอง      • ไข่ไก่ 1 ฟอง      • ผงฟู     • ผักสลัดวิธีทำสันในไก่อบ     1. นำอกไก่มาราดซอสพริกและซอสมะเขือเทศ โรยด้วยชีสโฮมเมดไขมันต่ำ     2. นำเข้าไปอบที่อุณหภูมิ 150 องศาเซลเซียส นานประมาณ 20-25 นาที     3. ทำไข่อบด้วยการใช้ไข่ขาว ไข่ไก่ และผงฟู ผสมให้เข้ากัน นำเข้าไปอบพร้อมกัน แต่ใช้เวลาน้อยกว่า เสิร์ฟคู่กับผักสลัด      + ดูวิธีทำเพิ่มเติมได้ที่ 10 เมนูอกไก่ อาหารลดน้ำหนักคลีน ๆ ทำง่ายอร่อยนุ่ม อวสานความอ้วน
++++++++++++++


17. ข้าวหน้าไก่แดง      เคยลองยัง ? เมนูข้าวหน้าไก่แดง อาหารคลีนมื้อเที่ยงอร่อยนุ่ม สูตรจาก คุณสมาชิกหมายเลข 1860279 สมาชิกเว็บไซต์พันทิปดอทคอม หมักอกไก่กับซอสและน้ำปลา เสร็จแล้วเอาไปย่าง หอมอร่อยแบบธรรมชาติ ส่วนผสม ข้าวหน้าไก่แดง     • อกไก่ 100 กรัม     • ซอสมะเขือเทศ สูตรโซเดียมต่ำ 1 ช้อนโต๊ะ     • น้ำปลา สูตรโซเดียมต่ำ 1 ช้อนโต๊ะ     • ซอสพริกศรีราชา 1 ช้อนโต๊ะวิธีทำข้าวหน้าไก่แดง     1. หมักอกไก่ ซอสมะเขือเทศ น้ำปลา และซอสพริก เสร็จแล้วเอาไปย่างในกระทะจนสุก      2. เสิร์ฟกับข้าวกล้อง คะน้า และเห็ดเข็มทอดผัด      + ดูวิธีทำเพิ่มเติมได้ที่ 10 เมนูอกไก่ อาหารลดน้ำหนักคลีน ๆ ทำง่ายอร่อยนุ่ม อวสานความอ้วน
++++++++++++++


18. อกไก่พริกแกงปั้นก้อนคลุกอัลมอนด์      ปิดท้ายกันด้วยเมนูอกไก่พริกแกงปั้นก้อนคลุกอัลมอนด์ สูตรจาก คุณสมาชิกหมายเลข 1860279 สมาชิกเว็บไซต์พันทิปดอทคอม เต็มไปด้วยโปรตีนจากไก่ รสแซ่บเคี้ยวกรุบกรอบ กินกับผักลวกได้เลย ข้าวสวยไม่ต้อง ส่วนผสม อกไก่พริกแกงปั้นก้อนคลุกอัลมอนด์     • อกไก่ 200 กรัม     • น้ำพริกแกง 1 ช้อนโต๊ะ     • ไข่ขาว 1 ฟอง     • ซอสหอยนางรม สูตรโซเดียมต่ำ 1/2 ช้อนโต๊ะ     • พริกไทย      • ถั่วฝักยาวหั่น     • ไข่แดง (สำหรับคลุก)     • อัลมอนด์ (สำหรับคลุก)     • น้ำจิ้มไก่ หรือซอสพริกวิธีทำอกไก่พริกแกงปั้นก้อนคลุกอัลมอนด์     1. ปั่น หรือสับอกไก่แล้วนำไปคลุกกับน้ำพริกแกง ไข่ขาว ซอสหอยนางรม พริกไทย และถั่วฝักยาว ปั้นเป็นก้อนกลม     2. นำอกไก่ปั้นก้อนชุบไข่แดงและคลุกอัลมอนด์ จี่ในกระทะ จัดใส่จาน เสิร์ฟกับน้ำจิ้มไก่ หรือซอสพริก      + ดูวิธีทำเพิ่มเติมได้ที่ 10 เมนูอกไก่ อาหารลดน้ำหนักคลีน ๆ ทำง่ายอร่อยนุ่ม อวสานความอ้วน     ใกล้เที่ยงแล้วมาลองทำสูตรอาหารคลีนมื้อเที่ยงกันเถอะ ทุกเมนูทำไม่ยาก แถมมีประโยชน์ต่อสุขภาพ เอาล่ะ… ไปหาวัตถุดิบในครัวกัน 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






18 สูตรอาหารคลีนมื้อเที่ยง อิ่มเต็มท้องแคลอรีต่ำดีต่อสุขภาพ





อัปเดตล่าสุด 11 กุมภาพันธ์ 2563 เวลา 12:18:29
 126,072 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































