




อาหารตามสั่ง สูตรอาหารจานเดียว อาหารตามสั่งไม่จำเจ ข้าวผัดปู ผัดซีอิ๊วหมู สุกี้น้ำ ข้าวไข่เจียว

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารจานเดียว












20 อาหารตามสั่ง เมนูเด็ดทำกินเองง่าย ๆ ไม่จำเจ





780,465อ่าน














0












          จิ้มเลยอร่อยทุกอย่าง กับอาหารตามสั่งเมนูฮิต สูตรอาหารจานเดียวทำไม่ยาก หน้าตาไม่ซ้ำไม่น่าเบื่อ ใคร ๆ ก็ทำกินเองได้ที่ครัวบ้าน  




            เมนูอาหารตามสั่ง หรืออาหารจานเดียว ที่ทำกินทุกวันหน้าตาซ้ำเดิมตลอด คงจะดีถ้ามีใครคัดเมนูฮิต ๆ ดูไม่น่าเบื่อมาให้ลองทำบ้างเนอะ กระปุกดอทคอมขอนำเสนอวิธีทำอาหารตามสั่งเมนูฮิต เช่น ข้าวผัดปู ผัดซีอิ๊วหมู สุกี้น้ำ ก๋วยเตี๋ยวคั่วไก่ เป็นต้น เอาล่ะ… ใครท้องร้องแล้วเข้าครัวลุยกันเลยค่ะ
1. ผัดซีอิ๊วหมู 





          สำหรับเด็กหอหรือมนุษย์คอนโด อยากให้ลองทำผัดซีอิ๊วหมู สูตรไมโครเวฟ ใส่คะน้ากับแครอต เติมโปรตีนจากเนื้อหมู สุดท้ายโรยพริกไทย
 


ส่วนผสม ผัดซีอิ๊วหมู


น้ำมันพืช 2 ช้อนโต๊ะ
กระเทียมสับ 1 ช้อนโต๊ะ
เนื้อหมู หั่นเป็นชิ้นบาง 100 กรัม
ก๋วยเตี๋ยวเส้นใหญ่ (แยกออกเป็นเส้นบาง ๆ ) 200 กรัม
ซีอิ๊วดำ 1/2 ช้อนโต๊ะ
ซอสปรุงรส 2 ช้อนโต๊ะ
น้ำตาลทราย 1/2 ช้อนโต๊ะ
ไข่ไก่ 1 ฟอง
คะน้าหั่นแฉลบ 1 ต้น
แครอตหั่นบาง 50 กรัม
พริกไทยป่นสำหรับโรยหน้า
	 


วิธีทำผัดซีอิ๊วหมู

     1. ใส่น้ำมันพืชและกระเทียมลงในชามกระเบื้อง คนผสมให้กระเทียมโดนน้ำมันจนทั่ว จากนั้นนำเข้าเตาไมโครเวฟ ใช้ไฟแรง เจียวกระเทียมประมาณ 2 นาที ยกออกจากเตา
     2. ใส่หมู คนผสมเข้ากัน นำกลับเข้าเตาไมโครเวฟ นานประมาณ 1 นาที นำออกจากเตา
     3. ใส่เส้นก๋วยเตี๋ยว ซีอิ๊วดำ ซอสปรุงรส และน้ำตาลทราย คนผสมจนเข้ากัน นำกลับเข้าเตาไมโครเวฟ ประมาณ 2 นาที นำออกจากเตา ผัดให้เข้ากัน
     4. ใส่ไข่ไก่ นำเข้าเตาไมโครเวฟ ประมาณ 1 นาที นำออกจากเตา ใส่คะน้าและแครอต คนให้เข้ากัน นำกลับเข้าไมโครเวฟ ประมาณ 2 นาที นำออกมา ผัดให้เข้ากันอีกครั้ง จากนั้นตักใส่จาน โรยพริกไทยป่น
 

ดูวิธีทำ ผัดซีอิ๊วหมู เพิ่มเติมคลิก

2. ข้าวผัดปู



สูตรจาก คุณ maekwansri สมาชิกเว็บไซต์พันทิปดอทคอม (#maekwansri) 

          ข้าวผัดปูเป็นอีกอาหารตามสั่งเมนูฮิต ถ้าไปซื้อกินคงไม่ฟินเท่าทำเองแน่นอน สูตรนี้ใส่กรรเชียงปูม้าแกะ ใส่ไข่เป็ดสีสวย ผัดกับข้าวสวย โรยต้นหอมสวยงาม
 


ส่วนผสม ข้าวผัดปู


กระเทียมสับ
ไข่เป็ด 2 ฟอง
หอมใหญ่หั่นเต๋า
กรรเชียงปูม้าแกะสำเร็จ
ข้าวสวย (แช่เย็น)
ซีอิ๊วขาว
ซอสหอยนางรม
น้ำตาลทราย
ต้นหอมซอย
แตงกวา
พริกน้ำปลาสามรส
น้ำมันพืช
	 


วิธีทำข้าวผัดปู

     1. ตั้งกระทะใส่น้ำมันพืชลงไป พอน้ำมันร้อนใส่กระเทียมลงไปเจียวให้หอม
     2. ตอกไข่เป็ดลงไปผัดให้เข้ากัน ตามด้วยหอมใหญ่และเนื้อปู (แบ่งครึ่งลงไปผัด)
     3. ใส่ข้าวเย็นลงไปผัดให้เข้ากัน ปรุงรสด้วยซีอิ๊วขาว ซอสหอยนางรม และน้ำตาลทราย จากนั้นใส่เนื้อปูที่เหลือลงไป
     4. สุดท้ายโรยต้นหอมลงไปคลุกเคล้าให้เข้ากัน ปิดไฟ ตักใส่จาน เสิร์ฟพร้อมแตงกวากับพริกน้ำปลาสามรส
 

ดูวิธีทำ ข้าวผัดปู เพิ่มเติมคลิก

3. ข้าวผัดทะเล





          ใครชอบเครื่องทะเลเน้น ๆ ต้องเจอกับเมนูข้าวผัดทะเล ใส่กุ้งสดกับปลาหมึก ผัดกับข้าวด้วยไฟแรงหอมกลิ่นก้นกระทะไหม้ บีบมะนาวก่อนหม่ำอร่อยเว่อร์
 


ส่วนผสม ข้าวผัดทะเล


เนยสด หรือน้ำมันพืช สำหรับผัด
หอมใหญ่ซอย 1 ช้อนโต๊ะ
ไข่เป็ด หรือไข่ไก่ 1 ฟอง
กุ้งสด ปอกเปลือกผ่าหลัง 2 ตัว
ปลาหมึก หั่นแว่น 1 ตัว
ข้าวสวยหุงสุก (พักทิ้งไว้จนเย็นสนิท) 1 ถ้วย
เกลือป่น 1/4 ช้อนชา
พริกไทยป่น 1/4 ช้อนชา
น้ำส้มสายชู 1 ช้อนโต๊ะ
น้ำตาลทราย 1/2 ช้อนโต๊ะ
ต้นหอมซอย
	 


วิธีทำข้าวผัดทะเล

     1. ใส่เนยสดลงในกระทะ นำขึ้นตั้งไฟแรงพอร้อน ใส่หอมใหญ่ลงผัดจนมีกลิ่นหอม จากนั้นใส่กุ้งและปลาหมึกลงไปผัดจนสุก
     2. ตอกไข่ลงไปยีพอแตก ใส่ข้าวสวย เกลือป่น พริกไทยป่น น้ำส้มสายชู และน้ำตาลทราย ผัดจนเข้ากัน ชิมรสตามชอบ ตักใส่จาน เสิร์ฟพร้อมมะนาวฝาน และแตงกวา
 

ดูวิธีทำ ข้าวผัดทะเล เพิ่มเติมคลิก

4. ข้าวผัดต้มยำ 



สูตรจาก คุณ บูตะ กะ กิมจิ สมาชิกเว็บไซต์พันทิปดอทคอม

          เตรียมเครื่องต้มยำให้พร้อม จะได้ทำเมนูอาหารตามสั่งสุดฮิตอย่างข้าวผัดต้มยำกุ้ง ถ้าอยากกินพวกสมุนไพรก็ซอยชิ้นเล็ก ๆ จะได้กินง่ายหน่อย ใส่เห็ดฟางเคี้ยวกรุบ
 


ส่วนผสม ข้าวผัดต้มยำกุ้ง


พริกขี้หนูสับ
กระเทียมสับ
น้ำมันพืช (สำหรับผัด)
กุ้งสด (ล้างสะอาด แกะเปลือก ผ่าหลังให้เรียบร้อย)
ข่าสับ
ตะไคร้สับ
ใบมะกรูดซอย
หอมแดงซอย
มะเขือเทศ
เห็ดฟาง
ซีอิ๊วขาว
ซุปก้อน (คนอร์)
ซอสหอยนางรม
น้ำตาลทราย
มะนาว
น้ำพริกเผา
ข้าวสวย (ใช้ข้าวเย็นที่หุงมาแล้ว 1 คืน)
พริกไทยป่น เล็กน้อย
ต้นหอมซอย
	 


วิธีทำข้าวผัดต้มยำกุ้ง

     1. เจียวพริกขี้หนูและกระเทียมในน้ำมันร้อน ๆ แล้วใส่กุ้งสดตามลงไปผัด
     2. ใส่ข่า ตะไคร้ ใบมะกรูด หอมแดง มะเขือเทศ และเห็ดฟาง ผัดให้เข้ากัน
     3. ปรุงรสด้วยซีอิ๊วขาว ซุปก้อน ซอสหอยนางรม น้ำตาลทราย น้ำมะนาว และน้ำพริกเผา
     4. ใส่ข้าวสวยลงไปผัดให้เข้ากัน โรยด้วยพริกไทยกับต้นหอมซอย ผัดจนเข้ากัน ตักใส่จาน
 

ดูวิธีทำ ข้าวผัดต้มยำ เพิ่มเติมคลิก

5. ข้าวผัดกุ้ง



สูตรจาก คุณมอแกนน้อย สมาชิกเว็บไซต์พันทิปดอทคอม

          อยากกินต้องได้กินกับเมนูข้าวผัดกุ้ง สูตรนี้ส่วนผสมไม่เยอะมีแค่ข้าวกับกุ้ง และเครื่องปรุงนิดหน่อย ความอร่อยอยู่ตรงที่ใช้ไฟแรงหอมกลิ่นไหม้นี่แหละ
 


ส่วนผสม ข้าวผัดกุ้ง


ข้าวหอมมะลิหุงสุก
ผงรสดี 1 ช้อนชา
น้ำตาลทราย
ซอสถั่วเหลือง
กุ้งสด
ต้นหอมซอย
	 


วิธีทำข้าวผัดกุ้ง

     1. ใช้ข้าวหอมมะลิหุงสุกใหม่จากหม้อ เปิดหม้อปาดหน้าข้าวชั้นบนกับกลางให้เข้ากัน ตักใส่จาน เปิดพัดลมไล่ความชื้นหรือไอน้ำออกไปก่อน หรือถ้าไม่ใช้พัดลมให้ตั้งทิ้งไว้สัก 5-7 นาที เมื่อข้าวเย็นลงแล้ว ก็ใส่เครื่องปรุงเพิ่มรสชาติ ได้แก่ ผงรสดี น้ำตาลทราย และซอสถั่วเหลือง
     2. เอากุ้งสดไปฉ่าให้สุก ประมาณ 80-90% แล้วพักไว้
     3. หากคิดจะผัดข้าวไม่ให้ติดกระทะ กระทะต้องร้อน ตั้งกระทะให้ร้อนใส่น้ำมัน เกลี่ยน้ำมันให้เคลือบผิวกระทะด้านบน รอให้น้ำมันร้อน ใส่ไข่ลงไป ถ้าต้องการให้ไข่เคลือบเม็ดข้าวก็ใส่ข้าวตามทันที อาจจะต้องไล่ความชื้นนานหน่อย ถ้าไม่ต้องการให้ไข่เคลือบเม็ดข้าว ก็รอให้ไข่ขาวเริ่มสุกแล้วใส่ข้าวทับลงไป
     4. หรี่ไฟอ่อนลง แล้วผัดให้ไข่กับข้าวและเครื่องปรุงเข้ากัน อย่าให้เครื่องปรุงสัมผัสกับน้ำมันในกระทะโดยตรง เพราะข้าวผัดจะไหม้ดูไม่สวย เอาเครื่องปรุงไว้ด้านบน แล้วใช้ตะหลิวคลุกจนเข้ากันดี เร่งไฟขึ้นนิด ผัดต่อไปสักแป๊บ เม็ดข้าวจะดีดตัวดังเปรี๊ยะ ๆ เร่งไฟขึ้นถ้าต้องการให้หอมก้นกระทะ จากนั้นจึงใส่กุ้ง ตามด้วยต้นหอมซอย ผัดพอเข้ากัน จัดเสิร์ฟ
 

ดูวิธีทำ ข้าวผัดกุ้ง เพิ่มเติมคลิก

6. ข้าวผัดหมูยอ





          หาซื้อก็ไม่มีขายอยากกินต้องทำเอง กับเมนูข้าวผัดหมูยอ ใส่หอมใหญ่กับต้นหอม ปรุงรสด้วยพริกไทยป่นกับน้ำตาลทราย ที่ขาดไม่ได้เลยคือหมูยอ
 


ส่วนผสม ข้าวผัดหมูยอ


เนยสด หรือน้ำมันพืช
หอมใหญ่ซอย 1 ช้อนโต๊ะ
ไข่เป็ด หรือไข่ไก่ 1 ฟอง
หมูยอ หั่นชิ้นเล็ก
ข้าวสวยหุงสุก (พักทิ้งไว้จนเย็นสนิท) 1 ถ้วย
เกลือป่น 1/4 ช้อนชา
พริกไทยป่น 1/4 ช้อนชา
น้ำส้มสายชู 1 ช้อนโต๊ะ
น้ำตาลทราย 1/2 ช้อนโต๊ะ
ต้นหอมซอย
	 


วิธีทำข้าวผัดหมูยอ

     1. ใส่เนยสดลงในกระทะ นำขึ้นตั้งไฟแรงพอร้อน ใส่หอมใหญ่ลงผัดจนมีกลิ่นหอม จากนั้นใส่หมูยอลงไปผัดสักครู่
     2. ตอกไข่ลงไปยีพอแตก ใส่ข้าวสวย เกลือป่น พริกไทยป่น น้ำส้มสายชู และน้ำตาลทราย ผัดจนเข้ากัน และข้าวเป็นเม็ด ชิมรสตามชอบ ตักใส่จาน เสิร์ฟพร้อมมะนาวฝานและแตงกวา
 

ดูวิธีทำ ข้าวผัดหมูยอ เพิ่มเติมคลิก

7. ข้าวผัดมันกุ้ง



 


            สีสวยแบบนี้น่าลอง กับเมนูข้าวผัดมันกุ้ง ใส่น้ำพริกมันกุ้งกับกุ้งสด ปรุงรสด้วยน้ำมันหอย น้ำปลา ซีอิ๊วขาว และน้ำตาลทราย ตัดเลี่ยนด้วยไข่เค็มกับแตงกวา
 
ส่วนผสม ข้าวผัดมันกุ้ง


กระเทียมสับ
กุ้งสด (ปอกเปลือก ผ่าหลัง ดึงเส้นดำออก)
น้ำพริกมันกุ้ง 2 ช้อนโต๊ะ
ไข่ไก่ 1 ฟอง
ข้าวสวยหุงสุก (แช่เย็นหรือข้าวเก่า) 1 ถ้วย
น้ำมันหอย 1 ช้อนโต๊ะ
ซีอิ๊วขาว 2 ช้อนชา
น้ำปลา 2 ช้อนชา
น้ำตาลทราย 2 ช้อนชา
น้ำมันพืช (สำหรับผัด)
	 


วิธีทำ ข้าวผัดมันกุ้ง

     1. ใส่น้ำมันพืชลงในกระทะ นำขึ้นตั้งไฟปานกลางแล้วใส่กระเทียมลงไปผัดจนหอม ใส่กุ้งสดลงไปผัดจนเกือบสุก ใส่น้ำพริกมันกุ้งลงไปผัดให้พอเข้ากันและมีกลิ่นหอม
     2. ตอกไข่ไก่ใส่ลงไปแล้วยีให้แตกกระจายทั่วกระทะ พอไข่เริ่มสุกแล้วใส่ข้าวสวยหุงสุกลงไปผัดให้เข้ากัน
     3. ปรุงรสด้วยน้ำมันหอย ซีอิ๊วขาว น้ำปลา และน้ำตาลทราย ผัดให้เข้ากันอีกครั้ง ตักใส่จาน แต่งด้วยไข่เค็ม แตงกวา มะเขือเทศ และผักสลัด ให้สวยงาม พร้อมเสิร์ฟ
 

ดูวิธีทำ ข้าวผัดมันกุ้ง เพิ่มเติมคลิก

8. สุกี้น้ำ



สูตรจาก คุณ tukata001 สมาชิกเว็บไซต์พันทิปดอทคอม

          เอาใจคนกลัวอ้วนกับเมนูสุกี้น้ำ ใส่ผักต่าง ๆ เห็ด วุ้นเส้น ลูกชิ้น และเนื้อสัตว์ เติมไข่ไก่สักหน่อย พอน้ำเดือดใส่น้ำจิ้มสุกี้สูตรตามชอบ
 


ส่วนผสม สุกี้น้ำ


น้ำซุป
หมูหมักหรือเนื้ออื่น ๆ หมักตามชอบ
ผักต่าง ๆ
ไข่ไก่ 1 ฟอง
วุ้นเส้น แช่น้ำ
น้ำจิ้มสุกี้
	 


วิธีทำสุกี้น้ำ

     1. ตั้งน้ำซุปใส่หม้อใบย่อม ๆ พอน้ำซุปเดือดใส่พวกหมูหรือเนื้อต่าง ๆ ที่หมักไว้ลงในหม้อ รอเดือด
     2. ใส่ผักต่าง ๆ ตามชอบ เพิ่มความเข้มข้นของน้ำซุปด้วยไข่ตีแตกอีกสัก 1 ฟอง ตอกใส่หม้อแล้วคน ๆ ให้เข้ากัน
     3. ใส่วุ้นเส้นแช่น้ำลงไป เติมน้ำจิ้มสุกี้ คนให้เข้ากัน ตักเสิร์ฟ
 

ดูวิธีทำ สุกี้น้ำ เพิ่มเติมคลิก

9. สุกี้แห้ง



สูตรจาก คุณ tukata001 สมาชิกเว็บไซต์พันทิปดอทคอม

          ถ้าเบื่อสุกี้น้ำก็มาลองทำสุกี้แห้ง มาพร้อมสูตรน้ำหมักเนื้อสัตว์และเครื่องเคราต่าง ๆ ใส่ผักตามชอบ พอผัดจนสุกเสิร์ฟกับน้ำจิ้มสุกี้
 


ส่วนผสม สุกี้แห้ง


ไข่ไก่ 3 ฟอง
น้ำมันหอย 2 ช้อนโต๊ะ
ซีอิ๊วขาว 2 ช้อนโต๊ะ
น้ำมันงา 2 ช้อนโต๊ะ
พริกไทยป่น 1 ช้อนโต๊ะ
หมูนุ่มหมัก 200 กรัม
ลูกชิ้นปลา 200 กรัม
เต้าหู้ปลา 200 กรัม
ปูอัด 200 กรัม
กุ้งสด 200 กรัม
น้ำมันพืช 2 ช้อนโต๊ะ
กระเทียมสับ
ผักตามชอบ
เห็ดตามชอบ
ขึ้นฉ่าย
ผักกาดขาว
บ๊อกฉ่อย
ต้นหอม
น้ำซุปไก่ 3 ถ้วย
วุ้นเส้น 2 ห่อเล็ก
น้ำจิ้มสุกี้
	 


วิธีทำสุกี้แห้ง

     1. ตอกไข่ 3 ฟองลงในอ่างผสม ตีจนเข้ากัน ปรุงรสด้วยน้ำมันหอย ซีอิ๊วขาว น้ำมันงา และพริกไทยป่น คนจนเข้ากันดี
     2. ทำน้ำหมักโดยผสมไข่ไก่ แป้งมัน พริกไทย น้ำตาลทรายแดง น้ำมันงา ซอสปรุงรส ซีอิ๊วขาว และน้ำเปล่า ใส่หมูนุ่ม ลูกชิ้นปลา เต้าหู้ปลา ปูอัด และกุ้งสด ลงไปหมัก คลุกให้เข้ากัน นำใส่ตู้เย็นอย่างน้อย 15 นาที
     3. ตั้งกระทะใส่น้ำมันพืช เอากระเทียมลงเจียวให้หอม ตักเครื่องหมักใส่ลงในกระทะ ผัดให้สุก ใส่ผักตามชอบ ตามด้วยวุ้นเส้นแช่น้ำ เติมน้ำจิ้มสุกี้ลงกระทะ ผัดให้เข้ากัน เสิร์ฟพร้อมน้ำจิ้มสุกี้  
 

ดูวิธีทำ สุกี้แห้ง เพิ่มเติมคลิก

10. ข้าวหมูกระเทียม



สูตรจาก คุณน้องซาแมนต้า สมาชิกเว็บไซต์พับทิปดอทคอม

          ข้าวหมูทอดกระเทียมพริกไทย อาหารตามสั่งเมนูฮิตกินได้ทุกวัย ใส่เนื้อหมูหมักกับเครื่องโขลก และปรุงรสตามชอบ เสร็จแล้วเอาไปทอดจนสุก
 


ส่วนผสม หมูทอดกระเทียม 


เนื้อหมูหั่นเป็นชิ้นพอคำ
กระเทียม
พริกไทยดำ
เกลือทะเล
น้ำมันสำหรับทอดหมู
ซีอิ๊วขาว
น้ำตาลทราย เล็กน้อย
น้ำมันสำหรับหมักหมู
แตงกวา
พริกน้ำปลา
	 


วิธีทำ หมูทอดกระเทียม

    1. โขลกกระเทียม พริกไทยดำและเกลือทะเล เข้าด้วยกันจนละเอียด
    2. นำส่วนผสมโขลกไว้ลงไปผสมคลุกเคล้ากับเนื้อหมู ใส่ซีอิ๊วขาว น้ำตาลทราย และน้ำมันพืช คลุกเคล้าให้ส่วนผสมเข้ากัน หมักทิ้งไว้ 30 นาที ถึง 1 ชั่วโมง
    3. นำกระทะขึ้นตั้งไฟ ใส่น้ำมันพืชลงไปเล็กน้อย พอร้อนใส่หมูที่หมักไว้ลงไปทอดให้สุกเหลือง ตักราดลงบนข้าวสวยร้อน ๆ เสิร์ฟพร้อมแตงกวาและพริกน้ำปลา
 

ดูวิธีทำ ข้าวหมูกระเทียม เพิ่มเติมคลิก

11. กุ้งผัดกระเทียมราดข้าว



สูตรจาก คุณ phorn_kitchen สมาชิกเว็บไซต์พันทิปดอทคอม

          ใครเอียนกับหมูผัดกระเทียมราดข้าวกันแล้ว ลองเปลี่ยนมาทำกุ้งผัดกระเทียมราดข้าวดีไหม ใส่มันกุ้งกับกุ้งสด พอผัดจนสุกแล้วราดข้าว โรยกระเทียมเจียวกากหมู
 


ส่วนผสม กระเทียมเจียวกากหมู


มันหมู 3 ช้อนโต๊ะ
กระเทียม 2 ช้อนโต๊ะ
	 


ส่วนผสม กุ้งผัดกระเทียมพริกไทย


กุ้งขาว 16 ตัว (ขนาดกลาง 40 ตัวกิโล)
มันกุ้ง (จากกุ้ง 16 ตัว)
น้ำมันหอย ซีอิ๊วขาว และซอสปรุงรส อย่างละ 1/2 ช้อนโต๊ะ
กระเทียม ประมาณ 1 ช้อนโต๊ะ
รากผักชี ประมาณ 1 ช้อนชา
พริกไทยเม็ด ประมาณ 1 ช้อนชา
	 


วิธีทำกุ้งผัดกระเทียมพริกไทย

     1. ทำกระเทียมเจียวกากหมู โดยเริ่มจากเจียวมันหมูก่อน พอเริ่มเหลืองใส่กระเทียมลงไปเจียวจนกรอบ ตักพักไว้ให้สะเด็ดน้ำมัน
     2. ทำกุ้งผัดกระเทียมพริกไทย โดยโขลกกระเทียม พริกไทย และรากผักชี รวมกัน ผัดกับน้ำมันหมูที่เจียวไว้ พอกระเทียมเริ่มเหลืองใส่มันกุ้งที่เตรียมไว้ ใส่เครื่องปรุงทั้งหมดลงผัดจนเข้ากันดี ใส่กุ้งลงผัดจนสุก ใส่กระเทียมเจียวกากหมู เคล้าจนเข้ากัน ราดข้าวร้อน ๆ จัดเสิร์ฟ
 

ดูวิธีทำ กุ้งผัดกระเทียมราดข้าว เพิ่มเติมคลิก

12. ข้าวผัดพริกแกงหมู





          ใครกำลังตามหาวิธีทำข้าวผัดพริกแกงหมูมาจดสูตรเลยค่ะ จับถั่วฝักยาวไปลวกในน้ำเดือดแล้วแช่น้ำเย็นเพื่อหยุดความสุกและกรอบ ผัดกับพริกแกงและหมูกรอบหรือหมูชิ้นก็ได้
 


ส่วนผสม ข้าวผัดพริกแกงหมู


ถั่วฝักยาว หั่นเป็นท่อนสั้น จำนวน 1 ถ้วย
น้ำมันพืช สำหรับผัด
น้ำพริกแกงเผ็ด 1 ช้อนโต๊ะ
น้ำปลา 1 ช้อนโต๊ะ
น้ำตาลปี๊บ หรือน้ำตาลทราย 1/2 ช้อนโต๊ะ
เนื้อหมูสามชั้น หรือหมูสับ หรือหมูกรอบ ตามชอบ 1 ถ้วย
ใบมะกรูดซอย 3 ใบ
พริกชี้ฟ้าแดง สำหรับแต่ง
	 


วิธีทำข้าวผัดพริกแกงหมู

     1. ลวกถั่วฝักยาวในน้ำเดือด ประมาณ 20 วินาที ตักขึ้นใส่ลงแช่ในน้ำเย็น ตักขึ้นสะเด็ดน้ำ เตรียมไว้
     2. ใส่น้ำมันพืชลงในกระทะ นำขึ้นตั้งไฟปานกลางพอร้อน ใส่น้ำพริกแกงลงผัดจนหอม ปรุงรสด้วยน้ำปลาและน้ำตาลปี๊บ จากนั้นใส่หมูลงผัดจนสุก ใส่ถั่วฝักยาวและใบมะกรูดลงผัดสักครู่ ราดข้าว พร้อมเสิร์ฟ
 

ดูวิธีทำ ข้าวผัดพริกแกงหมู เพิ่มเติมคลิก

13. ราดหน้าหมู (หมี่กรอบ)



สูตรจาก คุณเนินน้ำ อาหารบ้าน ๆ ที่บ้านเนินน้ำ

          มาต่อกันที่เมนูราดหน้าหมู อาหารตามสั่งทำง่าย ๆ มาพร้อมวิธีทำหมี่เหลืองกรอบ ใส่หมูหมักและคะน้า เพิ่มความเค็มจากเต้าเจี้ยวและน้ำปลา
 


ส่วนผสม หมี่กรอบราดหน้าหมูหมัก


บะหมี่เหลือง
ยอดคะน้า
หมูหมัก (สูตรที่ชอบ)
น้ำซุป (หรือใช้ซุปก้อน)
เต้าเจี้ยว
น้ำตาลทราย
น้ำปลา
แป้งมันฮ่องกง (ถ้าไม่มีก็ใช้แป้งมันธรรมดา)
พริกไทย
กระเทียมเจียว
น้ำมันสำหรับทอด
	 


วิธีทำหมี่กรอบราดหน้าหมูหมัก

     1. ใส่น้ำมันลงในกระทะ นำขึ้นตั้งไฟให้น้ำมันร้อน จากนั้นใส่บะหมี่ลงไปทอดให้เหลืองกรอบ ระวังไหม้ด้วย ตักขึ้นให้สะเด็ดน้ำมัน
     2. ใส่น้ำซุปลงในกระทะ นำขึ้นตั้งไฟ ปรุงรสด้วยเต้าเจี้ยว น้ำปลา และน้ำตาลทราย เมื่อน้ำเดือดจึงใส่หมูหมักลงไป รอจนหมูสุกจึงละลายแป้งใส่ลงไปให้น้ำข้น ใส่ยอดคะน้าพอผักสลดก็ปิดไฟ ผักจะได้กรอบ ๆ เขียว ๆ นะคะ
     3.  ตักราดบนบะหมี่ที่เตรียมไว้ โรยหน้าด้วยกระเทียมเจียวและพริกไทย พร้อมเสิร์ฟ
          
ดูวิธีทำ ราดหน้าหมู (หมี่กรอบ) เพิ่มเติมคลิก

14. ผัดกะเพราเนื้อไข่ดาว





          เอาใจสายเนื้อกับสูตรผัดกะเพราเนื้อ มาพร้อมวิธีทำน้ำปรุงรส ผัดกับเนื้อวัวจนสุก สุดท้ายโรยกะเพรา ใครจะเพิ่มไข่ดาวหรือไข่เจียวก็ตามสบายเลยค่ะ 
 


ส่วนผสม ผัดกะเพราเนื้อไข่ดาว


เนื้อสับ หรือเนื้อหั่นชิ้น
น้ำเปล่า
น้ำมันหอย
น้ำปลา
น้ำตาลทราย
กระเทียม
พริกสด
ใบกะเพรา
ไข่ดาว
	 


วิธีทำผัดกะเพราเนื้อ

     1. ทำน้ำปรุงรสโดยผสมน้ำเปล่า น้ำมันหอย น้ำปลา และน้ำตาลทราย คนผสมให้เข้ากัน เตรียมไว้
     2. โขลกกระเทียมกับพริกพอแหลก
     3. ตั้งกระทะใส่น้ำมัน พอน้ำมันร้อนใส่เครื่องโขลกลงไปผัดจนมีกลิ่นหอม ใส่เนื้อวัวลงไป ผัดพอสุก ใส่น้ำปรุงลงไป ผัดจนเนื้อสุก ชิมรสชาติตามชอบ ใส่ใบกะเพรา ปิดเตา ผัดเบา ๆ พอเข้ากัน ราดข้าวโปะไข่ดาว
 

ดูวิธีทำ ผัดกะเพราเนื้อไข่ดาว เพิ่มเติมคลิก

15. ก๋วยเตี๋ยวคั่วไก่ 



สูตรจาก คุณ maekwansri สมาชิกเว็บไซต์พันทิปดอทคอม (#maekwansri) 

          ถ้าซื้อกินไม่ถูกปากก็จัดเองเลยสิคะ กับเมนูก๋วยเตี๋ยวคั่วไก่ จับไก่หมักกับน้ำหมักสูตรพิเศษ ใส่ปลาหมึกกรอบ โรยปาท่องโก๋ตัวเล็ก ต้นหอม และพริกไทย
 


ส่วนผสม ก๋วยเตี๋ยวคั่วไก่


เส้นก๋วยเตี๋ยว
สันในไก่
ปลาหมึกกรอบ
ไข่
น้ำมันหอย
ซีอิ๊วขาว
น้ำตาลทราย
พริกไทย
แป้งข้าวโพด
น้ำมันงา
ต้นหอมซอย
ผักกาดหอม
พริกไทย
ปาท่องโก๋ตัวเล็กทอดกรอบ
น้ำมัน
	 


วิธีทำก๋วยเตี๋ยวคั่วไก่

     1. หมักไก่ด้วยน้ำมันหอย ซีอิ๊วขาว น้ำตาลทราย พริกไทย แป้งข้าวโพด และน้ำมันงา คลุกเคล้าให้เข้ากัน เก็บไว้ในตู้เย็นอย่างน้อย 1 ชั่วโมง หรือทั้งคืน
     2. ตั้งกระทะใส่น้ำมันรอจนร้อนจัด ใส่ไก่หมักลงไปผัด ตามด้วยปลาหมึกกรอบ ผัดให้เข้ากัน
     3. ตอกไข่ลงไป เกลี่ยไข่ให้พอแตกทิ้งไว้ 30-45 วินาที ใส่ก๋วยเตี๋ยวลงไป ปรุงรสตามชอบ ผัดให้เข้ากัน ทิ้งไว้ให้เส้นเกรียมเล็กน้อย
     4. ใส่ต้นหอมซอยลงไป ผัดให้เข้ากัน ตักใส่จานรองผักกาดหอม โรยพริกไทยและปาท่องโก๋ทอดกรอบ เสิร์ฟพร้อมซอสพริกและพริกน้ำส้ม
 

ดูวิธีทำ ก๋วยเตี๋ยวคั่วไก่ เพิ่มเติมคลิก

16. ข้าวไข่เจียว





          ง่ายอะไรปานนี้กับเมนูข้าวไข่เจียว สูตรนี้เด็ดใส่ต้นหอม เครื่องปรุงมีแค่น้ำมันหอยกับซอสปรุงรส ทอดในน้ำมันร้อน ๆ จนขึ้นฟู สามารถดัดแปลงเป็นไข่เจียวกะเพรา ไข่เจียวต้นอ่อนทานตะวัน หรือไข่เจียวโหระพาได้นะคะ
 



ส่วนผสม ข้าวไข่เจียว


ไข่ไก่
น้ำมันหอย
ซอสปรุงรส
ต้นหอม
	 


วิธีทำข้าวไข่เจียว

       1. ตอกไข่ใส่ชาม ปรุงรสด้วยน้ำมันหอยกับซอสปรุงรส ใส่ต้นหอม ตีจนเข้ากัน
     2. ตั้งกระทะใส่น้ำมันพืช พอน้ำมันร้อนเทไข่ลงไป ทอดจนสุกทั้งสองด้าน
 
17. เกี๊ยวน้ำ



สูตรจาก นิตยสารแม่บ้าน

          สายมังสวิรัติหรือสายคลีนต้องลองทำเกี๊ยวน้ำสูตรนี้เลยค่ะ จับเกี๊ยวห่อไส้เห็ดหอมผัด เอาไปต้มกับน้ำซุปใส่ขิงกับหอมใหญ่ และกะหล่ำปลี
 


ส่วนผสม เกี๊ยวน้ำมังสวิรัติ


น้ำมันงา 1 ช้อนชา
กระเทียมสับละเอียด 1 ช้อนชา
ขิงสดสับ 1 ช้อนชา
เห็ดหอมหั่นหรือสับ 150 กรัม
ซอสถั่วเหลือง 1/2 ช้อนโต๊ะ
ต้นหอมซอย 1 ช้อนโต๊ะ
น้ำเปล่า
แผ่นเกี๊ยวสำหรับห่อ
	 


ส่วนผสม น้ำซุป


น้ำมันงา 2 ช้อนชา
กระเทียมสับละเอียด 1 ช้อนชา
ขิงสดขูด 1 ช้อนชา
หอมหัวใหญ่สับ 2 ช้อนโต๊ะ
น้ำซุปผัก 3 ถ้วยตวง
ซีอิ๊วขาว 1 ช้อนโต๊ะ
เกลือป่น 1/2 ช้อนโต๊ะ
กะหล่ำปลีหั่นชิ้น 50 กรัม
เห็ดหอมหั่นชิ้นบาง 30 กรัม
ต้นหอมซอย 1 ช้อนชา
	 


วิธีทำเกี๊ยวน้ำมังสวิรัติ

     1. ตั้งกระทะใส่น้ำมันงาพอร้อน ใส่กระเทียมกับขิงลงผัดให้หอม
     2. ใส่เห็ดหอมผัดพอสุก ปรุงรสด้วยซอสถั่วเหลือง ใส่ต้นหอมผัดให้เข้ากัน ตักส่วนผสมพักไว้ให้เย็น
     3. ตักไส้ที่ผัดไว้ใส่ลงบนแผ่นเกี๊ยว ทาด้วยน้ำเปล่า ห่อให้สนิท
     4. เตรียมน้ำซุป โดยตั้งกระทะ ใส่น้ำมันงาพอร้อน ใส่กระเทียมกับขิงลงผัดพอหอม ใส่หอมหัวใหญ่ลงผัดสักครู่
     5. เติมน้ำซุปผัก พอเดือดเบาไฟ ใส่เกี๊ยวที่ห่อไว้ เคี่ยวประมาณ 5 นาที ปรุงรสด้วยซีอิ๊วขาว เกลือป่น ใส่กะหล่ำปลี เห็ดหอม พอสุกตักใส่ชาม โรยต้นหอม จัดเสิร์ฟ
 

ดูวิธีทำ เกี๊ยวน้ำ เพิ่มเติมคลิก

18. มะกะโรนีผัดซอส





          มาต่อกันที่เมนูมะกะโรนีผัดซอส เริ่มจากต้มมะกะโรนีจนสุก ผัดกับเนื้อสัตว์ตามชอบ หอมใหญ่ และมะเขือเทศ ใส่ไข่ลงไปผัดจนสุก สุดท้ายใส่ซอสมะเขือเทศลงไปเคล้าจนเข้ากัน
 


ส่วนผสม มะกะโรนีผัดซอส


มะกะโรนี 1 ถ้วย
เนื้อสัตว์ตามชอบ 200 กรัม
หอมใหญ่หั่น 1/2 หัว
มะเขือเทศหั่น 1 ลูก
ไข่ไก่ 3 ฟอง
ซอสมะเขือเทศ 1/2 ถ้วย
เกลือป่น เล็กน้อย
ต้นหอมหั่นท่อน
	 


วิธีทำมะกะโรนีผัดซอส

     1. ต้มน้ำให้เดือด ใส่มะกะโรนีลงไปต้มประมาณ 5 นาที เสร็จแล้วแช่ทิ้งไว้ในน้ำร้อนประมาณ 5 นาที จนนิ่มตามชอบ ตักขึ้นใส่ตะแกรงพักให้สะเด็ดน้ำ
     2. ตั้งกระทะให้ร้อน ใส่น้ำมันลงไป ใส่เนื้อสัตว์ลงไปผัดพอสุก ตามด้วยหอมใหญ่และมะเขือเทศ
     3. พอผักเริ่มนิ่มแล้วตอกไข่ใส่ลงไป คลุกเคล้าให้เข้ากันดีจนไข่สุก
     4. ใส่มะกะโรนีลงไป ตามด้วยซอสมะเขือเทศ ปรุงรสด้วยเกลือป่น ผัดคลุกเคล้าให้เข้ากัน ใส่ต้นหอมลงไปคลุกเคล้าให้เข้ากันดี ตักใส่จานเสิร์ฟ
 

ดูวิธีทำ มะกะโรนีผัดซอส เพิ่มเติมคลิก

19. มาม่าผัดขี้เมาหมูกรอบ





          ลวกเส้นมาม่ารอเลย ส่วนหมูกรอบถ้าไม่ทอดเองก็ซื้อมาสักขีดสองขีดก็ได้ค่ะ เอาไปผัดกับเครื่องผัดขี้เมาจนเข้ากัน สุดท้ายใส่ใบกะเพราลงไปผัดจนทั่ว
 


ส่วนผสม มาม่าผัดขี้เมาหมูกรอบ


มาม่ารสชาติตามชอบ 1 ซอง
กระเทียม 3-5 กลีบ
พริกขี้หนูแดง ปริมาณตามชอบ
น้ำมันพืชสำหรับผัด
หมูกรอบ 100 กรัม
ข้าวโพดอ่อน (หั่นเฉียง) 50 กรัม
ผักคะน้า (หั่นเฉียง) 1 ต้น
พริกหยวกสีเขียว-แดง (หั่นเฉียง) อย่างละ 1 เม็ด
ซอสปรุงรส 1 ช้อนโต๊ะ
น้ำมันหอย 1 ช้อนโต๊ะ
น้ำตาลทราย 1 ช้อนชา
ใบกะเพราเด็ดเป็นใบ 1 ต้น
	 


วิธีทำมาม่าผัดขี้เมาหมูกรอบ

     1. ต้มมาม่าในน้ำเดือดจนนิ่ม ตักขึ้นสะเด็ดน้ำ เตรียมไว้
     2. โขลกกระเทียมกับพริกขี้หนูเข้าด้วยกันพอหยาบ เตรียมไว้
     3. ใส่น้ำมันพืชลงในกระทะ นำขึ้นตั้งไฟปานกลาง พอร้อนใส่กระเทียมกับพริกที่โขลกไว้ลงผัดจนหอม จากนั้นใส่หมูกรอบ ข้าวโพดอ่อน พริกหยวก และคะน้า ลงผัดให้เข้ากัน ใส่น้ำลงไปเล็กน้อยตามด้วยมาม่าที่ต้มไว้
     4. ปรุงรสด้วยซอสปรุงรส น้ำมันหอย และน้ำตาลทราย ชิมรสตามชอบแล้วใส่ใบกะเพราลงผัดพอทั่ว ตักใส่จาน พร้อมเสิร์ฟ
 

ดูวิธีทำ มาม่าผัดขี้เมาหมูกรอบ เพิ่มเติมคลิก

20. ข้าวคะน้าหมูกรอบ





          ใครไม่กลัวอ้วนชวนทำเมนูข้าวคะน้าหมูกรอบ ใส่น้ำมันหอยกับเต้าเจี้ยว ใส่พริกเพิ่มรสเผ็ด ผัดจนผักสุกกรอบหรือผักสุกนิ่มตามชอบเลยค่ะ
 


ส่วนผสม ข้าวคะน้าหมูกรอบ


คะน้า 1 ต้น
หมูกรอบ (หั่นชิ้น) ตามชอบ
พริกขี้หนูทุบ ตามชอบ
กระเทียมสับ 1 ช้อนโต๊ะ
น้ำมันหอย 2 ช้อนชา
เต้าเจี้ยว 1 ช้อนโต๊ะ
น้ำตาลทราย 1 ช้อนชา
น้ำมันพืช (สำหรับผัด)
	 


วิธีทำข้าวคะน้าหมูกรอบ

     1. ล้างผักคะน้าให้สะอาด พักให้สะเด็ดน้ำ หั่นเป็นชิ้นตามชอบ เตรียมไว้
     2. ใส่คะน้า หมูกรอบ พริกขี้หนู กระเทียมสับ น้ำมันหอย เต้าเจี้ยว และน้ำตาลทราย ลงในอ่างผสม เตรียมไว้
     3. ใส่น้ำมันพืชลงในกระทะ เปิดไฟแรง พอน้ำมันร้อนจัดใส่ผักลงไป ผัดพอสุก ประมาณ 30 วินาที ราดข้าว พร้อมเสิร์ฟ
 

ดูวิธีทำ ข้าวคะน้าหมูกรอบ เพิ่มเติมคลิก

            สำหรับใครที่ชอบเข้าครัวและอยากทำอาหารจานเดียวอร่อย ๆ ขอแนะนำอาหารตามสั่งเมนูฮิตเลยค่ะ เลือกทำวนไปได้ทั้งเดือน จะกินมื้อไหนก็อร่อยจ้า 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













20 อาหารตามสั่ง เมนูเด็ดทำกินเองง่าย ๆ ไม่จำเจ




อัปเดตล่าสุด 10 พฤษภาคม 2564 เวลา 11:54:36
 780,465 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































