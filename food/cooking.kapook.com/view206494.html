




แกงคลีน สูตรอาหารคลีน เมนูแกง เช่น แกงส้มคลีน แกงเลียงคลีน แกงป่าคลีน แกงเขียวหวานคลีน

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารคลีน












11 วิธีทำแกงคลีน เติมความแซ่บเบา ๆ เอาใจสายสุขภาพ





67,375อ่าน














0












            เมนูอาหารคลีนรสจืด ๆ ก็กินบ่อยแล้ว ลองมาทำเมนูแกงคลีน สูตรอาหารคลีนรสเจ็บเบา ๆ มื้อนี้ดีกินกับข้าวกล้อง รับประกันใครได้กินต้องเลิฟมากแน่นอน 




            ใครเบื่อมากถึงมากที่สุดกับเมนูอาหารคลีนแบบจืด ๆ ลองเติมความแซ่บกันบ้างดีกว่า กระปุกดอทคอมขอนำเสนอวิธีทำแกงคลีน ได้แก่ แกงส้มคลีน แกงเลียงคลีน แกงป่าคลีน แกงเหลืองคลีน และแกงเขียวหวานคลีน ทุกเมนูรสเผ็ดแบบกลาง ๆ แคลอรีต่ำ กินอร่อยอิ่มท้อง แล้วจะสุขภาพดีไปด้วยกัน
 
1. แกงเขียวหวานอกไก่ 



สูตรจาก คุณ wittra_tt สมาชิกเว็บไซต์พันทิปดอทคอม

          แกงเขียวหวานใส่กะทิคงไม่เหมาะเป็นอาหารคลีน ดังนั้นจึงเกิดเมนูแกงเขียวหวานอกไก่ขึ้นมา สูตรนี้ใส่นมจืดไขมัน 0% แทนกะทิ ใส่เนื้ออกไก่ล้วนแบบไม่มีหนัง ที่ขาดไม่ได้เลยคือ น้ำพริกแกงเขียวหวาน
 


ส่วนผสม แกงเขียวหวานอกไก่ 


อกไก่หั่นชิ้นบาง ๆ
พริกแกงเขียวหวาน
นมจืดไขมัน 0%
มะเขือเปราะ (หั่นชิ้นแล้วแช่น้ำเกลือเพื่อไม่ให้เนื้อดำ)
น้ำปลา
น้ำตาลทราย
ใบโหระพา
ใบมะกรูด
พริกชี้ฟ้าซอย
	 


วิธีทำแกงเขียวหวานอกไก่

     1. ตั้งหม้อแล้วใส่น้ำมันพืชนิดหน่อย พอน้ำมันเริ่มร้อนใส่พริกแกงลงไปผัดพอขลุกขลิก
     2. ใส่นมจืดตามความเหมาะสม ตามด้วยอกไก่กับมะเขือเปราะ รอน้ำแกงเดือดและมะเขือใกล้สุก ปรุงรสน้ำปลากับน้ำตาลทรายให้เข้ากัน  
     3. โรยหน้าด้วยพริกชี้ฟ้าซอย ใบมะกรูด และใบโหระพา
 

ดูวิธีทำ แกงเขียวหวานอกไก่ เพิ่มเติมคลิก

2. แกงเลียงกุ้ง 



สูตรจาก คุณ wittra_tt สมาชิกเว็บไซต์พันทิปดอทคอม

          เอ่ยถึงเมนูแกงคลีน หลายคนคงนึกถึงเมนูแกงเลียงกุ้งเป็นอันดับต้น ๆ ใครอยากลองทำดูเตรียมกุ้งสดและผัก กับน้ำพริกแกงเลียงให้พร้อมเลยค่ะ หรือใครจะดัดแปลงเป็นเมนูแกงเลียงปลาย่าง แกงเลียงปลาทู แกงเลียงหัวปลี หรือแกงเลียงเห็ดรวมก็ตามสะดวกจ้า
 



ส่วนผสม แกงเลียงกุ้ง 


ฟักทอง (หั่นชิ้น)
ข้าวโพดอ่อน (หั่นชิ้น)
เห็ดฟาง (หั่นชิ้น)
บวบ (หั่นชิ้น)
กุ้ง (จะแกะเปลือกออกก่อน หรือจะล้างกุ้งให้สะอาดแล้วใส่ทั้งเปลือกแล้วค่อยแกะตอนกินก็ได้)
ใบแมงลัก
	 


ส่วนผสม น้ำพริกแกงเลียง


พริกแห้ง 5 เม็ด
กระชาย (หั่นชิ้น) 1 ถ้วยเล็ก
หอมแดง 4-5 หัว
เกลือป่นเล็กน้อย
พริกไทยเม็ด 10 เม็ด
กะปิ 1 ช้อนโต๊ะ
	 


วิธีทำแกงเลียงกุ้ง

     1. ทำน้ำพริกแกงเลียง โดยใส่พริกแห้ง ตามด้วยกระชาย และหอมแดง ปรุงรสด้วยเกลือป่น พริกไทย และกะปิ โขลกทุกอย่างให้เข้ากัน
     2. ตั้งน้ำพอประมาณให้เดือด ตักน้ำพริกแกงใส่ลงไป ตามด้วยฟักทอง ข้าวโพดอ่อน และเห็ดฟาง ขั้นตอนสุดท้ายใส่กุ้ง พอสุกก็ปิดไฟ แล้วใส่ใบแมงลัก
 

ดูวิธีทำ แกงเลียงกุ้ง เพิ่มเติมคลิก

3. แกงคั่วไก่



สูตรจาก คุณ iamrabbiy สมาชิกเว็บไซต์พันทิปดอทคอม 

          ภาพสวยจนอยากลองทำกับเมนูแกงคั่วไก่ สูตรนี้ใส่นมสดแทนกะทิ ผัดกับน้ำพริกแกงเผ็ดจนหอม แล้วใส่ไก่และมะเขือพวงกับมะเขือเปราะ สุดท้ายใส่ใบโหระพา
 


ส่วนผสม แกงคั่วไก่


นมสด ชนิดไม่มีไขมัน
น้ำพริกแกงเผ็ด
อกไก่หั่นชิ้น
น้ำปลา (สูตรโซเดียมต่ำ)
มะเขือเปราะ ผ่า 4 ส่วน
มะเขือพวง
ใบโหระพา หรือใบกะเพรา
	 


วิธีทำแกงคั่วไก่

     1. ตั้งกระทะใส่นมสดลงไปต้มจนเดือด ใส่น้ำพริกแกงเผ็ดลงไปผัดให้หอม
     2. ใส่อกไก่ลงไปรอเดือดอีกครั้ง ปรุงรสด้วยน้ำปลา ใส่มะเขือเปราะ และมะเขือพวงลงไป (กดให้มะเขือจมน้ำ แกงมะเขือจะได้ไม่ดำ) รอเดือดอีกครั้ง ใส่ใบโหระพา ตักใส่ชามเสิร์ฟ
 

ดูวิธีทำ แกงคั่วไก่ เพิ่มเติมคลิก

4. แกงเลียง



สูตรจาก คุณปูขาเก เซมารู

          สำหรับคนชอบเมนูแกงเลียงเครื่องแน่น ๆ ต้องมาลองทำสูตรนี้เลยค่ะ ใส่กุ้งสด เห็ดกระดุม บวบ ฟักทอง และข้าวโพดอ่อน มาพร้อมสูตรน้ำพริกแกงเลียงโขลกเองตำเอง
 


ส่วนผสม แกงเลียง


น้ำซุปไก่ 3 ถ้วย
บวบ หั่นเป็นชิ้นพอคำ 150 กรัม
ฟักทอง หั่นเป็นชิ้นพอคำ 200 กรัม
ซูกินี หั่นเป็นชิ้นพอคำ 150 กรัม
ข้าวโพดอ่อน หั่นสไลซ์ 150 กรัม
เห็ดกระดุม 150 กรัม
กุ้งสด 200 กรัม
ใบแมงลัก 80 กรัม
น้ำปลา (ปรุงรส)
	 


ส่วนผสม น้ำพริกแกงเลียง


พริกไทยดำ 1+1/2 ช้อนชา
กระชาย 1-2 แง่ง
หอมแดง 3-4 หัว
กะปิ 1 ช้อนชา
กุ้งแห้งป่นละเอียด 1/3 ถ้วย
	 


วิธีทำแกงเลียง

     1. เตรียมเครื่องแกงก่อน โดยโขลกพริกไทยกับกระชายแล้วใส่หอมแดงลงไปโขลกให้ละเอียด ตามด้วยกะปิ โขลกรวมกัน จากนั้นจึงใส่กุ้งแห้งป่นลงไปโขลกรวมกันอีกครั้งให้ละเอียดเป็นอันเรียบร้อย
     2. ใส่น้ำซุปไก่ลงในหม้อ ต้มให้เดือดแล้วใส่เครื่องแกงลงไป
     3. พอน้ำแกงเดือดก็ใส่ผักที่สุกยากลงไปก่อน ต้มพอเดือดอีกครั้งจึงใส่ผักที่เหลืออื่น ๆ ลงไป (จริง ๆ ขึ้นอยู่กับการหั่นด้วย อย่างฟักทองหั่นชิ้นเล็กก็จะสุกไว) พอน้ำเดือดปุ๊บก็ใส่บวบ ฟักทองอ่อน ซูกินี และเห็ดลงไป
     4. พอน้ำแกงเดือดอีกครั้งก็ใส่กุ้งสดลงไป ปรุงรสด้วยน้ำปลาตามชอบ ชิมรส
     5. พอส่วนผสมเดือดอีกครั้งก็ใส่เสน่ห์ของแกงเลียงลงไป คือ ใบแมงลักนั่นเอง ตักเสิร์ฟร้อน ๆ
 

ดูวิธีทำ แกงเลียง เพิ่มเติมคลิก

5. แกงส้มไข่เจียวต้นอ่อนทานตะวัน



สูตรจาก คุณ ta_gwang สมาชิกเว็บไซต์พันทิปดอทคอม

          แกงส้มธรรมดาโลกไม่จำ ต้องมาลองทำเมนูแกงส้มไข่เจียวต้นอ่อนทานตะวัน ทีเด็ดคือ ใส่ทูน่าผสมกับน้ำพริกแกงส้ม เพิ่มโปรตีนจากกุ้งสด ใส่ไข่เจียวต้นอ่อนทานตะวัน และแต่งด้วยต้นอ่อนทานตะวันอีกด้วย
 


ส่วนผสม แกงส้มไข่เจียว


ต้นอ่อนทานตะวัน
น้ำพริกแกงส้ม
กระชาย
หอมแดง
ปลาทูน่ากระป๋องในน้ำเกลือ
น้ำซุปไก่
น้ำตาลปี๊บ
น้ำปลา
เกลือ
น้ำมะขามเปียก
กุ้ง (ปอกเปลือกผ่าหลัง) 4-5 ตัว
	 


ส่วนผสม ไข่เจียวต้นอ่อนทานตะวัน


ต้นอ่อนทานตะวัน
ไข่ไก่ 1-2 ฟอง
เกลือป่น
น้ำมันพืช (สำหรับทำไข่เจียวต้นอ่อนทานตะวัน)
ข้าวสวย
	 


วิธีทำแกงส้มต้นอ่อนทานตะวัน

     1. นำน้ำพริกแกงส้ม กระชาย หอมแดง และเนื้อปลาทูน่ามาปั่นรวมกัน (ที่เลือกใช้ทูน่าก็เพราะว่าสะดวกแล้วอีกอย่างเราจะได้ความมันจากตัวทูน่าด้วย) ปั่นจนเนียนละเอียด
     2. นำน้ำซุปไก่ขึ้นตั้งไฟให้เดือด เติมน้ำพริกแกงส้มที่ปั่นไว้ลงไปคนให้น้ำพริกแกงละลาย ปรุงรสด้วยน้ำตาลปี๊บ น้ำปลา เกลือ และน้ำมะขามเปียก ต้มประมาณ 5 นาที แล้วค่อยใส่กุ้งลงต้มต่อจนเดือด เตรียมไว้
     3. ทำไข่เจียว โดยตีผสมไข่ไก่กับต้นอ่อนทานตะวันเข้าด้วยกัน ปรุงรสด้วยเกลือป่นเล็กน้อย จากนั้นใส่น้ำมันพืชแล้วเกลี่ยให้ทั่วกระทะ เทไข่ลงไปทอดให้สุกทั้ง 2 ด้าน นำขึ้นมาตัดเป็นชิ้น ๆ พอดีคำ เตรียมไว้
     4. ใส่ต้นอ่อนทานตะวันสดวางรองลงในหม้อไฟ (จะใช้เป็นหม้อไฟ หรือเป็นชามตามความสะดวก)
     5. ใส่ไข่เจียวและกุ้งลงไป ตักน้ำแกงส้มใส่ลงไป พร้อมเสิร์ฟ
 

ดูวิธีทำ แกงส้มไข่เจียวต้นอ่อนทานตะวัน เพิ่มเติมคลิก

6. แกงส้มชะอมกุ้ง





          แอบอยากกินเมนูแกงส้มชะอมกุ้งก็เลยต้องตามใจปากสักหน่อย สูตรนี้ใส่น้ำพริกแกงส้มสำเร็จรูปตำกับหอมแดงและทูน่า ใส่กุ้งสดลงไปตามชอบ สุดท้ายใส่ไข่เจียวชะอม
 


ส่วนผสม แกงส้มชะอมกุ้ง


ไข่ไก่ 2 ฟอง
ชะอมเด็ดเป็นใบ 1 ถ้วย
น้ำพริกแกงส้ม 1/2 ถ้วย
หอมแดง (ปอกเปลือก) 5 หัว
กระชาย 100 กรัม
ปลาทูน่ากระป๋องในน้ำเกลือ หรือน้ำแร่ 1 กระป๋อง (บีบน้ำออกจนแห้ง)
น้ำเปล่า 5 ถ้วย
น้ำปลา 5 ช้อนโต๊ะ
เกลือทะเล 1 ช้อนชา
น้ำตาลปี๊บ 1 ช้อนโต๊ะ
น้ำมะขามเปียก 1 ถ้วย
กุ้งสด (ปอกเปลือกผ่าหลัง) 10 ตัว
น้ำมันพืช (สำหรับทอดไข่เจียว)
	 


วิธีทำแกงส้มชะอมกุ้ง

     1. ตีไข่ไก่พอแตก ใส่ชะอมเด็ดลงไป ปรุงรสด้วยน้ำปลาเล็กน้อย ตีผสมให้พอเข้ากัน
     2. ใส่น้ำมันลงในกระทะ ใส่น้ำมันพืชลงไป พอร้อนใส่ไข่ลงไปทอดจนสุก ตักขึ้นสะเด็ดน้ำมัน หั่นเป็นชิ้น ๆ ใส่ลงในถ้วย (หรือหม้อสำหรับเสิร์ฟ) เตรียมไว้
     3. โขลกน้ำพริกแกงส้ม หอมแดง และเนื้อปลาทูน่าเข้าด้วยกันจนละเอียด (หรือนำไปปั่นด้วยเครื่องปั่น)
     4. ใส่น้ำลงในหม้อ ตักน้ำพริกแกงส้มที่โขลกลงไปคนให้ละลาย จากนั้นเปิดไฟต้มจนเดือด ปรุงรสด้วยน้ำปลา เกลือ น้ำตาลปี๊บ และน้ำมะขามเปียก รอจนเดือดแล้วชิมรสตามชอบ
     5. ใส่กุ้งสดลงไปต้มพอสุก ปิดไฟ ตักใส่ลงในถ้วยที่รองด้วยไข่เจียวชะอม พร้อมเสิร์ฟ
 

ดูวิธีทำ แกงส้มชะอมกุ้ง เพิ่มเติมคลิก

7. แกงส้มมะละกอกุ้งคลีน 



สูตรจาก คุณ iamrabbiy สมาชิกเว็บไซต์พันทิปดอทคอม 

          นานมาแล้วที่ไม่ได้ทำเมนูแกงส้ม วันหยุดนี้ขอจัดสักหม้อเลยดีกว่า พบกับเมนูแกงส้มมะละกอกุ้งคลีน สูตรนี้จับน้ำพริกแกงส้มตำกับปลาต้มสุก ใส่มะละกอ ปรุงรสด้วยเกลือโซเดียมต่ำ น้ำมะขามเปียก และน้ำหวานดอกมะพร้าว
 


ส่วนผสม แกงส้มมะละกอกุ้งคลีน


กุ้ง
น้ำพริกแกงส้ม
เนื้อปลาต้มสุก
มะละกอ
เกลือ สูตรโซเดียมต่ำ
น้ำมะขามเปียก
น้ำหวานดอกมะพร้าว
	 


วิธีทำแกงส้มมะละกอกุ้งคลีน

     1. โขลกพริกแกงส้มกับเนื้อปลาต้มสุก นำไปละลายในน้ำเดือด
     2. ใส่มะละกอ ปรุงรสด้วยเกลือ น้ำมะขามเปียก และน้ำหวานดอกมะพร้าวนิดหน่อย
     3. ชิมให้ได้รสที่ชอบแล้วค่อยใส่กุ้งลงไป พอกุ้งสุกตักใส่ถ้วย
 

ดูวิธีทำ แกงส้มมะละกอกุ้งคลีน เพิ่มเติมคลิก

8.  แกงป่าไก่





          เตรียมขนมจีนรอเลยดีไหม จะได้มากินคู่กับเมนูแกงป่าไก่ ใส่มะเขือเปราะ มะเขือพวง และถั่วฝักยาว แต่งหน้าด้วยใบกะเพรา กระชายซอย และพริกสด
 


ส่วนผสม แกงป่าไก่


น้ำพริกแกงป่า
น้ำเปล่า
เนื้อไก่หั่นชิ้น
มะเขือเปราะ
มะเขือพวง
ถั่วฝักยาว
ใบกะเพรา
กระชายซอย
พริกไทยสด
พริกสด
น้ำปลา
น้ำตาลทราย
	 


วิธีทำแกงป่าไก่

     1. ใส่น้ำลงในหม้อต้มจนเดือด เติมน้ำพริกแกงป่า รอให้เดือดอีกครั้ง ใส่เนื้อไก่ มะเขือเปราะ มะเขือพวง และถั่วฝักยาว
     2. ปรุงรสด้วยน้ำปลากับน้ำตาลทราย ชิมรสตามชอบ
     3. พอมะเขือสุก ใส่ใบกะเพรา กระชายซอย และพริกสดหั่นแฉลบ ปิดไฟ
 

ดูวิธีทำ แกงป่าไก่ เพิ่มเติมคลิก

9. แกงเหลืองสับปะรด



สูตรจาก อาหารง่าย ๆ สไตล์ rita

          ใครไม่ถูกปากกับเมนูแกงส้มสไตล์ภาคกลาง ลองเปลี่ยนมาทำเมนูแกงเหลืองสับปะรดสไตล์ปักษ์ใต้กันดีไหม สูตรนี้ทำเองง่าย ๆ ด้วยไมโครเวฟ อร่อยรสเปรี้ยวจากสับปะรด และได้โปรตีนจากเนื้อปลา  
 


ส่วนผสม แกงเหลืองสับปะรด 


สับปะรด 500 กรัม
น้ำพริกแกงส้ม (ใต้) 50-100 กรัม
กะปิ 2 ช้อนชา
น้ำตาลมะพร้าว 1 ช้อนโต๊ะ + 1 ช้อนชา
เกลือ 1+1/2 ช้อนชา
ส้มแขก ตามชอบ
น้ำเปล่า 2 ถ้วยตวง
ปลา 350 กรัม
	 


วิธีทำแกงเหลืองสับปะรด

     1. นำสับปะรด น้ำพริกแกงส้ม กะปิ น้ำตาลมะพร้าว เกลือ ส้มแขก และน้ำเปล่าใส่ลงไปในชาม ปิดฝาแล้วนำเข้าไมโครเวฟไฟแรง 600 วัตต์ เป็นเวลา 15 นาที
     2. ใส่เนื้อปลาลงไป คนให้กระจายเล็กน้อย ปิดฝา นำเข้าไมโครเวฟไฟแรง 600 วัตต์ อีก 5-10 นาที นำออกมาเสิร์ฟ
 

ดูวิธีทำ แกงเหลืองสับปะรด เพิ่มเติมคลิก

10. แกงเหลืองปลาแซลมอน





สูตรจาก เฟซบุ๊ก fashion on food และเว็บไซต์ chingcancook 



            หรูหราหมาเห่ามาก ๆ กับเมนูแกงเหลืองปลาแซลมอน สูตรนี้น้ำพริกแกงส้มตำกับกุ้งลวก เสร็จแล้วเอาไปต้มกับน้ำซุป ใส่มะละกอ ปรุงรสหวานเค็มและเปรี้ยวพอประมาณ สุดท้ายใส่ชิ้นปลาแซลมอน
 
ส่วนผสม แกงเหลืองปลาแซลมอน


แป้งข้าวโพด
เกลือ
น้ำเปล่า
กุ้ง ปอกเปลือกผ่าหลังดึงเส้นดำออก
น้ำพริกแกงส้ม
กะปิ
น้ำซุปกระดูกหมู หรือน้ำซุปไก่
มะละกอ
น้ำมะขามเปียก
น้ำตาลปี๊บ
น้ำตาลทราย
น้ำปลา
น้ำมะนาว
ปลาแซลมอน
	 


วิธีทำแกงเหลืองปลาแซลมอน 

     1. ผสมแป้งข้าวโพดกับเกลือและน้ำเปล่า
     2. แกะกุ้งผ่าหลังดึงเส้นดำออก แช่ในส่วนผสมน้ำแป้งสักครู่ ทั้งนี้เพื่อลดความคาวและช่วยให้กุ้งเด้งด้วย ล้างกุ้งด้วยน้ำสะอาด แล้วนำไปลวกในน้ำเดือดจนสุก แล้วเทน้ำทิ้งไป
     3. นำกุ้งไปตำในครกจนละเอียด ใส่น้ำพริกแกงส้มกับกะปิลงไปตำด้วย
     4. ตั้งน้ำซุปจนเดือด ตักส่วนหนึ่งลงมาในครกที่มีน้ำพริกแกง ใช้ทัพพียี ๆ ให้น้ำพริกแกงไม่จับเป็นก้อน จากนั้นก็ตักน้ำพริกแกงใส่ลงไปในน้ำซุป ตั้งน้ำจนเดือด ลดไฟลง แล้วต้มสักพักให้งวดเล็กน้อย
     5. ใส่มะละกอฝานลงไป ต้มประมาณ 15 นาที มะละกอก็จะนิ่มได้ที่แล้ว ปรุงรสด้วยน้ำมะขามเปียก น้ำตาลปี๊บ น้ำตาลทราย น้ำปลา และน้ำมะนาว ชิมจนได้รสที่ชอบ
     6. สุดท้ายใส่ปลาแซลมอนลงไปต้มจนสุก พร้อมเสิร์ฟ
 

ดูวิธีทำ แกงเหลืองปลาแซลมอน เพิ่มเติมคลิก

11. แกงเหลืองไหลบัว



สูตรจาก คุณ xavitubbies สมาชิกเว็บไซต์พันทิปดอทคอม

          ใครเบื่อ ๆ เมนูแกงเหลืองมะละกอ ลองเปลี่ยนมาทำเมนูแกงเหลืองไหลบัวสักหม้อกันเถอะ สูตรนี้มาพร้อมวิธีทำน้ำพริกแกงเหลือง ใส่กุ้งสด และที่ขาดไม่ได้คือ ไหลบัวนั่นเอง
 


ส่วนผสม แกงเหลืองไหลบัวกุ้ง


น้ำพริกแกงเหลือง
ไหลบัว
กุ้งสด
น้ำสะอาด
เกลือ 1 ช้อนชา
น้ำปลา 1 ทัพพี
น้ำตาลทราย 1 ช้อนชา (ไม่ใส่ก็ได้)
น้ำมะขามเปียก 3 ทัพพี
	 


ส่วนผสม น้ำพริกแกงเหลือง


พริกขี้หนูแดง 15 เม็ด
พริกเม็ดใหญ่แห้ง 3 เม็ด
ขมิ้นชัน (หั่นท่อนยาวประมาณนิ้วชี้ ถ้าบดละเอียดก็จะได้ประมาณ 1 ช้อนโต๊ะ)
กะปิ 1 ช้อนโต๊ะ
หอมแดง 4-5 หัว
กระเทียมกลีบเล็ก 5-6 กลีบ
	 


วิธีทำน้ำพริกแกงเหลือง

       1. นำส่วนผสมน้ำพริกแกงเหลืองทั้งหมดไปตำ (ถ้าตำไม่ไหวก็ปั่นเอาเลยค่ะ)
     2. ใส่น้ำสะอาดเติมลงไปในโถปั่น ประมาณ 2 ถ้วยตวง กดปั่นให้ละเอียด
 
วิธีทำแกงเหลืองไหลบัวกุ้ง

     1. เทน้ำพริกแกงเหลืองลงไปในหม้อ ตามด้วยน้ำสะอาด กะให้ได้ประมาณ 1/3 ของหม้อ ใช้ไฟกลาง รอให้น้ำเริ่มเดือดก็ใส่เกลือป่นลงไป
     2. ตามด้วยกุ้ง ปล่อยให้กุ้งสุก ไม่ต้องคนเพราะเดี๋ยวเนื้อกุ้งจะเละ กะเวลาประมาณ 3 นาที จากนั้นก็ตักกุ้งขึ้นมาพักไว้ก่อน เพราะกุ้งถ้าคนมาก ๆ เนื้อก็จะเละ ต้มนานมาก ๆ เนื้อก็จะแข็งกระด้างไม่เด้ง
     3. จากนั้นก็ใส่ไหลบัวลงไป พอเดือดสักพักก็ปรุงรสด้วยน้ำปลา น้ำตาลทราย และน้ำมะขามเปียก คนให้เข้ากัน ชิมรสชาติตามชอบ
     4. ใส่กุ้งลงไป ปล่อยให้เดือดจัด ๆ สักพักก็ปิดไฟ ตักใส่ถ้วย
 

ดูวิธีทำ แกงเหลืองไหลบัว เพิ่มเติมคลิก

            จบไปแล้วสำหรับเมนูแกงคลีน ใครชอบเมนูไหนมาเลือกทำกันเลยค่ะ จะกินมื้อไหนก็แล้วแต่สะดวก สำหรับเราขอเริ่มทำเมนูแกงเลี้ยงกุ้งก่อนเลยเพราะอยากกินหนักมากเลยจ้า
 
สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing 

คลิกเลย
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













11 วิธีทำแกงคลีน เติมความแซ่บเบา ๆ เอาใจสายสุขภาพ




อัปเดตล่าสุด 9 กรกฎาคม 2564 เวลา 18:05:02
 67,375 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































