




ซอฟต์คุกกี้ สูตรทำคุกกี้นิ่มหลากสไตล์อร่อยเคี้ยวหนึบ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรขนม






10 สูตรทำซอฟต์คุกกี้ คุกกี้นิ่มหลากสไตล์อร่อยเคี้ยวหนึบ




201,759อ่าน







0















       ซอฟต์คุกกี้เจ้าดังมีมากมาย แต่ไม่ไหวจะเข้าเมืองไปต่อคิวยาว ๆ มาจดสูตรซอฟต์คุกกี้ หรือคุกกี้นิ่ม ไปกินเองกันเถอะ เลือกทำได้หลากแบบ อร่อยนุ่มชุ่มฉ่ำยันคำสุดท้าย         จากที่เคยทำเมนูคุกกี้ แบบกรอบมาหลายครั้ง ลองเปลี่ยนมาทำคุกกี้แบบนุ่มกันบ้างดีไหม กระปุกดอทคอมขอนำเสนอวิธีทำซอฟต์คุกกี้ หรือคุกกี้นิ่ม เช่น คุกกี้นิ่มช็อกโกแลตชิพ คุกกี้นิ่มโอรีโอ้ และคุกกี้นิ่มแบบอื่น ๆ อีกเพียบ รับรองเคี้ยวนุ่มอร่อยไปอีกแบบ






1. ซอฟต์คุกกี้แมคคาเดเมีย




     ใครเบื่อคุกกี้แบบกรอบก็ลองเปลี่ยนมาทำคุกกี้แบบนิ่มหรือซอฟต์คุกกี้ สูตรจาก คุณ primany สมาชิกเว็บไซต์พันทิปดอทคอม สูตรนี้ใส่ไวท์ช็อกโกแลตกับแมคคาเดเมีย เนื้อนุ่มเหนียวเคี้ยวอร่อยส่วนผสม ซอฟต์คุกกี้     • แป้งสาลีอเนกประสงค์ 1+1/4 ถ้วย      • ผงฟู 1/2 ช้อนชา      • เนยสด 125 กรัม (พักทิ้งไว้จนนิ่ม)     • น้ำตาลทรายแดง 1/2 ถ้วย      • ไข่ไก่ 1 ฟอง     • กลิ่นวานิลลา 1 ช้อนชา     • แมคคาเดเมีย (สับหยาบ) 50 กรัม      • ไวท์ช็อกโกแลต (สับหยาบ หรือแบบเม็ด) 50 กรัม วิธีทำซอฟต์คุกกี้     1. เปิดเตาอบที่อุณหภูมิ 175-180 องศาเซลเซียส และร่อนแป้งกับผงฟูเข้าด้วยกัน เตรียมไว้     2. ตีเนยจนขึ้นฟู เติมน้ำตาลทรายแดงลงไป ตามด้วยไข่ไก่ ตีพอเข้ากัน ใส่แป้งที่ร่อนไว้ลงไป ตามด้วยกลิ่นวานิลลา ตีผสมจนเข้ากันดี จากนั้นใส่แมคคาเดเมียและไวท์ช็อกโกแลตลงไป คนผสมให้เข้ากัน      3. บีบส่วนผสมคุกกี้ลงในถาดที่รองด้วยกระดาษไข นำเข้าอบประมาณ 15 นาที หรือจนสุก     + ดูวิธีทำเพิ่มเติมได้ที่ ซอฟต์คุกกี้ สูตรคุกกี้นิ่ม เคี้ยวมัน อร่อยเพลิน
++++++++++++++ 

2. ซอฟต์คุกกี้บราวนี่


      ใครชอบกินบราวนี่เป็นทุนเดิมลองแปลงร่างเป็นคุกกี้นิ่มกันดีไหม ขอนำเสนอเมนูคุกกี้บราวนี่ สูตรจาก ครัวป้ามารายห์ สูตรหน้ากรอบเนื้อนุ่ม ใครจะแต่งหน้าด้วยอัลมอนด์หรือถั่วอื่น ๆ ก็ตามชอบเลยค่ะส่วนผสม ซอฟต์คุกกี้บราวนี่     • ดาร์กช็อกโกแลต (70%) 180 กรัม     • เนยสดรสเค็ม 40 กรัม     • ผงกาแฟ 1 ช้อนชา     • ไข่ไก่ 2 ฟอง     • น้ำตาลทรายแดง 120 กรัม     • แป้งสาลีอเนกประสงค์ 50 กรัม     • ผงฟู 1/4 ช้อนชา     • ช็อกโกแลตชิพ 100 กรัม     • กลิ่นวานิลลา 1/2 ช้อนชาวิธีทำซอฟต์คุกกี้บราวนี่     1. ละลายดาร์กช็อกโกแลต เนย และผงกาแฟ พอละลายแล้วก็นำมาคนต่อข้างนอกจนเย็น พักไว้     2. ตีไข่ไก่กับน้ำตาลทรายแดงจนน้ำตาลละลาย หรือเป็นสีขาวอ่อนลง แล้วเติมช็อกโกแลตที่ละลายไว้ลงไป เติมกลิ่นวานิลลา ตีจนเข้ากัน     3. เทแป้งพร้อมผงฟูลงไป ตีจนเข้ากัน แล้วใส่ช็อกโกแลตชิพลงไปตะล่อมพอเข้ากัน และนำไปแช่ช่องฟรีซไว้ประมาณ 15 นาที ตักใส่ถาดที่รองด้วยกระดาษไข เอาไปอบที่อุณหภูมิ 180 องศาเซลเซียส ประมาณ 12-15 นาที นำออกมาพักไว้ประมาณ 10 นาที เพื่อให้คุกกี้เซตตัว แล้วค่อยแซะคุกกี้มาพักบนตะแกรงจนเย็นสนิท      + ดูวิธีทำเพิ่มเติมได้ที่ คุกกี้บราวนี่ สูตรหน้ากรอบหวานฉ่ำช็อกโกแลต
++++++++++++++ 



3. ซอฟต์คุกกี้รำข้าวโอ๊ต




     และแล้วก็ถึงเมนูคุกกี้นิ่มที่รอคอยนั่นคือ ซอฟต์คุกกี้รำข้าวโอ๊ต สูตรคุกกี้ธัญพืชที่เหมาะกับคนรักสุขภาพ ใส่รำข้าวโอ๊ตกับโยเกิร์ต รสชาติหวานน้อย สาว ๆ ทำเก็บไว้กินรองท้องได้เลยนะส่วนผสม ซอฟต์คุกกี้รำข้าวโอ๊ต      • ผงฟู 1 ช้อนชา     • ไข่ไก่ 1 ฟอง     • รำข้าวโอ๊ต 3 ช้อนโต๊ะ     • สารให้ความหวานแทนน้ำตาล หรือน้ำตาลทรายแดง 1 ช้อนโต๊ะ     • โยเกิร์ตรสธรรมชาติ 2 ช้อนโต๊ะวิธีทำซอฟต์คุกกี้รำข้าวโอ๊ต      1. เปิดเตาอบที่อุณหภูมิ 180 องศาเซลเซียส เตรียมไว้     2. ผสมส่วนผสมทั้งหมดลงในอ่างผสม คนผสมให้เข้ากัน ตักส่วนผสมวางลงบนถาดอบ      3. นำเข้าเตาอบ ประมาณ 15-20 นาที หรือจนสุก นำออกจากถาด พักไว้จนเย็น     + ดูวิธีทำเพิ่มเติมได้ที่ 14 สูตรคุกกี้ธัญพืช ขนมอร่อยทำง่ายได้สุขภาพเต็มชิ้น
++++++++++++++ 



4. ซอฟต์คุกกี้เอ็มแอนด์เอ็ม




     ลองทำให้เด็ก ๆ กินสิคะ กับเมนูซอฟต์คุกกี้เอ็มแอนด์เอ็ม เนื้อนุ่มผสมกับความกรุบกรอบของช็อกโกแลต ถ้าผู้ใหญ่อยากแย่งเด็กกินจะผิดไหมส่วนผสม ซอฟต์คุกกี้เอ็มแอนด์เอ็ม     • แป้งสาลีอเนกประสงค์ 2 ถ้วย + 2 ช้อนโต๊ะ     • ผงฟู 1/2 ช้อนชา     • เกลือป่น 1/2 ช้อนชา     • เนยจืด (พักทิ้งไว้จนนิ่ม) 3/4 ถ้วย     • น้ำตาลทรายแดง 1 ถ้วย     • น้ำตาลทรายป่น 1/2 ถ้วย     • ไข่ไก่ (อุณหภูมิห้อง) 1 ฟอง     • ไข่แดง (อุณหภูมิห้อง) 1 ฟอง     • กลิ่นวานิลลา 2 ช้อนชา     • ช็อกโกแลตเอ็มแอนด์เอ็ม 1 ถ้วย     • ช็อกโกแลตเอ็มแอนด์เอ็ม สำหรับแต่งวิธีทำซอฟต์คุกกี้เอ็มแอนด์เอ็ม     1. ใส่แป้ง ผงฟู และเกลือ ลงในอ่างผสม คนผสมพอเข้ากัน เตรียมไว้     2. ใส่เนยลงในเครื่องตีแป้ง ใช้ความเร็วปานกลางตีประมาณ 1 นาที หรือจนขึ้นฟู เติมน้ำตาลทรายแดงและน้ำตาลทรายลงไป ตีความเร็วปานกลางจนเข้ากัน ใส่ไข่ไก่ ไข่แดง และกลิ่นวานิลลา ตีด้วยความเร็วต่ำ ค่อย ๆ ใส่ส่วนผสมแป้งลงไป ตามด้วยช็อกโกแลตเอ็มแอนด์เอ็ม ตีผสมด้วยความเร็วต่ำประมาณ 20 วินาที หรือจนเข้ากัน คลุมด้วยพลาสติกถนอมอาหาร นำไปแช่เย็นประมาณ 30 นาที      3. เปิดเตาอบที่อุณหภูมิ 325 องศาฟาเรนไฮต์ หรือประมาณ 163 องศาเซลเซียส และปูกระดาษรองอบที่ถาดอบ เตรียมไว้     4. ตักส่วนผสมคุกกี้ลงในถาดที่เตรียมไว้ เอาไปอบประมาณ 8-10 นาที หรือจนสุก แต่งด้วยช็อกโกแลตเอ็มแอนด์เอ็ม
++++++++++++++ 



5. คุกกี้ช็อกโกแลตลูกเกด 


     ใครชอบความขมของช็อกโกแลตต้องเหมาะกับเมนูคุกกี้ช็อกโกแลตลูกเกด สูตรจาก นิตยสาร health & cuisine ใส่ผงโกโก้กับช็อกโกแลตชิพ เติมลูกเกดตัดรสขมหน่อย ใส่เม็ดมะม่วงหิมพานต์ให้เคี้ยวเพลิน ทำชิ้นใหญ่กินแค่ชิ้นเดียวก็พอแล้วส่วนผสม คุกกี้ช็อกโกแลตลูกเกด (สำหรับ 8 ชิ้น)     • แป้งสาลีอเนกประสงค์ 143 กรัม     • ผงโกโก้ 20 กรัม     • เบกกิ้งโซดา 1/4 ช้อนชา     • เกลือป่น 1/4 ช้อนชา     • เนยจืด 80 กรัม     • น้ำตาลทรายป่น 50 กรัม     • น้ำตาลทรายแดง 60 กรัม     • ไข่ไก่ 1 ฟอง     • ช็อกโกแลตชิพ 70 กรัม     • เม็ดมะม่วงหิมพานต์อบสุก (บดหยาบ) 50 กรัม     • ลูกเกดดำ 50 กรัมวิธีทำคุกกี้ช็อกโกแลตลูกเกด     1. เปิดเตาอบที่อุณหภูมิ 170 องศาเซลเซียส เตรียมไว้     2. ร่อนแป้งสาลีอเนกประสงค์ ผงโกโก้ เบกกิ้งโซดา และเกลือป่น เข้าด้วยกัน พักไว้     3. ใช้หัวตีตะกร้อตีเนยด้วยความเร็วปานกลางจนเนียน ค่อย ๆ ใส่น้ำตาลทรายลงไปตีจนหมด แล้วใส่น้ำตาลทรายแดงตีต่ออีก 2 นาที ใส่ไข่ไก่ลงไป ตีจนเข้ากัน ลดความเร็วลงต่ำสุด ใส่แป้งที่ร่อนไว้ลงไปครึ่งหนึ่ง ตีพอเข้ากัน ใส่แป้งส่วนที่เหลือ ช็อกโกแลตชิพ เม็ดมะม่วงหิมพานต์ และลูกเกดลงไป ตีพอเข้ากัน ปิดเครื่อง     4. ใช้ที่ตักไอศกรีมหรือช้อนขนาดใหญ่ ตักส่วนผสมปั้นเป็นก้อนกลม (น้ำหนักประมาณ 40 กรัม) วางลงบนถาดที่รองด้วยกระดาษไข ใช้ช้อนกดให้แบนเล็กน้อย นำเข้าอบประมาณ 12 นาที นำออกมาพักไว้ 5 นาที จึงค่อย ๆ แซะคุกกี้ออกจากถาด วางพักไว้บนตะแกรงจนคุกกี้เย็น     + ดูวิธีทำเพิ่มเติมได้ที่ คุกกี้ช็อกโกแลตลูกเกด เบเกอรี่ชิ้นจิ๋วรสเข้มข้น
++++++++++++++ 



6. ซอฟต์คุกกี้บราวนี่ไส้เนยถั่ว




      จากที่เคยทำคุกกี้บราวนี่กินเพียว ๆ ลองใส่ไส้เนยถั่วเพิ่มความหวานหอมกันดีไหม ขอนำเสนอเมนูคุกกี้บราวนี่ไส้เนยถั่ว สูตรจาก นิตยสารแม่บ้าน จับคุกกี้บราวนี่คลุกกับเกล็ดน้ำตาล แล้วสอดไส้เนยถั่วตัดเลี่ยน ส่วนผสม ซอฟต์คุกกี้บราวนี่     • แป้งสาลีอเนกประสงค์ 1+1/2 ถ้วยตวง     • ผงฟู 1+1/2 ช้อนชา     • เกลือป่น 1/2 ช้อนชา     • ผงโกโก้ ชนิดไม่หวาน 1/2 ถ้วยตวง     • น้ำตาลทรายแดง 1/2 ถ้วยตวง     • น้ำตาลทรายป่น 1/2 ถ้วยตวง     • เนยสดชนิดเค็ม (พักให้นิ่ม) 1/2 ถ้วยตวง     • ไข่ไก่ 2 ฟอง     • กลิ่นวานิลลา 1 ช้อนชา     • ช็อกโกแลตชิพ 1/2 ถ้วยตวง     • น้ำตาลทรายขาวเม็ดเล็ก (สำหรับคลุก) 1/2 ถ้วยตวง     • น้ำตาลทรายป่น (สำหรับคลุก) 1/2 ถ้วยตวงส่วนผสม ไส้พีนัทบัตเตอร์     • ไข่แดง 1 ฟอง     • น้ำตาลทรายป่น 35 กรัม     • น้ำเปล่า 10 กรัม     • เนยสดชนิดจืดพักไว้ให้อ่อนตัว 115 กรัม     • เนยถั่ว 25 กรัมวิธีทำคุกกี้บราวนี่ไส้เนยถั่ว     1. วิธีทำคุกกี้บราวนี่ โดยผสมแป้งสาลีอเนกประสงค์ ผงฟู เกลือป่นและผงโกโก้เข้าด้วยกันแล้วร่อน พักไว้     2. ตีผสมเนยสด น้ำตาลทรายแดง และน้ำตาลทรายขาว ให้ขึ้นฟูเล็กน้อย จากนั้นใส่ไข่ไก่ทีละฟอง ผสมให้เข้ากันจนหมด     3. เติมกลิ่นวานิลลา และส่วนผสมแป้งที่ร่อนลงไปผสมให้เข้ากัน เติมช็อกโกแลตชิพ คลุกเคล้าพอเข้ากัน ตักหยอดลงในน้ำตาลทรายเม็ดเล็กคลุกให้ทั่วแล้วใส่ลงในน้ำตาลทรายป่นคลุกให้ทั่วอีกครั้ง วางเรียงบนถาดที่รองด้วยกระดาษไข     4. นำเข้าอบที่อุณหภูมิ 150 องศาเซลเซียส ประมาณ 15-20 นาที หรือจนสุก (จะมีเกล็ดสีขาวของน้ำตาลทรายเป็นรอยเห็นได้ชัดแสดงว่าสุก) นำออกจากเตา พักไว้ให้เย็น      5. วิธีทำไส้พีนัทบัตเตอร์ โดยตีไข่แดงด้วยหัวตีรูปตะกร้อจนขึ้นฟูและมีสีเหลืองนวล     6. ต้มน้ำตาลทรายกับน้ำเปล่าจนกลายเป็นน้ำเชื่อมเดือด ๆ ใส่ลงในส่วนผสมไข่แดงที่ตีไว้จนหมด พร้อมกับตีส่วนผสมด้วยความเร็วสูงสุดของเครื่องจนส่วนผสมเย็น ใส่เนยสดทีละน้อย ตีต่อจนเนื้อครีมเนียนละเอียด ใส่เนยถั่วลงไปผสมให้เข้ากัน เสร็จแล้วเอาไปทาบนฝาคุกกี้บราวนี่ด้านล่างแล้วประกบด้วยคุกกี้บราวนี่ด้านบน เก็บไว้ในตู้เย็นจนกว่าจะจัดเสิร์ฟ     + ดูวิธีทำเพิ่มเติมได้ที่ คุกกี้บราวนี่ เบเกอรี่ชิ้นจิ๋วแนวใหม่หวานฉ่ำ
++++++++++++++ 



7. ซอฟต์คุกกี้ช็อกโกแลตชิพ




     มาต่อกันที่เมนูซอฟต์คุกกี้ช็อกโกแลตชิพ สูตรคุกกี้นิ่ม จับแป้งคุกกี้ผสมช็อกโกแลตชิพ ปั้นเป็นก้อนกลมแล้วเอาไปอบจนสุก กินแบบแช่เย็นก็อร่อยไปอีกแบบส่วนผสม ซอฟต์คุกกี้ช็อกโกแลตชิพ     • เนยเค็ม 8 ช้อนโต๊ะ     • น้ำตาลทรายป่น 1/2 ถ้วย     • น้ำตาลทรายแดง 1/4 ถ้วย     • กลิ่นวานิลลา 1 ช้อนชา     • ไข่ไก่ 1 ฟอง     • แป้งสาลีอเนกประสงค์ 1+1/2 ถ้วย     • เบกกิ้งโซดา 1/2 ช้อนชา     • เกลือป่น 1/4 ช้อนชา     • ช็อกโกแลตชิพ 3/4 ถ้วย (ในสูตรใช้ช็อกโกแลตชิพผสมกับช็อกโกแลตสับ)วิธีทำซอฟต์คุกกี้ช็อกโกแลตชิพ     1. เปิดเตาอบที่อุณหภูมิ 350 องศาฟาเรนไฮต์ และนำเนยเข้าไปละลายในไมโครเวฟประมาณ 40 วินาที เตรียมไว้     2. ใส่เนยละลายกับน้ำตาลทั้งสองชนิดลงในอ่างผสม ตีจนขึ้นฟู เติมกลิ่นวานิลลากับไข่ไก่ ตีด้วยความเร็วต่ำประมาณ 10-15 วินาที      3. ใส่แป้ง เบกกิ้งโซดา และเกลือป่น ลงไปตีผสมจนจับตัวเป็นก้อน ใส่ช็อกโกแลตชิพ นวดผสมจนเข้ากัน ปั้นแป้งคุกกี้เป็นก้อนกลม ประมาณ 12 ลูกเล็ก หรือ 9 ลูกใหญ่ นำไปวางลงบนถาดอบ นำไปอบประมาณ 9-11 นาที หรือจนสุก นำออกมาพักไว้ประมาณ 30 นาที หรือจนเย็น จัดเสิร์ฟ
++++++++++++++

8. ซอฟต์คุกกี้ช็อกโกแลตชิพ




      มาต่อกันที่อีกสูตรซอฟต์คุกกี้ช็อกโกแลตชิพ 
สูตรนี้เติมความหวานจากน้ำเชื่อม และแต่งช็อกโกแลตชิพด้านบนเพิ่มความสวยงาม
 กินกับนมสดสักแก้ว แค่นี้ก็ฟินแล้วส่วนผสม ซอฟต์คุกกี้ช็อกโกแลตชิพ     • เนย 1/2 ถ้วย     • น้ำตาลทรายแดง 3/4 ถ้วย     • น้ำตาลทรายป่น 1/4 ถ้วย     • เมเปิลไซรัป (หรือน้ำหวานจากดอกมะพร้าว, น้ำผึ้ง) 2 ช้อนโต๊ะ     • กลิ่นวานิลลา 2 ช้อนชา     • ไข่ไก่ 1 ฟอง     • แป้งสาลีอเนกประสงค์ 1+3/4 ถ้วย     • เบกกิ้งโซดา 1/4 ช้อนชา     • เกลือป่น 1/3 ช้อนชา     • ช็อกโกแลตชิพ 3/4 ถ้วยวิธีทำซอฟต์คุกกี้ช็อกโกแลตชิพ     1. เปิดเตาอบที่อุณหภูมิ 350 องศาฟาเรนไฮต์ หรือ 175 องศาเซลเซียส และนำเนยไปละลายในไมโครเวฟ ประมาณ 30 วินาที เตรียมไว้     2. ใส่เนยละลายกับน้ำตาลทั้งสองชนิดลงในอ่างผสม ตีผสมจนขึ้นฟู เติมเมเปิลไซรัป กลิ่นวานิลลา และไข่ไก่ ตีผสมจนเข้ากัน    
 3. เติมแป้ง เบกกิ้งโซดา และเกลือ ตีผสมจนเข้ากัน 
ถ้าส่วนผสมเหลวเกินไปเติมแป้งอีก 1 ช้อนโต๊ะ 
แบ่งช็อกโกแลตชิพครึ่งหนึ่งใส่ลงไป นวดผสมจนเข้ากัน     4. 
ปั้นส่วนผสมเป็นก้อนกลมประมาณ 18-20 ลูก 
วางเรียงบนถาดอบที่ปูกระดาษรองอบไว้แล้ว 
แต่งด้วยช็อกโกแลตชิพที่เหลือไว้ด้านบนคุกกี้ตามชอบ นำไปอบประมาณ 10-11 
นาที หรือจนสุก นำออกมาพักไว้ประมาณ 30 นาที หรือจนเย็น  
++++++++++++++ 



9. ซอฟต์คุกกี้ไวท์ช็อกโกแลตแมคคาเดเมีย




 
    
 อยากทำของขวัญวันเกิดสำหรับคนพิเศษกันใช่ไหมคะ 
ขอแนะนำเมนูซอฟต์คุกกี้ไวท์ช็อกโกแลตแมคคาเดเมีย เนื้อนุ่มแซมความกรุบ 
ใครจะใช้ดาร์กช็อกโกแลตชิพแทนไวท์ช็อกโกแลตชิพก็ได้นะคะส่วนผสม ซอฟต์คุกกี้ไวท์ช็อกโกแลตแมคคาเดเมีย     • แป้งสาลีอเนกประสงค์ 2 ถ้วย + 2 ช้อนโต๊ะ     • เบกกิ้งโซดา 1/2 ช้อนชา     • เกลือป่น 1/4 ช้อนชา     • เนย 3/4 ถ้วย     • น้ำตาลทรายแดง 1 ถ้วย     • น้ำตาลทรายป่น 1/2 ถ้วย     • ไข่ไก่ 1 ฟอง     • ไข่แดง 1 ฟอง     • กลิ่นวานิลลา 2 ช้อนชา     • ไวท์ช็อกโกแลตชิพ 3/4 ถ้วย     • แมคคาเดเมียสับ 3/4 ถ้วย     • ไวท์ช็อกโกแลตชิพ (สำหรับแต่ง)     • แมคคาเดเมีย (สำหรับแต่ง)วิธีทำซอฟต์คุกกี้ไวท์ช็อกโกแลตแมคคาเดเมีย     1. คนผสมแป้ง เบกกิ้งโซดา และเกลือป่น พอเข้ากัน เตรียมไว้    
 2. ตีผสมเนยและน้ำตาลทั้งสองชนิดจนขึ้นฟู เติมไข่ไก่ ไข่แดง 
และกลิ่นวานิลลา ลงไปตีผสมจนเข้ากัน เติมส่วนผสมแป้งลงไป 
ตีผสมจนเข้ากันอีกครั้ง     3. ใส่ไวท์ช็อกโกแลตกับแมคคาเดเมีย คนผสมจนเข้ากัน คลุมด้วยพลาสติกถนอมอาหาร และนำไปแช่เย็นประมาณ 1 ชั่วโมง     4. เปิดเตาอบที่อุณหภูมิ 325 องศาฟาเรนไฮต์ และปูกระดาษรองอบที่ถาดอบ เตรียมไว้    
 5. ปั้นส่วนผสมคุกกี้เป็นก้อนกลม เส้นผ่าศูนย์กลางประมาณ 1 นิ้ว 
นำไปวางบนถาดอบที่เตรียมไว้ แต่งด้วยไวท์ช็อกโกแลตชิพกับแมคคาเดเมีย 
นำไปอบประมาณ 8-10 นาที หรือจนสุก นำออกมาพักไว้ให้เย็น 
แล้วค่อยตักขึ้นพักบนตะแกรง

++++++++++++++ 



10. ซอฟต์คุกกี้เลมอนครีมชีส 






    
 ใครจะไปเชื่อว่าเลมอนจะเอามาทำคุกกี้นิ่มได้อร่อยเพียงนี้ 
ขอนำเสนอเมนูซอฟต์คุกกี้เลมอน ในเนื้อคุกกี้ใส่น้ำเลมอนกับเปลือกเลมอนขูด 
ราดซอสเลมอนรสชาติหวานอมเปรี้ยว รสชาติอร่อยแค่ไหนลองเลยส่วนผสม ซอฟต์คุกกี้เลมอน     • เนยจืด 1/2 ถ้วย     • ครีมชีส 1/4 ถ้วย     • น้ำตาลทรายป่น 1 ถ้วย     • ไข่ไก่ 1 ฟอง     • กลิ่นเลมอน 1 ช้อนโต๊ะ      • สีผสมอาหารสีเหลือง (ใส่หรือไม่ใส่ก็ได้)     • เปลือกเลมอนขูด 1 ช้อนโต๊ะ     • แป้งสาลีอเนกประสงค์ 2 ถ้วย     • แป้งข้าวโพด 2 ช้อนชา     • เบกกิ้งโซดา 1 ช้อนชา     • เกลือป่น 1/2 ช้อนชาส่วนผสม ซอสเลมอน     • น้ำตาลไอซิ่ง 1 ถ้วย     • น้ำเลมอน 2-3 ช้อนโต๊ะ     • เปลือกเลมอนขูด วิธีทำซอฟท์คุกกี้เลมอนครีมชีส     1. ทำคุกกี้ โดยตีผสมเนย ครีมชีส และน้ำตาลทราย ด้วยความเร็วปานกลาง ประมาณ 3 นาที หรือจนขึ้นฟู      2. เติมไข่ไก่ กลิ่นเลมอน ตีผสมด้วยความเร็วปานกลาง ประมาณ 2 นาที      3. ใส่สีผสมอาหารสีเหลือง เปลือกเลมอนขูด ตีผสมด้วยความเร็วปานกลาง ประมาณ 30 วินาที หรือจนเข้ากัน     
 4. เติมแป้งสาลี แป้งข้าวโพด เบกกิ้งโซดา และเกลือป่น 
ตีผสมด้วยความเร็วต่ำ ประมาณ 1 นาที หรือจนเข้ากัน ตักส่วนผสมคุกกี้ ประมาณ 2
 ช้อนโต๊ะ ปั้นเป็นก้อนกลม และกดให้แบนเล็กน้อย นำไปวางบนถาด 
คลุมด้วยพลาสติกถนอมอาหาร นำเข้าแช่ตู้เย็นประมาณ 3 ชั่วโมง      5. เปิดเตาอบที่อุณหภูมิ 350 องศาฟาเรนไฮต์ และปูกระดาษรองอบที่ถาดอบ เตรียมไว้     6. เรียงคุกกี้ที่เตรียมไว้ลงในถาดอบ นำไปอบประมาณ 8 นาที หรือจนสุก นำออกมาพักไว้จนเย็น     7. ทำซอสเลมอน โดยคนผสมทุกอย่างจนเข้ากัน เสร็จแล้วเอาไปราดบนคุกกี้ที่เตรียมไว้    
 ถ้าเบื่อคุกกี้กรอบก็มาทำคุกกี้นิ่ม หรือซอฟต์คุกกี้แสนอร่อยได้นะคะ 
มีหลากหลายสูตรให้เลือก จะทำชิ้นเล็กพอดีคำ หรือทำชิ้นใหญ่กินจุใจก็ตามชอบ 
กินได้ทั้งเด็กและผู้ใหญ่เลยนะขอบอก
 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






10 สูตรทำซอฟต์คุกกี้ คุกกี้นิ่มหลากสไตล์อร่อยเคี้ยวหนึบ





อัปเดตล่าสุด 25 พฤศจิกายน 2564 เวลา 15:54:35
 201,759 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































