




เมนูทอดน้ำปลา 7 สูตรอาหารไทย กลิ่นหอมชวนหิว พร้อมเทคนิคทอดให้อร่อยระดับห้าดาว











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






7 เมนูทอดน้ำปลา กลิ่นหอมชวนหิว พร้อมเทคนิคทอดให้อร่อยระดับห้าดาว




72,395อ่าน







0















           แจกฟรี ๆ กันไปเลย ! 7 เมนูทอดน้ำปลา อาหารไทยหอมกลิ่นน้ำปลา พร้อมเทคนิคทอดน้ำปลาให้อร่อยขั้นเทพ ทำง่าย ๆ กินเมื่อไรฟินเมื่อนั้น          เคยไหม ? ทำเมนูทอดน้ำปลาสำหรับทานในครอบครัวแล้วรสชาติออกมาเค็มปี๋บ้าง แถมยังติดกระทะอีก ลองทำอย่างไรก็ไม่กรอบนอกนุ่มในเหมือนร้านเขาทำขาย สำหรับใครก็ตามอยากได้สูตรเด็ดวันนี้กระปุกดอทคอมขอนำเสนอ 7 เมนูทอดน้ำปลาหลากสไตล์ หลายเนื้อสัตว์ ได้แก่ หมูทอดน้ำปลา (สูตรหนังกรอบ) หมูทอดน้ำปลา (สูตรเนื้อนุ่ม) เนื้อทอดน้ำปลา น่องไก่ทอดน้ำปลา ปีกไก่ทอดน้ำปลา ไก่ทอดน้ำปลา (สูตรไม่ต้องหมัก) และกะหล่ำปลีทอดน้ำปลา แต่ละสูตรทำได้จริงจนต้องบอกต่อ !   คลิปวิธีทำหมูทอดน้ำปลา สูตรทำง่ายท้าให้ลอง    1. หมูทอดน้ำปลา (สูตรหนังกรอบ)          เริ่มต้นเมนูทอดน้ำปลาอันดับต้น ๆ ที่หลายคนมักสั่งเวลาไปร้านอาหารนั่นคือ เมนูหมูทอดน้ำปลา สูตรนี้หนังกรอบใช้หมูสามชั้นหมักกับน้ำปลาและเครื่องปรุงต่าง ๆ รวมถึงแป้งโกกิ เสร็จแล้วเอาลงไปทอดจนสุก กินกับข้าวสวยร้อน ๆ หรือข้าวเหนียวจิ้มกับน้ำจิ้มแจ่ว เด็ดสะระตี่เชียวล่ะ  ส่วนผสม หมูทอดน้ำปลา            หมูสามชั้น 500 กรัม           น้ำปลาอย่างดี 3-4 ช้อนโต๊ะ            พริกไทยป่น เล็กน้อย           ผงปรุงรส เล็กน้อย           แป้งโกกิ 5-7 ช้อนโต๊ะ            ไข่ไก่ 1 ฟอง           น้ำเย็น            น้ำมันพืช สำหรับทอด           น้ำส้มสายชู 1/2 ช้อนโต๊ะ           เกลือป่น เล็กน้อย วิธีทำหมูทอดน้ำปลา           1. ใช้ส้อมจิ้มเนื้อหมูสามชั้นให้ทั่ว หมักกับน้ำปลา พริกไทยป่น และผงปรุงรสหมู เติมแป้งโกกิและไข่ไก่ลงไป นวดให้เข้ากัน ระหว่างนวดหมูให้ค่อย ๆ เติมน้ำเย็นลงไปนวดด้วย หมักทิ้งไว้ 30 นาที           2. ใส่น้ำมันพืชลงในกระทะ (กะให้ท่วมชิ้นหมู) ใส่น้ำส้มสายชู และเกลือเล็กน้อยลงในน้ำมันพืช (เพื่อป้องกันไม่ให้น้ำมันกระเด็นและไม่ให้หมูติดกระทะขณะทอด)           3. เปิดไฟแรง พอน้ำมันร้อนให้นำเนื้อหมูลงทอดทีละด้านจนเปลี่ยนเป็นสีน้ำตาล ตักขึ้นสะเด็ดน้ำมัน หั่นเป็นชิ้น ๆ จัดใส่จาน พร้อมเสิร์ฟ           ดูวิธีทำเพิ่มเติมได้ที่ หมูทอดน้ำปลา สูตรหมูทอดง่าย ๆ ท้าให้ลอง นานแค่ไหนก็ยังฮิต     2. หมูทอดน้ำปลา (สูตรเนื้อนุ่ม)           สำหรับใครที่อยากทานหมูทอดน้ำปลาแบบนุ่ม ไม่อยากกินแบบกรอบเหมือนสูตรแรก ขอแนะนำหมูทอดน้ำปลาสูตรจาก เฟซบุ๊ก หมอดูพาแด๊ก สูตรนี้ใช้หมูสามชั้นอีกเช่นเคย พอหมักน้ำปลาและส่วนผสมต่าง ๆ เข้ากันดีแล้วก็นำลงไปทอด เนื้อหมูจะนุ่มแทบละลายในปาก สามารถดัดแปลงสูตรใช้หมูเนื้อแดงได้นะคะ ส่วนผสม หมูทอดน้ำปลา (สูตรนุ่ม)           หมูสามชั้น 1 กิโลกรัม           น้ำปลาอย่างดี 7-8 ช้อนโต๊ะ            พริกไทยขาวป่น ตามชอบ           ไข่ไก่ 1 ฟอง           ผงปรุงรสเล็กน้อย           แป้งประกอบอาหารโกกิ 10-15 ช้อนโต๊ะ            น้ำเย็น            น้ำมันปาล์ม (สำหรับทอด)           น้ำส้มสายชู 1 ช้อนโต๊ะ           เกลือ เล็กน้อย วิธีทำหมูทอดน้ำปลา           1. ใช้มีดแกะสลักจิ้มให้ทั่วชิ้นหมู (เคล็ดลับ : สำคัญมากคือ ไปซื้อมีดแกะสลักมาจิ้ม ๆ ให้ทั่วหมูเลยครับ จิ้มหนังด้วยหมูจะนิ่ม น้ำหมักจะเข้าเนื้อหมู สุกเร็วครับ)           2. หมักหมูโดยใส่น้ำปลา พริกไทยป่น ไข่ไก่ ผงปรุงรสเล็กน้อย และแป้งประกอบอาหารโกกิ จากนั้นพรมน้ำเย็นบาง ๆ ลงไป แล้วค่อย ๆ นวดจนเข้ากันประมาณ 5 นาที จากนั้นหมักทิ้งไว้ประมาณ 30 นาที               3. ใส่น้ำมันปาล์มลงในกระทะให้ท่วม ใส่น้ำส้มสายชูลงในน้ำมัน (เพื่อหมูจะไม่อมน้ำมัน) และเกลือเล็กน้อย (กันหมูติดกระทะ) ใช้ไฟค่อนข้างแรง จากนั้นนำหมูลงทอด โดยทอดทีละข้างให้เกรียมจนเนื้อหมูเปลี่ยนเป็นสีน้ำตาล (ตามรูป) จากนั้นตักขึ้นสะเด็ดน้ำมัน หั่นเป็นชิ้น ๆ พร้อมเสิร์ฟ           ดูวิธีทำเพิ่มเติมได้ที่ หมูทอดน้ำปลา สูตรทำง่าย ท้าให้ลอง     3. เนื้อทอดน้ำปลา           เอาใจคนรักเนื้อทั้งหลายด้วยเมนูทอดน้ำปลาอย่างเนื้อทอดน้ำปลาสูตรจากคุณ swin สมาชิกเว็บไซต์พันทิปดอทคอม หั่นเนื้อเป็นชิ้นยาว ๆ เอาไปหมักกับน้ำปลาและพริกไทย ส่วนผสมน้อยมากเลยเนอะ เสร็จแล้วก็เอาไปแช่ในตู้เย็นประมาณ 2 ชั่วโมง หรือจนเนื้อเริ่มแห้ง พอเอามาทอดจะได้กลิ่นเนื้อหอมฉุย… เอ้า เตรียมข้าวเหนียวกันได้เลยจ้า ส่วนผสม เนื้อทอดน้ำปลา           เนื้อวัว 500 กรัม           น้ำปลาอย่างดี 3 ช้อนโต๊ะ           พริกไทย           น้ำมันพืช (สำหรับทอด) วิธีทำเนื้อทอดน้ำปลา           1. หั่นเนื้อวัวเป็นชิ้นยาว ๆ หมักกับน้ำปลาและพริกไทย เคล้าผสมให้เข้ากัน (ระวังอย่าใส่น้ำปลาเยอะไม่อย่างนั้นรสชาติจะออกมาเค็มมาก แนะนำให้ลองชิมน้ำปลาก่อน เพราะน้ำปลาแต่ละยี่ห้อความเค็มแตกต่างกัน)           2. หมักเนื้อทิ้งไว้ในตู้เย็นประมาณ 2 ชั่วโมง (เนื้อเริ่มจะแห้งเพราะในตู้เย็นมีความชื้นต่ำ ถ้าเอาไปตากแดดก็จะได้เป็นเนื้อแดดเดียว)           3. ใส่น้ำมันลงในกระทะให้เยอะพอสมควร นำขึ้นตั้งไฟแรง พอน้ำมันร้อนใส่เนื้อที่หมักไว้ลงไปทอดทีละครึ่งหนึ่ง ทอดประมาณ 9 นาที ตักขึ้นสะเด็ดน้ำมัน ใส่จาน พร้อมเสิร์ฟ           ดูวิธีทำเพิ่มเติมได้ที่ เนื้อทอดน้ำปลา ร้อน ๆ หอมอร่อยกับส่วนผสม 3 อย่าง     4. น่องไก่ทอดน้ำปลา           หลังจากได้ลิ้มลองหมูทอดน้ำปลาและเนื้อทอดน้ำปลามาจนอิ่มหนำแล้ว ถ้าใครยังอยากทานต่อก็จัดน่องไก่ทอดน้ำปลาสูตรจากคุณบูตะ กะ กิมจิ สูตรนี้ใช้น่องไก่บนเอาไปหมักกับน้ำปลาแล้วค่อยเอาไปทอด สามารถใช้น่องไก่เล็กได้นะคะ เห็นภาพแล้วน้ำลายสอจริง ๆ    ส่วนผสม น่องไก่ทอดน้ำปลา           น่องไก่บน            น้ำปลา            น้ำมันพืช (สำหรับทอด) วิธีทำน่องไก่ทอดน้ำปลา           1. นำน่องไก่ทอดมาหมักน้ำปลาในอัตราส่วนที่ชอบแล้วทิ้งไว้ 1 ชั่วโมง            2. ตั้งกระทะ เทน้ำมันแล้วรอให้น้ำมันร้อน นำไก่ลงไปทอด พอทอดได้สักพัก ให้หรี่ไฟเป็นไฟกลาง คอยพลิกไก่ไปมาด้วยนะ ระวังไก่จะไหม้ พอไก่มีสีเหลืองอ่อน ๆ นำตักลงจาน พร้อมเสิร์ฟ           ดูวิธีทำเพิ่มเติมได้ที่ สูตรไก่ทอดน้ำปลา เมนูง่าย ๆ แต่อร่อย    คลิปวิธีทำปีกไก่ทอดน้ำปลา    5. ปีกไก่ทอดน้ำปลา           ถัดจากเมนูน่องไก่ทอดน้ำปลาก็มาต่อกันด้วยปีกไก่ทอดน้ำปลากันเลยดีกว่าค่ะ สูตรนี้ใช้ปีกไก่หั่นครึ่งเพื่อให้หยิบกินง่ายขึ้น ส่วนผสมไม่เยอะมีแค่ ปีกไก่กับน้ำปลา ก่อนอื่นเอาปีกไก่ไปหมักกับน้ำปลาประมาณ 3 ชั่วโมง เสร็จแล้วก็เอาไปทอด หน้าตาดูดีเหมือนสั่งจากร้านมาทานที่บ้านเลยเนอะ  ส่วนผสม ปีกไก่ทอดน้ำปลา           ปีกไก่ 500 กรัม           น้ำปลา 2 ช้อนโต๊ะ           น้ำมันพืช สำหรับทอด วิธีทำ ปีกไก่ทอดน้ำปลา           1. หั่นครึ่งปีกไก่เป็นชิ้นเล็ก ๆ พอดีคำ ใส่ชามผสม เตรียมไว้           2. หมักไก่กับน้ำปลาแล้วเคล้าผสมให้เข้ากันจนทั่วชิ้นไก่ หมักทิ้งไว้ประมาณ 3 ชั่วโมง           3. ตั้งกระทะ ใส่น้ำมันพืชลงไป ใช้ไฟแรง รอจนน้ำมันร้อนจัด จากนั้นนำไก่ลงทอดจนสุกเหลืองกรอบ ตักขึ้นสะเด็ดน้ำมัน จัดใส่จาน พร้อมเสิร์ฟ           ดูวิธีทำเพิ่มเติมได้ที่ ไก่ทอดน้ำปลา เมนูไก่ทอดง่าย ๆ ในราคาประหยัด     6. ไก่ทอดน้ำปลา (สูตรไม่ต้องหมัก)           อิ่มกันหรือยังเอ่ย ! ถ้าหากว่ายังกินไหวมาต่อกันที่เมนูไก่ทอดน้ำปลาสูตรจากคุณ isweet สมาชิกเว็บไซต์พันทิปดอทคอม สูตรนี้ใช้ปีกกลางไก่ผ่าครึ่ง แต่มีความพิเศษตรงที่ไม่ต้องเสียเวลาหมัก แค่เอาไปคลุกเคล้ากับน้ำปลา พริกไทย แป้งทอดกรอบ ผสมน้ำเย็นจัด และงาขาว เสร็จแล้วก็เอาไปทอด สำหรับบ้านใครไม่มีงาขาวก็ไม่ต้องใส่ได้นะคะ พออุ่น ๆ แล้วจับใส่ปากกินเล่นเพลิน ๆ อร่อยดีนักแล ส่วนผสม ไก่ทอดน้ำปลา            ปีกกลางไก่ 500 กรัม (ผ่าครึ่ง)           น้ำปลาแท้หอม ๆ 3 ช้อนโต๊ะ           พริกไทยขาวป่น 1 ช้อนชา (หรือตามชอบ)           แป้งทอดกรอบ (อังเคิลบาร์นส์) 4 ช้อนโต๊ะ           น้ำเย็นจัด 4 ช้อนโต๊ะ            งาขาว 2 ช้อนโต๊ะ วิธีทำไก่ทอดน้ำปลา (สูตรไม่ต้องหมัก)           1. นำปีกไก่ที่ผ่าครึ่งแล้วไปคลุกเคล้ากับน้ำปลา พริกไทยขาวป่น และแป้งทอดกรอบ ตามด้วยน้ำเย็นจัดและงาขาว           2. ตั้งกระทะใช้ไฟปานกลาง พอน้ำมันร้อนใส่ไก่ลงไปทอดจนเหลืองกรอบน่ารับประทาน ตักขึ้นสะเด็ดน้ำมันสักครู่ จัดใส่จาน เสิร์ฟคู่กับข้าวเหนียว หรือเอาไปกินเล่น           ดูวิธีทำเพิ่มเติมได้ที่ 20 เมนูชวนอ้วน ภาพสวย ทำง่าย ๆ ไม่ต้องแคร์หุ่น  คลิปวิธีทำกะหล่ำปลีทอดน้ำปลา เมนูอร่อยแสนง่าย    7. กะหล่ำปลีทอดน้ำปลา          กะหล่ำปลีก็ทอดน้ำปลากับเขาก็ได้ด้วย เหมาะมากยามสิ้นเดือนเนอะ ส่วนผสมไม่เยอะ พระเอกของเราคือ กะหล่ำปลี ผัดออกมาจะหอมกลิ่นกระเทียมและน้ำปลา สามารถหั่นกะหล่ำปลีตามชอบ หรืออยากกินกะหล่ำปลีเป็นใบ ๆ ก็ได้ ลงมือกันเลยดีกว่า  ส่วนผสม กะหล่ำปลีทอดน้ำปลา           กะหล่ำปลี 1 หัว           กระเทียม 2 หัว           น้ำปลา 2 ช้อนโต๊ะ           น้ำมันพืช สำหรับผัด วิธีทำกะหล่ำปลีทอดน้ำปลา           1. หั่นกะหล่ำปลีเป็นชิ้นเล็ก ๆ แล้วดึงแยกออกจากกัน นำไปล้างให้สะอาด เตรียมไว้           2. ใส่น้ำมันพืชลงในกระทะ นำขึ้นตั้งไฟแรง พอน้ำมันร้อนใส่กระเทียมลงไปเจียวจนหอม ใส่กะหล่ำปลีลงไปในกระทะ (ยังไม่ต้องผัด) ให้ทิ้งไว้ 10 วินาทีก่อน จากนั้นค่อย ๆ ผัดให้กะหล่ำปลีโดนความร้อนทั่ว ๆ แต่ยังไม่ต้องสุกมาก           3. ราดน้ำปลาลงไปรอบ ๆ ขอบกระทะ (ยังไม่ต้องผัด) รอจนมีกลิ่นน้ำปลาหอม ๆ ลอยขึ้นมาก่อน แล้วค่อยผัดให้ทุกอย่างเข้ากัน พอผัดจนกะหล่ำปลีสุกแล้ว ตักใส่จาน พร้อมเสิร์ฟ           ดูวิธีทำเพิ่มเติมได้ที่ กะหล่ำปลีทอดน้ำปลา อาหารไทยสุดง่าย อร่อยได้ไม่ยุ่งยาก           ง่ายดีจังสำหรับ 7 เมนูทอดน้ำปลา มีทั้งหมูทอดน้ำปลา เนื้อทอดน้ำปลา ไก่ทอดน้ำปลา และกะหล่ำปลีทอดน้ำปลา ละลานตาไปหมด แต่ละสูตรบอกเลยว่าทำง่ายมาก ๆ ที่สำคัญอร่อยด้วย ตู้เย็นมีปีกไก่อยู่พอดี ฮ่า ๆ มื้อนี้อร่อยชัวร์









ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






7 เมนูทอดน้ำปลา กลิ่นหอมชวนหิว พร้อมเทคนิคทอดให้อร่อยระดับห้าดาว





อัปเดตล่าสุด 9 พฤษภาคม 2561 เวลา 12:57:17
 72,395 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































