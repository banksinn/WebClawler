




วิธีทำลูกชิ้นคลีน ลูกชิ้นไร้แป้ง อาหารคลีนไม่อ้วนชวนทำลูกชิ้นกินเอง

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารคลีน












8 สูตรลูกชิ้นคลีน ลูกชิ้นไร้แป้ง หลากสไตล์ทำเองง่าย ๆ ไม่น่าเบื่อ





46,475อ่าน














0












          สายคลีนมาทางนี้ ชวนทำลูกชิ้นคลีน ลูกชิ้นไร้แป้ง มีแต่เนื้อล้วน ๆ ไม่ผสมแป้ง ปั้นเป็นก้อนกลม เคี้ยวเด้งเนียนนุ่ม กินเดี่ยว ๆ ก็ได้ จิ้มกับน้ำจิ้มแจ่วก็ดี หรือเอาไปทำอาหารก็อร่อย 











            ใครอยากทำอาหารคลีน สูตรอาหารที่ไม่ได้มีแค่อกไก่ อยากให้ลองทำลูกชิ้นคลีนกินแก้เบื่อกันบ้าง กระปุกดอทคอมขอนำเสนอวิธีทำลูกชิ้นคลีน ลูกชิ้นไร้แป้ง เช่น ลูกชิ้นอกไก่ ลูกชิ้นงาดำ ลูกชิ้นอกไก่ย่าง ลูกชิ้นปลา เป็นต้น ลองเลือกทำกันได้เลยนะคะ
1. ลูกชิ้นอกไก่



สูตรจาก คุณ angelisa สมาชิกเว็บไซต์พันทิปดอทคอม

          เริ่มกันที่วิธีทำลูกชิ้นอกไก่ จับอกไก่ปรุงรสกับเครื่องปรุงโซเดียมต่ำ ปั่นกับน้ำแข็งจนเนื้อเนียนเหนียว เสร็จแล้วปั้นเป็นก้อนกลมเอาไปต้มจนสุก


ส่วนผสม ลูกชิ้นอกไก่


เนื้ออกไก่ (ลอกหนัง)
น้ำปลา (สูตรโซเดียมต่ำ)
ซีอิ๊วขาว (สูตรโซเดียมต่ำ)
พริกไทย
น้ำแข็ง


วิธีทำลูกชิ้นอกไก่

     1. ทำลูกชิ้นอกไก่โดยปรุงรสเนื้ออกไก่ด้วยน้ำปลาลดโซเดียม ซีอิ๊วขาวลดโซเดียม และพริกไทย จากนั้นนำไปปั่น (ในสูตรใช้ food processor) พอปั่นจนเริ่มละเอียดแล้วใส่น้ำแข็งลงไป ปั่นจนเนื้อเริ่มเหนียว นำมาปั้นเป็นลูกกลม ๆ
     2. ต้มน้ำร้อนให้เดือดแล้วเบาไฟให้เบาที่สุด ใส่ลูกชิ้นลงต้มพอสุกจะลอยขึ้น จัดเสิร์ฟ
 

ดูวิธีทำ ลูกชิ้นอกไก่ เพิ่มเติมคลิก

2. ลูกชิ้นงาดำ



สูตรจาก นิตยสารแม่บ้าน

           แม้ว่าหน้าตาลูกชิ้นงาดำจะดูไม่น่ากินเท่าไร แต่ก็อัดแน่นไปด้วยคุณประโยชน์นะคะ จะใช้เนื้อหมูบดหรือเนื้อไก่บดก็ได้ จุดเด่นคือลูกชิ้นทั้งข้างในและด้านนอกมีส่วนผสมงาดำคั่ว ใครจะใช้งาขาวคั่วก็ได้เช่นกันจ้า


ส่วนผสม ลูกชิ้นงาดำ


เนื้อหมูบดแช่เย็นจัด 1 ถ้วย
งาดำคั่ว 2 ช้อนโต๊ะ
รากผักชี 5 ราก
พริกไทยเม็ด 1 ช้อนชา
ซีอิ๊วขาว 1 ช้อนโต๊ะ
เกลือป่นหยาบ 1/4 ช้อนชา
ไข่ไก่ 1 ฟอง
ข้าวเหนียวแช่ค้างคืน 1/2 ถ้วย
งาดำคั่วบดละเอียด 1/2 ถ้วย
ผักชี
ผักกาดหอม


ส่วนผสม น้ำจิ้ม


พริกชี้ฟ้าสีแดง สับละเอียด 1 เม็ด
ซีอิ๊วหวาน 1/3 ถ้วย


วิธีทำลูกชิ้นงาดำ

     1. เตรียมน้ำจิ้มโดยผสมพริกชี้ฟ้ากับซีอิ๊วหวานเข้าด้วยกัน (ถ้าชอบน้ำจิ้มรสเปรี้ยว เผ็ด เค็ม ให้เติมน้ำส้มสายชูและพริกสดสีแดงโขลกลงไป)
     2. โขลกรากผักชี กับพริกไทยเม็ดให้ละเอียด เตรียมไว้
     3. ผสมเนื้อหมูบดกับเครื่องที่โขลกไว้ ใส่ซีอิ๊วขาว เกลือป่น และงาดำคั่วลงไป ผสมให้เข้ากัน นวดให้เนื้อหมูเนียนและเหนียว
     4. ปั้นส่วนผสมหมูเป็นก้อนกลมขนาด 1/2 นิ้ว จากนั้นนำไปแช่เย็นไว้ประมาณ 10-15 นาที
     5. ตีไข่ไก่พอแตก นำลูกชิ้นที่แช่เย็นไว้ชุบลงในไข่ไก่แล้วนำไปคลุกลงในข้าวเหนียว และคลุกในงาดำคั่วบด
     6. จากนั้นนำไปนึ่งในลังถึงหรือชุดนึ่งที่มีน้ำเดือด ใช้ไฟปานกลาง นึ่งประมาณ 10 นาทีพอสุก ตักใส่จาน โรยด้วยผักชี เสิร์ฟพร้อมน้ำจิ้มที่เตรียมไว้
 

ดูวิธีทำ ลูกชิ้นงาดำ เพิ่มเติมคลิก

3. ลูกชิ้นไก่ใส่ข้าวโพด



สูตรจาก คุณแม่ฝน-คุณแม่น้องภภีม สมาชิกเว็บไซต์พันทิปดอทคอม

          คุณแม่ ๆ ลองทำลูกชิ้นไก่ใส่ข้าวโพดให้ลูกรักกินได้นะคะ ส่วนผสมมีเนื้อไก่ กระเทียม และรากผักชี เติมเครื่องปรุงรสนิดหน่อย สุดท้ายใส่ข้าวโพดต้มฝาน


ส่วนผสม ลูกชิ้นไก่ใส่ข้าวโพด


เนื้อไก่
กระเทียม
รากผักชี
น้ำมันหอย
ซีอิ๊วขาว
ข้าวโพดต้มฝาน
น้ำซุป
แครอต


วิธีทำลูกชิ้นไก่ใส่ข้าวโพด

     1. สับไก่กับกระเทียม พริกไทย และรากผักชี
     2. ปรุงรสด้วยน้ำมันหอย และซีอิ๊วขาวเล็กน้อย ใส่ข้าวโพดต้มฝานลงไป นวดให้เข้ากัน
     3. ปั้นเป็นก้อนกลม เทน้ำซุปลงไปนิดหน่อย แล้วก็นำไปนึ่งจนสุก แต่งด้วยแครอตกดเป็นรูปต่าง ๆ
 

ดูวิธีทำ ลูกชิ้นไก่ใส่ข้าวโพด (สูตรที่ 7) เพิ่มเติมคลิก

4. ลูกชิ้นอกไก่ย่าง





          สำหรับใครที่ชอบพวกลูกชิ้นปิ้งย่างขอแนะนำลูกชิ้นอกไก่ย่างเลยจ้า สูตรนี้ใส่ทั้งพริกไทยดำและพริกไทยขาว เพิ่มกลิ่นหอมของรากผักชีและกระเทียม กินกับน้ำจิ้มแจ่วยิ่งอร่อย


ส่วนผสม ลูกชิ้นอกไก่ย่าง


อกไก่ 200 กรัม
พริกไทยดำป่น 1/2 ช้อนชา
พริกไทยขาวป่น 1/2 ช้อนชา
รากผักชี 1 ราก
กระเทียมสับ 5 กลีบ
ไข่ขาว 1 ฟอง


ส่วนผสม น้ำจิ้มแจ่ว


น้ำปลา low sodium 1+1/2 ช้อนโต๊ะ
น้ำมะขามเปียก 2 ช้อนโต๊ะ
ข้าวคั่ว 1 ช้อนโต๊ะ
พริกป่น 1 ช้อนโต๊ะ
หอมแดง 2 หัว
ผักชีซอย 1 ต้น
น้ำตาลช่อดอกมะพร้าว 1 ช้อนโต๊ะ


วิธีทำลูกชิ้นอกไก่ย่าง

       1. ทำลูกชิ้นอกไก่โดยนำอกไก่มาล้างทำความสะอาด หั่นเป็นชิ้นเล็ก ๆ ใส่เครื่องปั่น ตามด้วยรากผักชี พริกไทยดำ พริกไทยขาว กระเทียม และไข่ขาว ปั่นจนเนียนละเอียด ตักใส่กล่องที่มีฝาปิด หรือใช้ถุงพลาสติกคลุม แล้วนำไปแช่ตู้เย็น ทิ้งไว้ 30 นาทีหรือข้ามคืน
     2. ตั้งน้ำใช้ไฟแรงให้เดือด แล้วหรี่ไฟลง ใช้ไฟกลาง นำอกไก่ปั่นปั้นเป็นก้อนด้วยมือหรือช้อนตามถนัด ปั้นเป็นลูกพอดีคำ นำหยอดลงในน้ำร้อนที่ตั้งไว้ เมื่อสุกจะลอยขึ้น ตักขึ้นแช่ในน้ำเย็นเพื่อความเด้งดึ๋งของลูกชิ้น
     3. นำลูกชิ้นอกไก่จี่ลงบนกระทะเทฟลอน ไม่ใช้น้ำมันจนสุกเหลืองทอง ตักขึ้นพักไว้
     4. ทำน้ำจิ้มแจ่วโดยนำน้ำมะขามเปียก น้ำปลา low sodium ข้าวคั่ว พริกป่น ผักชีซอย หอมแดงซอย และน้ำตาลช่อมะพร้าว คลุกเคล้าให้เข้ากัน เสิร์ฟพร้อมลูกชิ้นอกไก่ย่าง กินคู่กับผักชี แตงกวา
 
5. ลูกชิ้นปลาอินทรี



สูตรจาก คุณ tukata001 สมาชิกเว็บไซต์พันทิปดอทคอม

          ถ้าทำลูกชิ้นไก่กินจนเบื่อลองมาทำลูกชิ้นปลาอินทรีกันบ้าง ส่วนผสมมีแค่ 3 อย่าง แต่เนื่องจากต้องตำปลาจนเหนียวซึ่งเสียแรงและเวลาไปบ้าง แต่รับรองว่าอร่อยอย่างแรงค่ะ


ส่วนผสม ลูกชิ้นปลาอินทรี


เนื้อปลาอินทรีขูดเอาแต่เนื้อ 1 กิโลกรัม
เกลือ 1 ช้อนโต๊ะ
พริกไทย 1 ช้อนชา


วิธีทำลูกชิ้นปลาอินทรี

     1. แล่เนื้อปลาเอาหนังและก้างออก นำแช่ช่องแข็ง 30 นาที แล้วเอามาตำหรือปั่น ตำจนเนื้อปลาเหนียว ข้อสังเกตคือยกสากไม่ค่อยขึ้น ปรุงรสด้วยพริกไทยป่นกับเกลือ ตำให้เข้ากัน
     2. ตั้งน้ำให้เดือด แล้วลดไฟลงให้น้ำร้อนนิ่ง แล้วก็ปั้นลูกชิ้นลงไป จะปั้นลูกกลมหรือลูกแบนแล้วแต่ชอบ ต้มจนลูกชิ้นสุกลอยขึ้นมา ตักลูกชิ้นขึ้นมาใส่ในน้ำเย็นจัด พร้อมนำไปทำอาหาร
 

ดูวิธีทำ ลูกชิ้นปลาอินทรี เพิ่มเติมคลิก

6. ลูกชิ้นอกไก่



สูตรจาก คุณเกิดวันจันทร์ปีมะแมราศีพิจิก สมาชิกเว็บไซต์พันทิปดอทคอม

          มาต่ออีกวิธีทำลูกชิ้นอกไก่ สูตรใส่ผงฟูและน้ำมันมะกอก ปั้นเป็นก้อนกลมเล็กหรือใหญ่ตามชอบ เอาไปทำก๋วยเตี๋ยวก็อร่อย หรือทำผัดกะเพราลูกชิ้นก็ได้นะคะ


ส่วนผสม ลูกชิ้นอกไก่


อกไก่
เกลือป่น
พริกไทยป่น
น้ำมันมะกอก เล็กน้อย
ผงฟู เล็กน้อย


วิธีทำลูกชิ้นอกไก่

     1. นำอกไก่ไปโขลกหรือปั่นให้ละเอียด ปรุงรสด้วยเกลือป่นและพริกไทยป่น ใส่น้ำมันมะกอกและผงฟูลงไปเล็กน้อย
     2. ปั้นส่วนผสมเป็นก้อน ๆ แล้วนำไปต้มจนสุกและลอยขึ้นมา ตักขึ้น
 

ดูวิธีทำ ลูกชิ้นอกไก่ เพิ่มเติมคลิก

7. ลูกชิ้นไก่ (สูตรใส่น้ำปลา)



สูตรจาก คุณ salome'st สมาชิกเว็บไซต์พันทิปดอทคอม

          ใครอยากได้กลิ่นหอม ๆ ของลูกชิ้นไก่ ขอแนะนำสูตรนี้เลยค่ะ ปรุงรสด้วยน้ำปลานิดหน่อย เพิ่มผงฟูลงไปด้วย ทั้งนี้จะเปลี่ยนเป็นลูกชิ้นปลาหรือลูกชิ้นหมูก็ได้นะคะ


ส่วนผสม ลูกชิ้นไก่ (สูตรใส่น้ำปลา)


เนื้ออกไก่ 800 กรัม
ผงฟู 2 ช้อนชา
เกลือ 2 ช้อนชา
พริกไทย
น้ำปลา 2 ช้อนโต๊ะ
น้ำเปล่า
น้ำเย็น 1 แก้วเล็ก


วิธีทำลูกชิ้นไก่ (สูตรใส่น้ำปลา)

     1. หั่นเนื้อไก่ให้เป็นชิ้นเล็ก ๆ เพื่อให้ง่ายต่อการบด นำเนื้อไก่ไปบดในเครื่องบดให้ละเอียดสักครู่ ลองเอามือจับดู ถ้าเนื้อไก่ไม่ติดกันเป็นอันใช้ได้ เตรียมไว้
     2. ผสมผงฟู เกลือ และน้ำปลาลงไปแล้วก็เอาเนื้อไก่ที่บดไว้แล้วลงไปผสมประมาณ 10 นาที ระหว่างที่ขยำก็ค่อย ๆ เติมน้ำเปล่าลงไป จากนั้นก็เอาพลาสติกถนอมอาหารมาคลุมแล้วเข้าตู้เย็น ถ้าเป็นช่องธรรมดาก็แช่ข้ามคืนไว้ แต่ถ้าเป็นช่องฟรีซแช่ประมาณ 30 นาที
     3. พอนำออกมาจากตู้เย็นก็ใส่พริกไทยลงไปแล้วก็ขยำให้เข้ากันอีกที เตรียมไว้
     4. ต้มน้ำรอไว้ แต่ไม่ต้องเดือดมากแค่พอร้อน เพราะถ้าเดือดมากลูกชิ้นข้างในจะไม่สุก จากนั้นก็ปั้นเป็นลูก ๆ แล้วก็นำลงไปต้ม พอลูกชิ้นลอยขึ้นมาแล้วก็รออีกสักพักจึงนำขึ้นมาไปใส่น้ำเย็น พร้อมนำไปทำอาหาร
 

ดูวิธีทำ ลูกชิ้นไก่ (สูตรใส่น้ำปลา) เพิ่มเติมคลิก

8. ลูกชิ้นคลีนไร้แป้ง





          ปิดท้ายกันด้วยลูกชิ้นคลีนไร้แป้ง ตัวลูกชิ้นใส่เนื้ออกไก่กับเนื้อกุ้ง เพิ่มสีสันจากแครอต ปรุงรสด้วยผงกระเทียม น้ำปลา และพริกไทย


ส่วนผสม ลูกชิ้นคลีนไร้แป้ง


เนื้ออกไก่ 500 กรัม
เนื้อกุ้ง 100 กรัม
ไข่ขาว 2 ฟอง
ผงฟู 1/2 ช้อนชา
พริกไทยตามชอบ
น้ำปลา 2 ช้อนชา
ผงกระเทียม 1 ช้อนชา
เกลือ 1/4 ช้อนชา
แครอตสับ 20 กรัม (ไม่ใส่ก็ได้)


วิธีทำลูกชิ้นคลีนไร้แป้ง

       1. ใส่เนื้ออกไก่ กุ้ง ไข่ขาว ผงฟู พริกไทยดำ น้ำปลา ผงกระเทียม และเกลือลงในเครื่องปั่น ปั่นจนเนียนละเอียด
     2. ใส่แครอตสับ คนผสมจนทั่ว
     3. ตั้งน้ำให้เดือด ปั้นลูกชิ้นเป็นก้อนกลมหยอดลงไป พอสุกจะลอยขึ้น ตักขึ้นมาใส่อ่างน้ำผสมน้ำแข็งสักครู่ พร้อมนำไปทำอาหาร
 
            ให้สามว้าว… ไปเลยสำหรับวิธีทำลูกชิ้นคลีน ลูกชิ้นไร้แป้ง ความพิเศษคือส่วนผสมไม่มีแป้ง คราวนี้จะได้กินลูกชิ้นเนื้อล้วน ๆ สักที ถ้าเอาไปทำก๋วยเตี๋ยว หรือเอาไปทำเมนูยำคงอร่อยน่าดูเลยล่ะ
  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













8 สูตรลูกชิ้นคลีน ลูกชิ้นไร้แป้ง หลากสไตล์ทำเองง่าย ๆ ไม่น่าเบื่อ




อัปเดตล่าสุด 20 พฤษภาคม 2564 เวลา 13:28:57
 46,475 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































