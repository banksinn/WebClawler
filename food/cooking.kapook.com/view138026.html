




10 สูตรคัพเค้ก ไอเดียทำขนมถ้วยจิ๋วอร่อยเว่อร์วัง











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรขนม






10 สูตรคัพเค้ก ไอเดียทำขนมถ้วยจิ๋วอร่อยเว่อร์วัง




523,069อ่าน







0















           คัพเค้ก เมนูเบเกอรี่ถ้วยเล็กพอดีคำ อีกหนึ่งไอเดียทำเป็นของขวัญที่ทั้งสนุกทั้งอร่อย แถมยังทำง่ายอีกด้วย            เทศกาลปีใหม่เวียนมาบรรจบเมื่อใดที่ต้องมีอย่างแน่นอนคือ งานปาร์ตี้ บ่อยครั้งที่ไปงานเลี้ยงจะต้องมีคัพเค้ก ทั้งคัพเค้กวานิลลา หรือคัพเค้กช็อกโกแลต ขนมว่างชิ้นเล็ก ๆ เป็นอีกหนึ่งเมนูขนมต้อนรับแขกเสมอ ถ้าใครอยากได้สูตรเด็ดเอาไว้ทำกินเอง หรือไว้เสิร์ฟแขก กระปุกดอทคอมขอนำเสนอวิธีทำ 10 สูตรคัพเค้กเนื้อนุ่ม เลือกทำได้ตามสไตล์ อร่อยทุกสูตร พิสูจน์กันเลยจ้า1. คัพเค้กสีรุ้ง               แค่เห็นสีสันของคัพเค้กสีรุ้งสูตรจากคุณ blackpiano สมาชิกเว็บไซต์พันทิปดอทคอม ก็ทำเอาน้ำลายสอกันเลยทีเดียว คัพเค้กสีรุ้งเกิดจากการนำสูตรชิฟฟอนมาผสมกับสูตรบัตเตอร์เค้ก เวลากินจะได้กลิ่นหอมของเนยจาง ๆ เคล้ากับความนุ่มละมุนของเนื้อเค้ก ถ้าทำเสิร์ฟในปาร์ตี้ต้องเกิดแน่นอนค่ะ ส่วนผสม คัพเค้กสีรุ้ง      ► เนยสด 115 กรัม        ► น้ำตาลทรายป่น 120 กรัม       ► แป้งเค้ก 135 กรัม      ► ผงฟู 1 ช้อนชา      ► นมสด 125 กรัม      ► ไข่ขาว 4 ฟอง        ► ครีมออฟทาร์ทาร์      ► น้ำตาลทรายป่น 45 กรัม      ► สีผสมอาหารสีแดง สีเขียว สีฟ้า และสีส้ม (หรือสีผสมอาหารอื่นตามชอบ)วิธีทำคัพเค้กสีรุ้ง      1. ใส่เนยสดและน้ำตาลทรายลงในอ่างผสม ตีผสมเข้าด้วยกันจนนิ่มฟู      2. ร่อนแป้งเค้กและผงฟูเข้าด้วยกันแล้วแบ่งเป็น 3 ส่วนเท่า ๆ กัน ใส่แป้งเค้กส่วนที่ 1 ลงไปในส่วนผสมเนยที่ตีไว้ คนผสมพอเข้ากัน (เคล็ดลับ : เวลาใส่แป้งเค้กลงไปแล้วอย่าคนนานเพราะเนื้อเค้กจะเหนียว)      3. แบ่งนมสดเป็น 2 ส่วน เทส่วนที่ 1 ลงไปในส่วนผสมเนยคนผสมให้เข้ากัน      4. ใส่แป้งเค้กส่วนที่ 2 ลงไปในส่วนผสมเนยคนผสมพอเข้ากัน จากนั้นเทนมสดส่วนที่เหลือลงไปคนผสมให้เข้ากันอีกครั้ง      5. ใส่แป้งเค้กส่วนที่ 3 ลงไปในส่วนผสมเนยคนผสมพอเข้ากัน เพียงเท่านี้ก็จะได้บัตเตอร์เค้กแล้ว พักไว้      6. ใส่ไข่ขาวและครีมออฟทาร์ทาร์ลงในเครื่องตีแป้ง      7. ในระหว่างตีไข่ขาวกับครีมออฟทาร์ทาร์ค่อย ๆ เทน้ำตาลทรายลงไปตีผสมด้วย ตีจนส่วนผสมขึ้นฟู      8. แบ่งส่วนผสมไข่ขาวออกเป็น 2 ส่วน ตักส่วนแรกใส่ในส่วนผสมเนยแล้วคนตะล่อมเบา ๆ ให้เข้ากัน จากนั้นตักส่วนผสมไข่ขาวส่วนที่เหลือใส่ลงไปแล้วคนตะล่อมให้เข้ากัน      9. แบ่งส่วนผสมแป้งเป็น 5 ถ้วย (แยกไว้ 1 ถ้วยไม่ต้องผสมสี) จากนั้นใส่สีผสมอาหารสีแดง สีเขียว สีฟ้า และสีส้มลงไปแล้วคนให้ส่วนผสมเข้ากันดี       10. ตักส่วนผสมแป้งใส่ถ้วยกระดาษทีละชั้น โดยเริ่มจากใส่แป้งสีแดงลงไปเป็นฐานก่อน ตามด้วยส่วนผสมแป้งสีเขียว สีฟ้า สีส้ม สุดท้ายใส่ส่วนผสมแป้งที่ไม่ผสมสีลงไป      11. นำเข้าเตาอบอุณหภูมิ 130-140 องศาเซลเซียส (เตาอบเล็ก) ใช้เวลาประมาณ 25 นาที      12. นำขนมออกจากเตามาพักไว้ให้คลายความร้อน       + ดูวิธีทำเพิ่มเติมได้ที่ คัพเค้กสีรุ้ง ไอเดียทำขนมสีสันคัลเลอร์ฟูสุดชิค พร้อมเคล็ดลับความอร่อย   +++++++++++++++++++                     2. คัพเค้กเรดเวลเว็ท                สำหรับใครที่เคยลองชิมเค้กเรดเวลเว็ทมาแล้วติดใจอยากทำเสิร์ฟแขกในงานปาร์ตี้บ้าง แต่ถ้าทำชิ้นใหญ่คงไม่เหมาะขอย่อขนาดลงเป็นคัพเค้กเรดเวลเว็ทสูตรจากคุณปูขาเก เซมารู มีจุดเด่นที่เนื้อเค้กรสช็อกโกแลตแต่มีสีแดงสด โปะครีมชีส ทำเสิร์ฟในถ้วยกระดาษสีแดงดูเข้ากันจริง ๆ บอกได้คำเดียวว่าเริดส่วนผสม คัพเค้กเรดเวลเว็ท      ► แป้งสาลีอเนกประสงค์ (ร่อนแล้วตวง) 3+1/2 ถ้วย      ► เบกกิ้งโซดา 2 ช้อนชา      ► เกลือป่น 1+1/2 ช้อนชา      ► ผงโกโก้ 1/4 ถ้วย      ► ไข่ไก่ (ขนาดใหญ่) 3 ฟอง      ► น้ำตาลทราย 1+3/4 ถ้วย      ► น้ำมันดอกคาโนลา 2 ถ้วย      ► กลิ่นวานิลลา 1+1/2 ช้อนชา      ► บัตเตอร์มิลค์ 1+1/3 ถ้วย      ► น้ำส้มสายชู 2 ช้อนชา      ► สีผสมอาหารสีแดง 1 ออนซ์      ► พิมพ์คัพเค้ก 24 ถ้วยหมายเหตุ :      ► เค้กกำมะหยี่นี้ตามปกติเขาใส่น้ำส้มสายชูลงไปด้วย จะทำให้เค้กฟู นุ่ม ชุ่มละมุนละไม เพราะน้ำส้มสายชูจะไปทำปฏิกิริยากับเบกกิ้งโซดา ทำให้เกิดฟองอากาศเล็ก ๆ ในส่วนผสม ขณะที่เราตะล่อมส่วนผสมอยู่จะทำให้เค้กที่ได้เบา ฟูฟ่อง นุ่ม นวลเนียนดุจดังแพรกำมะหยี่       ► ถ้าไม่มีบัตเตอร์มิลค์ ให้ใช้นมสดจืด 1-1/3 ถ้วย ผสมน้ำมะนาว 1-1/2 ช้อนโต๊ะ ทิ้งไว้ประมาณ 5-10 นาที ส่วนผสมจะข้นขึ้น หรือใช้โยเกิร์ตรสธรรมชาติ ขนาด 4-6 ออนซ์ ผสมกับนมให้ได้ปริมาณเท่าบัตเตอร์มิลค์ 1-1/3 ถ้วย      ► ใช้น้ำมันคาโนลา หรือน้ำมันเมล็ดดอกทานตะวัน จะได้ไม่มีกลิ่นน้ำมันติดขนม      ► สีผสมอาหารสีแดงในสูตรต้นฉบับใช้ 3 ออนซ์ แม่ปูใช้ 1 ออนซ์ สีก็แดงอย่างสุดขีดแล้วค่ะหรือจะขึ้นอยู่กับยี่ห้อที่ใช้ก็อาจเป็นไปได้วิธีทำคัพเค้กเรดเวลเว็ท      1. เปิดเตาอบที่อุณหภูมิ 350 องศาฟาเรนไฮต์ เตรียมไว้      2. ร่อนแป้งเค้ก เกลือ เบกกิ้งโซดา และผงโกโก้เข้าด้วยกัน พักไว้ก่อน      3. ตอกไข่ไก่ใส่ลงในอ่างผสมขนาดใหญ่ จากนั้นตีด้วยตะกร้อไฟฟ้า ใช้ความเร็วปานกลางจนขึ้นฟู      4. ค่อย ๆ ใส่น้ำตาลทรายลงไปทีละน้อยจนหมด ตีจนส่วนผสมข้นเป็นครีม ใช้เวลาตีประมาณ 5 นาที จากนั้นยกตะกร้อขึ้นให้ส่วนผสมไหลลงเห็นเป็นรอยพับ       5. ค่อย ๆ เทน้ำมันใส่ลงในอ่างผสมไข่ ตีส่วนผสมให้เข้ากัน ตามด้วยกลิ่นวานิลลาลงไป ส่วนผสมที่ได้จะข้น ๆ      6. ใส่สีผสมอาหารสีแดงลงไปทั้งหมด ตีส่วนผสมให้เข้ากันดี แล้วใส่น้ำส้มสายชูลงไป      7. ใส่ส่วนผสมแป้งครึ่งหนึ่งลงในอ่างผสมไข่ ตะล่อมส่วนผสมพอเข้ากัน      8. ใส่บัตเตอร์มิลค์ลงไป ตะล่อมส่วนผสมให้เข้ากันอีกครั้ง แล้วใส่แป้งที่เหลือลงไปจนหมด ตะล่อมส่วนผสมให้เข้ากัน (การตะล่อมแป้งตะล่อมเบา ๆ แต่ให้ทำไว ๆ ค่ะ)      9. ค่อย ๆ ตักส่วนผสมใส่ในลงพิมพ์กระดาษ (จริง ๆ ต้องได้ทั้งหมด 24 ถ้วย แต่วันนี้แม่ปูมือหนักไปหน่อย ทำได้ 22 ถ้วยค่ะ) จากนั้นนำเข้าเตาอบ นานประมาณ 23-25 นาที หรือจนเค้กสุก (โดยใช้ไม้ปลายแหลมจิ้มดู ให้จิ้มไม้ลงไปตรงกลางเค้ก ถ้าไม่มีเศษแป้งติดไม้ก็แสดงว่าเค้กสุกแล้ว) นำออกจากเตาอบพักบนตะแกรงให้เค้กคลายความร้อนก่อนประมาณ 10 นาที จึงนำออกจากถาดวางพักให้เค้กเย็นบนตะแกรง      10. พักเค้กให้เย็นก่อน ระหว่างนี้ก็ไปทำครีมชีสฟรอสติ้งกันค่ะส่วนผสม ครีมชีสฟรอสติ้ง      ► ครีมชีส 227 กรัม       ► เนยนุ่ม ๆ 113 กรัม      ► น้ำตาลไอซิ่ง 400 กรัมวิธีทำครีมชีสฟรอสติ้ง      ► ตีครีมชีสให้เนียนแล้วใส่เนยลงไปตีให้เข้ากันจนส่วนผสมขึ้นฟู (จะได้หน้าตาดังรูป) จากนั้นค่อย ๆ ใส่น้ำตาลไอซิ่งลงไป (หาผ้าคลุมอ่างไว้ด้วยก็ดีค่ะ น้ำตาลจะได้ไม่กระจายเต็มห้อง) ตีไปเรื่อย ๆ จนน้ำตาลละลายหมด (ใช้เวลาไม่นานมากค่ะ)      ► จะได้ส่วนผสมครีมฟรอสติ้งข้น ๆ เนียน ๆ ดังนี้ จากนั้นนำไปบีบลงบนเค้ก (ถ้าบีบครีมไม่หนามาก ก็จะบีบได้พอดีกับคัพเค้กตามสูตรนี้ค่ะ แม่ปูบีบใส่ บางอันหนา บางอันบาง แต่ก็พอดีค่ะ)       ► แบบนี้โปะอย่างหนา สำหรับคนที่ชื่นชอบครีมหวาน ๆ      + ดูวิธีทำเพิ่มเติมได้ที่ เรด เวลเว็ท คัพเค้กกำมะหยี่สีแดง เย้ายวนเกินห้ามใจ   +++++++++++++++++++            3. คัพเค้กช็อกโกแลต                เอาใจคนรักช็อกโกแลตด้วยคัพเค้กช็อกโกแลต เบเกอรี่สุดคลาสสิกถูกใจทุกเพศทุกวัย เต็มอิ่มไปกับเนื้อช็อกโกแลตเน้น ๆ ทั้งเนื้อคัพเค้กรสช็อกโกแลต สอดไส้ช็อกโกแลตกานาช และโปะครีมช็อกโกแลตฟรอสติ้งด้านบนอีกด้วย เห็นแบบนี้ต้องจัดสักชิ้นแล้วส่วนผสม คัพเค้ก      ► ดาร์กช็อกโกแลตสับ 6 ช้อนโต๊ะ      ► ผงโกโก้ 1/3 ถ้วย      ► กาแฟร้อน 3/4 ถ้วย      ► แป้งขนมปัง 3/4 ถ้วย      ► น้ำตาลทราย 3/4 ถ้วย      ► เกลือป่น 1/2 ช้อนชา      ► เบกกิ้งโซดา 1/2 ช้อนชา      ► น้ำมันพืช 6 ช้อนโต๊ะ       ► ไข่ไก่ 2 ฟอง      ► น้ำส้มสายชู 2 ช้อนชา      ► กลิ่นวานิลลา 1 ช้อนชาส่วนผสม ช็อกโกแลตกานาช      ► ดาร์กช็อกโกแลตสับ 4 ช้อนโต๊ะ      ► เฮฟวี่ครีม 1/4 ถ้วย      ► น้ำตาลไอซิ่ง 1 ช้อนโต๊ะส่วนผสม ครีมช็อกโกแลตฟรอสติ้ง      ► เนยจืด 1+1/4 ถ้วย (อุณหภูมิห้อง)      ► น้ำตาลไอซิ่ง 1 ถ้วย      ► ผงโกโก้ 3/4 ถ้วย      ► เกลือป่น      ► แบะแซ 3/4 ถ้วย      ► กลิ่นวานิลลา 1 ช้อนชา      ► ช็อกโกแลตละลาย 1 ถ้วยวิธีทำคัพเค้กช็อกโกแลต          1. ทำช็อกโกแลตกานาชโดยใส่ดาร์กช็อกโกแลตสับ เฮฟวี่ครีม และน้ำตาลไอซิ่งลงในชามทนความร้อน นำเข้าไมโครเวฟประมาณ 20-30 วินาที นำออกมาคนให้เข้ากัน นำไปแช่เย็นประมาณ 30 นาที          2. เปิดเตาอบที่อุณหภูมิ 350 องศาฟาเรนไฮต์ เตรียมไว้          3. วางเรียงพิมพ์มัฟฟินบนถาดรองอบ เตรียมไว้          4. ทำคัพเค้กโดยใส่ดาร์กช็อกโกแลตสับและผงโกโก้ลงในชามผสม เทกาแฟร้อนลงไปคนจนละลาย นำไปแช่เย็นประมาณ 20 นาที           5. ผสมแป้งขนมปัง น้ำตาลทราย เกลือป่น และเบกกิ้งโซดาให้เข้ากัน           6. ใส่น้ำมันพืช ไข่ไก่ น้ำส้มสายชู และกลิ่นวานิลลาลงไปในส่วนผสมช็อกโกแลตกานาชที่เย็นแล้วคนผสมให้เข้ากัน ตามด้วยใส่ส่วนผสมแป้งลงไปคนให้เข้ากัน           7. หยอดส่วนผสมคัพเค้กลงในพิมพ์มัฟฟิน 3/4 ของถ้วย ตามด้วยช็อกโกแลตกานาชประมาณ 1 ช้อนชา นำเข้าไปอบประมาณ 17-19 นาที นำออกมาพักไว้บนตะแกรงประมาณ 10 นาที เสร็จแล้วนำออกมาจากพิมพ์มัฟฟินแล้วพักทิ้งไว้ให้เย็นประมาณ 1 ชั่วโมง          8. ทำครีมช็อกโกแลตฟรอสติ้งโดยใส่เนยจืด น้ำตาลไอซิ่ง ผงโกโก้ และเกลือป่นลงในเครื่องตีประมาณ 30 วินาที ตีจนเนื้อเนียน ใส่แบะแซและกลิ่นวานิลลาลงไปตีให้เข้ากันประมาณ 5-10 วินาที ใส่ช็อกโกแลตละลายลงไปตีให้เข้ากันประมาณ 10-15 วินาที นำไปบีบตกแต่งบนหน้าคัพเค้กให้สวยงามก่อนเสิร์ฟ   +++++++++++++++++++            4. คัพเค้กวานิลลา                มาต่อกันที่คัพเค้กวานิลลา เนื้อนุ่มชุ่มเนย ด้านบนบีบวานิลลาบัตเตอร์ครีมฟรอสติ้งลงไป แถมยังโรยเกล็ดน้ำตาลตกแต่งอย่างสวยงาม แค่หน้าตาก็กินขาด รสชาติไม่ต้องพูดถึง ต้องอร่อยตามหน้าตาอยู่แล้วค่ะ ส่วนผสม คัพเค้กวานิลลา       ► แป้งสาลีอเนกประสงค์ 1+1/4 ถ้วย      ► ผงฟู 1/2 ช้อนชา      ► เบกกิ้งโซดา 1/4 ช้อนชา      ► เกลือป่น 1/4 ช้อนชา      ► ไข่ไก่ 2 ฟองใหญ่       ► น้ำตาลทราย 1 ถ้วย      ► เนยจืด 1/2 ถ้วย      ► กลิ่นวานิลลา 1+1/2 ช้อนชา      ► ซาวร์ครีม 1/2 ถ้วยส่วนผสม วานิลลาบัตเตอร์ครีมฟรอสติ้ง      ► เนยจืด 1 ถ้วย      ► น้ำตาลไอซิ่ง 2+1/2 ถ้วย      ► กลิ่นวานิลลา 1 ช้อนโต๊ะ      ► เฮฟวี่วิปปิ้งครีม 1 ช้อนโต๊ะ      ► เกล็ดน้ำตาล (สำหรับตกแต่ง)วิธีทำคัพเค้กวานิลลา          1. เปิดเตาอบที่อุณหภูมิ 350 องศาฟาเรนไฮต์ เตรียมไว้          2. เรียงพิมพ์มัฟฟิน 12 ชิ้น บนถาดอบ เตรียมไว้          3. ทำคัพเค้กวานิลลาโดยผสมแป้งสาลีอเนกประสงค์ ผงฟู เบกกิ้งโซดา และเกลือป่นเข้าด้วยกัน พักไว้          4. ใช้เครื่องตีมือถือด้วยความเร็วปานกลางตีไข่ไก่และน้ำตาลทรายประมาณ 2 นาที หรือจนเนื้อเนียน ใส่เนยจืดและกลิ่นวานิลลาลงไปตีด้วยความเร็วต่ำประมาณ 1 นาที นำส่วนผสมแป้งลงไปตีต่อด้วยความเร็วต่ำจนเข้ากัน ใส่ซาวร์ครีมลงไปตีต่อจนเนื้อเนียน          5. หยอดส่วนผสมคัพเค้กลงในพิมพ์มัฟฟินประมาณ 3/4 ของถ้วย นำเข้าไปอบประมาณ 18-20 นาที หรือจนสุก นำออกมาพักไว้ให้เย็น          6. ทำวานิลลาบัตเตอร์ครีมฟรอสติ้งโดยใช้เครื่องตีมือถือด้วยความเร็วปานกลางตีเนยจืดประมาณ 30 วินาที ใส่น้ำตาลไอซิ่ง กลิ่นวานิลลา และเฮฟวี่วิปปิ้งครีมลงไปตีด้วยความเร็วสูงประมาณ 3 นาที นำไปบีบตกแต่งบนหน้าคัพเค้ก โรยเกล็ดน้ำตาลให้สวยงาม พร้อมเสิร์ฟ ++++++++++++++++            5. คัพเค้กโอรีโอ้                ปาร์ตี้ปีใหม่ทั้งทีต้องมีคัพเค้กหลากหลายให้เลือกหน่อย อย่างคัพเค้กโอรีโอ้ก็เหมาะทำเอาใจเด็ก ๆ เนรมิตคัพเค้กเป็นหน้ามิกกี้เม้าส์ ตกแต่งด้วยไอซิ่งที่ทำจากครีมโอรีโอ้ด้วย ว้าว… ผู้ใหญ่อย่างเรายังอยากกินบ้างเลยล่ะ ส่วนผสม คัพเค้กโอรีโอ้      ► แป้งเค้กสำเร็จรูป 500 กรัม      ► แป้งสาลีอเนกประสงค์ 1 ถ้วย      ► น้ำตาลทราย 1 ถ้วย      ► เกลือป่น 1 ช้อนชา      ► ไข่ขาว 4 ฟอง      ► น้ำเปล่า 1+1/3 ถ้วย      ► น้ำมันพืช 2 ช้อนโต๊ะ      ► ซาวร์ครีม 1 ถ้วย      ► กลิ่นวานิลลา 1 ช้อนชาส่วนผสม ครีมชีสฟรอสติ้งไอซิ่ง      ► เนยจืด 1 ถ้วย      ► ครีมชีส 1 ถ้วย      ► น้ำตาลไอซิ่ง 8 ถ้วย      ► ครีมจากโอรีโอ้ 10-15 ชิ้น      ► เฮฟวี่ครีม 4 ช้อนโต๊ะ      ► กลิ่นวานิลลา 2 ช้อนชา      ► โอรีโอ้ (หักครึ่ง) 24 ชิ้น       ► โอรีโอ้บด 5-10 ชิ้น (เอาครีมออก) วิธีทำคัพเค้กโอรีโอ้          1. เปิดเตาอบที่อุณหภูมิ 325 องศาฟาเรนไฮต์ เตรียมไว้          2. ทำคัพเค้กโดยผสมแป้งเค้กสำเร็จรูป แป้งสาลีอเนกประสงค์ และเกลือป่นเข้าด้วยกัน เตรียมไว้          3. ตีไข่ขาว น้ำเปล่า และกลิ่นวานิลลาเข้าด้วยกันประมาณ 10 วินาที ใส่ส่วนผสมแป้งลงไปตีด้วยความเร็วต่ำจนเข้ากัน ใส่ซาวร์ครีมลงไปตีจนเข้าด้วยกัน          4. เรียงพิมพ์มัฟฟินบนถาดรองอบ หยอดส่วนผสมคัพเค้กประมาณ 3/4 ของถ้วย นำเข้าไปอบประมาณ 25 นาที นำออกมาพักไว้ให้เย็น แกะออกจากพิมพ์มัฟฟิน เตรียมไว้          5. ทำไอซิ่งโดยตีเนยจืดและครีมชีสเข้าด้วยกัน ใส่น้ำตาลไอซิ่งลงไปตีให้เข้ากัน ใส่ครีมโอรีโอ้ เฮฟวี่ครีม และกลิ่นวานิลลาลงไปตีให้เข้ากัน นำไปบีบตกแต่งบนหน้าคัพเค้ก ตกแต่งด้วยโอรีโอ้หักครึ่ง โรยโอรีโอ้บดลงไปให้สวยงาม พร้อมเสิร์ฟ ++++++++++++++++++                      6. คัพเค้กสตรอว์เบอร์รี              สำหรับคนอยู่หอ หรือมนุษย์คอนโดที่ไม่มีเตาอบแต่อยากทำคัพเค้กสำหรับปาร์ตี้ปีใหม่ ขอแนะนำคัพเค้กสตรอว์เบอร์รี ทำง่าย ๆ ด้วยไมโครเวฟ จุดเด่นคือ ใส่เนื้อสตรอว์เบอร์รีลงไปในเนื้อเค้กด้วย และยังตกแต่งด้วยวิปปิ้งครีมและสตรอว์เบอร์รีสดอีก ลองทำดูนะคะ ฟินจริง ๆ  ส่วนผสม คัพเค้กสตรอว์เบอร์รี      ► แป้งเค้ก 200 กรัม      ► แป้งข้าวโพด 1 ช้อนโต๊ะ      ► เกลือป่น      ► ผงฟู 1/2 ช้อนชา      ► ผงวานิลลา 1/2 ช้อนชา      ► เนยเค็ม 250 กรัม      ► น้ำตาลทราย 250 กรัม      ► ไข่ไก่ 5 ฟอง      ► นมข้นจืด 50 มิลลิลิตร      ► กลิ่นสตรอว์เบอร์รี 1 ช้อนชา      ► สีผสมอาหารสีแดงสตรอว์เบอร์รี 1 ช้อนชา      ► สตรอว์เบอร์รีในน้ำเชื่อม หรือสตรอว์เบอร์รีสด      ► วิปปิ้งครีม (สำหรับแต่ง)      ► สตรอว์เบอร์รีสดฝานบาง (สำหรับตกแต่ง)วิธีทำคัพเค้กสตรอว์เบอร์รี          1. ร่อนแป้งเค้กกับแป้งข้าวโพด เกลือป่น ผงฟู และผงวานิลลาเข้าด้วยกัน เตรียมไว้          2. ตีผสมเนยเค็มกับน้ำตาลทรายด้วยตะกร้อมือจนจนขึ้นฟู ค่อย ๆ เติมไข่ไก่ลงไปตีผสมจนเข้ากัน เติมส่วนผสมแป้ง นมข้นจืด กลิ่นสตรอว์เบอร์รี และสีผสมอาหารสีแดงสตรอว์เบอร์รี ตีผสมจนเข้ากันเป็นเนื้อเดียว ใส่สตรอว์เบอร์รีในน้ำเชื่อมลงไป ใช้พายยางคนผสมจนเข้ากัน          3. ตักส่วนผสมคัพเค้กใส่พิมพ์ นำเข้าไมโครเวฟใช้ไฟแรงประมาณ 170 องศาเซลเซียส เวลา 5-10 นาที หรือจนเค้กสุก นำออกจากไมโครเวฟ พักไว้จนเย็นสนิท แต่งหน้าให้สวยงามด้วยวิปปิ้งครีม และสตรอว์เบอร์รีสด พร้อมเสิร์ฟ          + ดูวิธีทำเพิ่มเติมได้ที่ คัพเค้กสตรอว์เบอร์รีไมโครเวฟ เมนูหวานแหววทำเองได้ ++++++++++++++++++++                  






7. คัพเค้กนึ่ง





          คัพเค้กทั่วไปแม้ว่าอร่อยแต่หน้าตาไม่เจิดเท่าไร ถ้ามีเวลาเตรียมตัวสำหรับงานปาร์ตี้ปีใหม่มากพอ ขอแนะนำคัพเค้กนึ่ง ไอเดียจากคุณ songsweetsong สมาชิกเว็บไซต์พันทิปดอทคอม จุดเด่นคือ เนรมิตคัพเค้กเป็นหน้าตาการ์ตูนสามมิติ ทั้งหน้าแมว หน้าหมีคุมะมง และหน้าหมีริลัคคุมะ ชอบแบบไหนก็จัดไปเลยค่ะ ที่สำคัญไม่ต้องใช้เตาอบด้วยนะคะ นั่นแน่… อยากลองทำกันแล้วล่ะสิ เตรียมปากกาและกระดาษมาจดสูตรกันเลยค่ะส่วนผสม คัพเค้กนึ่ง (สูตรนี้ใช้ถ้วยขนาดกว้าง 3 เซนติเมตร ได้ 5 ถ้วยค่ะ)      ► ไข่ไก่ 1 ฟอง      ► น้ำตาลทราย 30 กรัม      ► นมสด 60 ซี.ซี.      ► แป้งแพนเค้กสำเร็จรูป 100 กรัม      ► เนยจืดละลาย 15 กรัม      ► แป้งสาลีอเนกประสงค์ 1 ช้อนโต๊ะ      ► สีผสมอาหารสีแดงและสีดำวิธีทำคัพเค้กนึ่ง      1. ตีไข่ไก่กับน้ำตาลทรายเข้าด้วยกัน ตามด้วยนมสด      2. ใส่แป้งแพนเค้กสำเร็จรูปลงไป ตามด้วยใส่เนยละลาย ตีจนเนื้อเนียน เท่านี้ก็จะได้เนื้อแป้งที่จะทำเป็นตัวเค้กแล้วค่ะวิธีแต่งหน้าคัพเค้ก      1. ต่อมาเป็นส่วนสำหรับแต่งหน้าเค้กค่ะ แบ่งส่วนผสมแป้งที่ผสมแล้วออกมา 3 ช้อนโต๊ะ ผสมกับแป้งสาลีอเนกประสงค์ 1 ช้อนโต๊ะ แล้วนำมาแบ่งออกเป็น 2 ถ้วย      2. ใส่สีผสมอาหารสีแดง และสีผสมอาหารสีดำลงไปคนให้เข้ากัน จากนั้นตักแป้งสีใส่ถุงบีบ      3. ตักส่วนผสมแป้งใส่พิมพ์ 3/4 ของถ้วย      4. บีบสีดำและสีแดงแต่งหน้าให้สวยงาม      5. นำไปนึ่งประมาณ 8-10 นาที (ระยะเวลาขึ้นอยู่กับขนาดของพิมพ์ที่ใช้ค่ะ ถ้าพิมพ์ใหญ่ก็จะใช้เวลามากขึ้น)      ► เคล็ดลับ : ใช้ผ้าห่อฝาของหม้อนึ่ง หรือใช้กระดาษอเนกประสงค์สำหรับที่ใช้ในครัวคลุมปิดขนมก่อนจะปิดฝา (แต่ตอนนึ่งเสร็จต้องค่อย ๆ เปิด อย่าให้กระดาษอเนกประสงค์ตกลงไปโดนหน้าขนมนะคะ) เพื่อป้องกันไม่ให้น้ำหยดไปโดนหน้าเค้กค่ะ

      6. ต่อมาบีบส่วนหูค่ะ โดยบีบแป้งบนกระดาษไข นำไปนึ่งประมาณ 3-4 นาที จากนั้นใช้มีดแซะส่วนหูออกมาตกแต่งบนเค้ก เท่านี้ก็เรียบร้อยค่ะ      + ดูวิธีทำเพิ่มเติมได้ที่ วิธีทำคัพเค้กการ์ตูน สูตรไม่อบ น่ารักฟรุ้งฟริ้งเห็นแล้วเลิฟเลย
++++++++++++++++
  
  
  8. คัพเค้กช็อกโกแลตคาราเมล





          หลังจากชิมคัพเค้กมาถึง 7 สูตรแล้วถ้าหากยังไม่จุใจมาต่อกันด้วยคัพเค้กช็อกโกแลตคาราเมลที่ใช้ขนมสุดอร่อยอย่างสนิกเกอร์สมาเป็นส่วนผสม เนื้อเค้กรสโกโก้ บีบครีมเนยถั่วลงไป ราดซอสคาราเมล ตกแต่งด้วยสนิกเกอร์ส แหม… ทั้งหวานหอมคาราเมลแบบนี้ ชิ้นเดียวไม่พอแน่นอนส่วนผสม คัพเค้กช็อกโกแลต      ► ผงโกโก้ 1/2 ถ้วย      ► แป้งสาลีอเนกประสงค์ 3/4 ถ้วย      ► เบกกิ้งโซดา 1/2 ช้อนชา      ► ผงฟู 3/4 ช้อนชา      ► เกลือป่น 1/4 ช้อนชา      ► ไข่ไก่ 2 ฟอง (อุณหภูมิห้อง)      ► น้ำตาลทราย 1/2 ถ้วย      ► น้ำตาลทรายแดง 1/2 ถ้วย      ► น้ำมันพืช 1/3 ถ้วย      ► กลิ่นวานิลลา 2 ช้อนชา      ► บัตเตอร์มิลค์ 1/2 ถ้วยส่วนผสม ครีมเนยถั่วฟรอสติ้ง      ► เนยจืด 5 ช้อนโต๊ะ      ► เนยถั่ว 1 ถ้วย      ► น้ำตาลไอซิ่ง 1 ถ้วย      ► เฮฟวี่ครีม 1/3 ถ้วย      ► กลิ่นวานิลลา 1 ช้อนชา      ► เกลือป่น 1/4 ช้อนชา      ► ซอสคาราเมลสำเร็จรูป (สำหรับราด)      ► สนิกเกอร์สสับ 5-6 แท่ง (สำหรับตกแต่ง)วิธีทำคัพเค้กช็อกโกแลตคาราเมล (สนิกเกอร์ส)          1. เปิดเตาอบที่อุณหภูมิ 350 องศาฟาเรนไฮต์ เตรียมไว้          2. เรียงพิมพ์มัฟฟิน 12 ถ้วยบนถาดอบ เตรียมไว้          3. ทำคัพเค้ก โดยผสมผงโกโก้ แป้งสาลีอเนกประสงค์ เบกกิ้งโซดา ผงฟู และเกลือป่นให้เข้ากัน เตรียมไว้          4. ตีไข่ไก่ น้ำตาลทราย น้ำตาลทรายแดง น้ำมันพืช และกลิ่นวานิลลาให้เข้ากันจนเนียน เสร็จแล้วเทส่วนผสมแป้ง 1/2 ส่วนลงไปผสมให้เข้ากัน พักไว้          5. นำส่วนผสมแป้งอีก 1/2 ส่วนที่เหลือเอาไปผสมกับบัตเตอร์มิลค์ เสร็จแล้วนำไปผสมกับส่วนผสมไข่ไก่จนเข้ากัน          6. หยอดส่วนผสมคัพเค้กลงในพิมพ์มัฟฟิน นำเข้าเตาอบประมาณ 18-19 นาที หรือจนสุก พักไว้ให้เย็น นำออกมาจากพิมพ์          7. ทำช็อกโกแลตคาราเมลโดยตีเนยจืดด้วยความเร็วปานกลางประมาณ 1 นาที ใส่เนยถั่วตีต่อจนเข้ากัน ใส่น้ำตาลไอซิ่ง เฮฟวี่ครีม กลิ่นวานิลลา และเกลือป่นลงไปตีให้เข้ากันประมาณ 20 วินาที แล้วมาตีด้วยความเร็วสูงประมาณ 1 นาที          8. นำไปบีบตกแต่งบนหน้าคัพเค้ก ราดซอสคาราเมล โรยสนิกเกอร์สให้สวยงาม พร้อมเสิร์ฟ
+++++++++++++++++++
9. คัพเค้กมะพร้าว





          เพื่อน ๆ ที่ชอบกินมะพร้าวต้องปลื้มกับคัพเค้กมะพร้าวแน่นอน เนื้อเค้กใส่มะพร้าวทุกอณู โปะด้วยครีมมะพร้าวฟรอสติ้งละมุนลิ้น และยังโรยด้วยมะพร้าวขูดอีกด้วย ยิ่งกินตอนอบสุกใหม่ ๆ ยิ่งอร่อยเลยล่ะส่วนผสม คัพเค้กมะพร้าว      ► น้ำมันมะพร้าว 1/4 ถ้วย      ► น้ำตาลทราย 2/3 ถ้วย      ► กะทิ 1 ถ้วย      ► กลิ่นวานิลลา 1 ช้อนชา      ► แป้งสาลีอเนกประสงค์ 1 ถ้วย      ► ผงฟู 1/2 ช้อนชา      ► เบกกิ้งโซดา 1/2 ช้อนชา      ► เกลือป่น      ► มะพร้าวขูด 1 ถ้วยส่วนผสม ครีมมะพร้าวฟรอสติ้ง      ► เนยจืด 1/3 ถ้วย      ► กะทิ 1/4 ถ้วย      ► กลิ่นวานิลลา 1 ช้อนชา      ► น้ำตาลไอซิ่ง 2+1/2 ถ้วย ถึง 3 ถ้วย      ► มะพร้าวขูด (สำหรับตกแต่ง)วิธีทำคัพเค้กมะพร้าว          1. เปิดเตาอบที่อุณหภูมิ 350 องศาฟาเรนไฮต์ เตรียมไว้          2. ทำคัพเค้กโดยตีผสมน้ำมันมะพร้าวกับน้ำตาลทรายจนเข้ากัน ใส่กะทิและกลิ่นวานิลลาลงไปตีผสมจนเข้ากัน เตรียมไว้          3. ตีผสมแป้งสาลีอเนกประสงค์ ผงฟู เบกกิ้งโซดา เกลือป่น และมะพร้าวขูดให้เข้ากัน          4. วางพิมพ์มัฟฟิน 10 ถ้วยบนถาดอบ หยอดส่วนผสมคัพเค้กลงไปประมาณ 1/3 ของถ้วย นำเข้าไปอบประมาณ 18 นาที หรือจนสุก นำออกมาพักไว้ให้เย็น          5. ทำครีมมะพร้าวฟรอสติ้งโดยตีเนยจืดจนเนื้อเนียน ใส่กะทิและกลิ่นวานิลลาลงไปตีผสมจนเข้ากัน ใส่น้ำตาลไอซิ่งลงไป 2 ถ้วย ตีผสมจนเข้ากัน ใส่น้ำตาลไอซิ่งที่เหลือลงไปตีให้เข้ากัน  นำไปบีบตกแต่งบนหน้าคัพเค้ก ตกแต่งด้วยมะพร้าวขูด พร้อมเสิร์ฟ
++++++++++++++
  
  
  



10. คัพเค้กเลมอน



          คัพเค้กเลมอนสักชิ้นไหมคะ ? เนื้อเค้กสีนวลน่ากินมาก ๆ เลยค่ะ บีบครีมเลมอนฟรอสติ้งลงไปยิ่งชูรสชาติให้อร่อยมากขึ้น ตกแต่งด้วยเลมอนสดสักชิ้นก็เข้ากัน ถ้าได้กินสักชิ้นจะทำให้รู้สึกสดชื่นไปทั้งวันเลยล่ะ ส่วนผสม คัพเค้กเลมอน      ► แป้งสาลีอเนกประสงค์ 3/4 ถ้วย      ► แป้งเค้ก 3/4 ถ้วย      ► ผงฟู 1 ช้อนชา      ► เบกกิ้งโซดา 1/8 ช้อนชา      ► เกลือป่น 1/4 ช้อนชา      ► น้ำตาลทราย 3/4 ถ้วย+2 ช้อนโต๊ะ      ► เปลือกเลมอนขูด 1 ช้อนโต๊ะ      ► เนยจืด 1/2 ถ้วย      ► ไข่ไก่ 1 ฟองใหญ่      ► ไข่ขาว 2 ฟองใหญ่      ► กลิ่นวานิลลา 1/2 ช้อนชา      ► บัตเตอร์มิลค์ 1/4 ถ้วย+3 ช้อนโต๊ะ      ► น้ำเลมอน 1+1/2 ช้อนโต๊ะส่วนผสม น้ำเชื่อมไซรัป      ► น้ำเลมอน 1 ช้อนโต๊ะ      ► น้ำตาลทราย 1 ช้อนโต๊ะส่วนผสม ครีมเลมอนฟรอสติ้ง      ► เนยจืด 3/4 ถ้วย      ► เปลือกเลมอนขูด 1 1/2 ช้อนชา      ► น้ำตาลไอซิ่ง 2+1/2 ถ้วย      ► น้ำเลมอน 1 ช้อนโต๊ะ      ► เฮฟวี่ครีม 1 ช้อนโต๊ะ      ► กลิ่นวานิลลา 1/2 ช้อนชา      ► กลิ่นเลมอน 1/4 ช้อนชา      ► เลมอนสไลซ์ (สำหรับตกแต่ง)วิธีทำคัพเค้กเลมอน          1. เปิดเตาอบที่อุณหภูมิ 350 องศาฟาเรนไฮต์ เตรียมไว้          2. ทำคัพเค้กโดยร่อนแป้งสาลีอเนกประสงค์และแป้งเค้กลงในอ่างผสม ใส่ผงฟู เบกกิ้งโซดา และเกลือป่นลงไปคนผสมให้เข้ากันประมาณ 20 วินาที เตรียมไว้          3. ตีน้ำตาลทราย 3/4 ถ้วย+2 ช้อนโต๊ะ และเปลือกเลมอนขูดจนเข้ากันประมาณ 1 นาที ใส่เนยจืดลงไปตีผสมให้เข้ากัน ใส่ไข่ไก่และไข่ขาว 1 ฟองลงไปผสมให้เข้ากัน ใส่กลิ่นวานิลลาลงไปตีผสมกับไข่ขาวอีก 1 ฟองที่เหลือจนเข้ากัน เตรียมไว้          4. เทบัตเตอร์มิลค์ลงอ่างผสม ใส่น้ำเลมอนลงไปตีให้เข้ากัน แบ่งส่วนผสมแป้ง 1/3 ส่วนลงในส่วนผสมเนยและไข่ ตีให้เข้ากัน จากนั้นเติมส่วนผสมบัตเตอร์มิลค์ครึ่งหนึ่งลงไปตีผสมให้เข้ากัน เติมส่วนผสมแป้งส่วนที่ 2 ลงไปตามด้วยส่วนผสมบัตเตอร์มิลค์ที่เหลือตีให้เข้ากัน สุดท้ายใส่แป้งที่เหลือลงไป          5. นำส่วนผสมคัพเค้กไปหยอดลงในพิมพ์มัฟฟินประมาณ 12 ชิ้น นำเข้าไปอบประมาณ 18-20 นาที นำออกมาพักไว้ให้เย็น แกะออกจากพิมพ์มัฟฟิน เตรียมไว้          6. ทำน้ำเชื่อมไซรัปโดยผสมน้ำเลมอนและน้ำตาลทรายให้เข้ากัน เสร็จแล้วนำมาทาบนคัพเค้ก          7. ทำครีมเลมอนฟรอสติ้ง ตีเนยจืดและเปลือกเลมอนขูดด้วยความเร็วปานกลางค่อนข้างสูงจนเข้ากัน ใส่น้ำตาลไอซิ่งลงไป 1 ถ้วยตีให้เข้ากัน ใส่น้ำเลมอน เฮฟวี่ครีม กลิ่นวานิลลา และกลิ่นเลมอนลงไปผสมให้เข้ากัน ใส่น้ำตาลไอซิ่งที่เหลือลงไปตีผสมให้เข้ากันประมาณ 4-5 นาที นำไปบีบตกแต่งบนหน้าคัพเค้ก จัดการวางเปลือกเลมอนให้สวยงาม พร้อมเสิร์ฟ          ถ้าใครกำลังมองหาสูตรเบเกอรี่สำหรับเสิร์ฟปาร์ตี้ปีใหม่ หรืองานสำคัญอื่น ๆ ขอแนะนำ 10 สูตรคัพเค้ก แต่ละชิ้นไซส์พอดีคำ เนื้อนุ่มละมุน หอมหวาน อร่อยจนคำสุดท้ายแน่นอนจ้า


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






10 สูตรคัพเค้ก ไอเดียทำขนมถ้วยจิ๋วอร่อยเว่อร์วัง





อัปเดตล่าสุด 12 พฤศจิกายน 2564 เวลา 20:24:03
 523,069 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































