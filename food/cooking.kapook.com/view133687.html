




อาหารคลีน 28 สูตรอาหารคลีน ทั้งคาวหวานแบบง่าย ๆ คนอื่นทำได้เราก็ทำได้











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






28 สูตรอาหารคลีน ทั้งคาวหวานแบบง่าย ๆ คนอื่นทำได้เราก็ทำได้ 




69,414อ่าน







0















            ถ้าอยากดูดีจากภายในสู่ภายนอกต้องเลือกกินอาหารคลีน ทั้ง 28 สูตรนี้ มาทั้งอาหารคาว-หวาน พ่วงด้วยเมนูเบเกอรี่ และเครื่องดื่ม มากมาย ฉันทำได้ คุณทำได้ ทุกคนทำได้ !          พวกเราอยากให้ทุกคนสุขภาพดีด้วยการกินอาหารคลีน เริ่มแรกอาจกินเพียงวันละมื้อ แต่ถ้ากินบ่อยจนเคยชินแล้วหันมากินทั้งวันเลยก็ได้ค่ะ สำหรับใครกำลังมองหาเมนูอาหารเพื่อสุขภาพเอาไว้ทำกินในครอบครัว วันนี้กระปุกดอทคอมขอนำเสนอวิธีทำ 28 อาหารคลีนสูตรจากคุณ kaataii2 สมาชิกเว็บไซต์พันทิปดอทคอม นอกจากมีอาหารคาวแล้วยังพ่วงด้วยเบเกอรี่และเครื่องดื่ม แต่ละสูตรง่ายมาก ๆ อยากให้ลองทำดู          เมนูอาหารคลีนง่าย ๆ พร้อมสูตร… ฉันทำได้ คุณทำได้ พวกเราทำได้ เย่ ! โดย คุณ kaataii2 สมาชิกเว็บไซต์พันทิปดอทคอม          สวัสดีทุกคนนะคะ วันนี้มีเมนูอาหารคลีนและเครื่องดื่มง่าย ๆ มาแบ่งปันสำหรับผู้รักสุขภาพทั้งหลายค่ะ เมนูส่วนใหญ่ก็วนไปเวียนมาคล้าย ๆ เดิม เพราะว่ามันง่ายนั่นเอง    1. แพนเค้กแป้งโฮลวีตราดเมเปิลไซรัป          นำแป้งโฮลวีต 1 ถ้วยตวง ผสมกับนมถั่วเหลืองประมาณ 1 1/2 ถ้วยตวง (บางครั้งเราใช้นมสดไขมันต่ำ หรือนมสดพร่องมันเนย) เติมน้ำผึ้งลงไปนิดหน่อย พอให้เนื้อแป้งดูข้น ๆ ไม่เหลวเกินไป จากนั้นก็นำไปทอดบนกระทะที่โรยน้ำมันไว้บาง ๆ ให้สุก แล้วก็ตกแต่งด้วยผลไม้ที่ชอบ ราดเมเปิลไซรัปก็เป็นอันเสร็จ     2. สตรอว์เบอร์รีโยเกิร์ตปั่น          น้ำสตรอว์เบอร์รีสัก 7-8 ลูก มาปั่นรวมกับน้ำเต้าหู้ หรือนมสดพร่องมันเนยประมาณ 1/2 แก้ว อาจจะใส่โยเกิร์ตลงไปปั่นด้วยเลย 1/2 ถ้วย แต่ในรูปเราแยกโยเกิร์ตไว้ไม่ได้ปั่นรวมค่ะ เมนูนี้ปั่นกินตอนเช้าสดชื่นดีนะ     3. ขนมปังโฮลวีตไส้ไข่ดาวและข้าวโอ๊ต          นำขนมปังโฮลวีตเจาะกลางแล้วจี่บนกระทะที่โรยน้ำมันไว้ เราใช้น้ำมันดอกคาโนล่า แล้วตอกไข่ใส่ลงไป รอจนสุก ส่วนข้าวโอ๊ตก็กะปริมาณที่จะทาน แล้วก็เทนมสดพร่องมันเนยหรือไขมันต่ำลงไปเลย เพิ่มผลไม้ตามชอบ     4. ขนมปังโฮลวีตอบร้อนใส่ไข่ แอปเปิลเขียว และน้ำมะเฟืองปั่น          เอาขนมปังที่เหลือจากเมนูที่แล้วมายัดใส่ถ้วยแล้วตอกไข่ลงไป นำเข้าเตาอบใช้ความร้อนที่อุณหภูมิ 120 องศาเซลเซียส อบเกือบ 10 นาที สำหรับแอปเปิลเขียวและมะเฟืองหั่นรวมกันใส่นมลงไปแล้วก็ปั่น ๆ อีกหนึ่งเมนูตอนเช้าเบา ๆ แต่อร่อย     5. กีวีคอร์นเฟล็กและกีวีโยเกิร์ตปั่น          เมนูนี้ง่ายที่สุดเลยเพียงแค่คุณปอกกีวีและหั่นชิ้นใส่ถ้วย เทคอร์นเฟล็กลงไปตามด้วยนมถั่วเหลือง หรือนมสดพร่องมันเนย ไขมันต่ำอะไรก็ได้ ก็กินได้เลย แต่จะอิ่มท้องมากขึ้นถ้าปั่นกีวีและโยเกิร์ตทานด้วยกันอีกสักแก้ว     6. แพนเค้กแป้งโฮลวีตกับไข่เบเนดิกต์          สูตรแพนเค้กทำเช่นเดียวกับเมนูแรกค่ะ ส่วนไข่เบเนดิกต์ก็เริ่มจากการทำไข่ดาวน้ำ โดยนำไข่ตอกใส่ถ้วยเอาไว้ ต้มน้ำให้เดือดแล้วก็ใส่น้ำส้มสายชูลงไปสัก 2 ช้อนโต๊ะ แล้วก็ทำน้ำวน ๆ เทไข่ลงไป ถ้าน้ำวนได้ที่ไข่จะจับตัวเป็นก้อนสวยงาม แต่ในภาพคือไม่ใช่นะ จากนั้นนำไข่ขึ้นมาวางโปะบนแป้งแพนเค้กที่สุกแล้ว           คราวนี้ทำน้ำซอสราดบนไข่ โดยต้มน้ำให้พอร้อน ๆ แต่ไม่ต้องเดือดมาก นำไข่แดงสัก 2 ฟอง ใส่ถ้วยที่เอามาวางซ้อนบนหม้อต้มน้ำได้ เพื่อให้ไอร้อนระอุมาที่ถ้วย แล้วก็ทำการคน ๆ ไข่แดง ระวังจับเป็นก้อนจนสุก (แต่ในภาพนี่เกือบสุกเลยล่ะ) ใส่เนยละลายลงไป 2 ช้อนโต๊ะ ตามด้วยน้ำมะนาวนิดหน่อย พริกไทย และเกลือเล็กน้อย ชิมรสตามชอบ แล้วก็ไปราดบนไข่ดาวน้ำ โรยออริกาโน่เพิ่มความหอมหน่อย แลดูอร่อยล้ำ     7. สลัดผักไข่ต้มและน้ำสลัดเสาวรส          อีกหนึ่งเมนูแสนง่าย นอกจากใครจะปลูกผักไฮโดรโปนิกส์เอง ล้างผักให้สะอาด ต้มไข่ให้สุกผ่าครึ่ง โรยด้วยแครนเบอร์รีอบแห้ง ลูกเกด หรืออัลมอนด์ อะไรก็ได้ตามชอบ ส่วนน้ำสลัดเราใช้เสาวรส 2 ลูก ใส่น้ำมันมะกอกและเติมรสหวานนิดหนึ่งด้วยน้ำผึ้ง คน ๆ  ราดบนสลัด ทานได้เลย เพิ่มขนมปังโฮลวีตสักแผ่น เพื่อความอยู่ท้อง     8. ปลาดอรี่จี่กระทะร้อน ไข่ดาว และมะเฟืองโยเกิร์ตปั่น          คลุกปลาดอรี่ด้วยซีอิ๊วขาว ผงออริกาโน่ และพริกไทยแล้วก็จี่บนกระทะให้สุก ทอดไข่ดาวโดยใช้น้ำมันน้อย ๆ หาผักเป็นเครื่องเคียง (ในภาพกินกับผักโขมลวก) เครื่องดื่ม ได้แก่ มะเฟือง (ต้นที่บ้านปลูกไว้เอง) ปั่นรวมกับนมและโยเกิร์ต ง่ายอีกแล้วเมนูนี้     9. ซีซาร์สลัดกุ้งสดและแอปเปิลเขียวโยเกิร์ตปั่น          ง่ายดายเช่นเคย เพียงล้างผักให้สะอาด ลวกกุ้งสดให้สุก โรยขนมปัง กินกับน้ำสลัดซีซาร์ (ไม่คลีนใช่ไหม ?) เพิ่มความสดชื่นด้วยแอปเปิลเขียวปั่นใส่นมสดและโยเกิร์ต ลืมบอก… เวลาปั่นแอปเปิลเขียว เราใช้แอปเปิลเขียว 1 ลูก โยเกิร์ต 1/2 ถ้วย และนมสดประมาณ 1/4 แก้ว     10. แซนด์วิชชีสซี่ไข่ดาว น้ำลูกพรุน (อูย… แอบกินชีส)          นำขนมปังโฮลวีตไปจี่บนกระทะให้พอกรอบ ๆ พักไว้ แล้วทอดไข่ดาวบนกระทะที่โรยน้ำมันบาง ๆ แล้วนำชีสไปโปะไว้ให้ความร้อนมันระอุผ่านไข่ขึ้นมา ให้พอเยิ้มนิด ๆ เสร็จแล้วนำมาวางบนขนมปังที่พักไว้ วางผักลงไปให้สวยงาม ประกบให้เรียบร้อยแล้วผ่าครึ่งตามภาพ… คุณเอ๊ย มันอร่อยมากเลย ทั้งนี้กินกับน้ำลูกพรุนสำเร็จรูป แต่มันหวานมาก ไม่จำเป็นอย่ากินบ่อย มันแพง… เปลืองเงิน !     11. สเต๊กปลาดอรี่กับเนื้อปูนึ่ง          นำซีอิ๊วขาวและพริกไทยคลุกเคล้าเนื้อปลา ตั้งกระทะให้ร้อนใส่น้ำมันบาง ๆ จี่ปลาดอรี่ให้สุก ส่วนเนื้อปูเราใช้วิธีนึ่งให้สุก ผักก็ลวก ๆ จัดเรียงให้สวยงาม พร้อมทาน     12. มันบดใส่เนย          เริ่มด้วยปอกเปลือกมันฝรั่งแล้วหั่นชิ้น นำไปนึ่งจะได้สุกไว ๆ พอมันฝรั่งสุกและนิ่มขึ้นก็นำมาบดให้ละเอียด เราใช้ไม้ที่ช่วยบดซื้อที่ร้านไดโซ เร็วดีทุ่นแรงดีด้วย แอบใส่เนยนิดหน่อย โรยเกลือพอให้กลมกล่อม บดให้เข้ากัน โรยออริกาโน่สักนิด กินแล้วอิ่มท้องในยามเช้าดีนะ     13. สเต๊กปลาดอรี่หมักน้ำมะขามเปียก          เริ่มจากนำมะขามเปียกมาคั้นน้ำแล้วก็นำไปหมักกับเนื้อปลาดอรี่ โรยพริกไทย ใส่ข้าวคั่ว หมักไว้สัก 15 นาที แล้วก็มาจี่บนกระทะร้อน ๆ ทำให้ปลามีรสชาติยิ่งขึ้น ทานกับผัก หรือผลไม้ตามชอบ เมนูนี้เรามักเอามาหมักอกไก่ด้วย เวลาเบื่อรสชาติเดิม ๆ     14. อกไก่กระเทียมพริกไทยกับผัดผักกาดกุ้งแห้ง          นำอกไก่หั่นชิ้นพอดีคำ ทุบกระเทียม สาดไปบนกระทะที่ตั้งไฟและโรยน้ำมันไว้ คลุกเคล้าเนื้อไก่ให้สุก จากนั้นโรยพริกไทยคลุกอีกทีเสร็จเรียบร้อย ส่วนผัดผักกาดก็ผัดง่าย ๆ ใส่กุ้งแห้ง เติมซีอิ๊วขาวเล็กน้อย ทานกับข้าวกล้องร้อน ๆ หรือจะเลือกทานกับผักตามชอบก็อร่อยดี     15. สันในไก่หมักซอสสตรอว์เบอร์รี          เมนูนี้ลองทำมั่ว ๆ โดยการนำสตรอว์เบอร์รีต้มให้เดือดใส่น้ำผึ้งลงไปนิดหน่อย เคี่ยวจนเหนียว ๆ น้ำจะแห้งลง นำสันในไก่ไปคลุก ๆ หมักทิ้งไว้ ก่อนนำมาจี่กระทะที่โรยน้ำมันไว้จนสุก โรยงาขาวลงไป ทานกับข้าวกล้องร้อน ๆ     16. อกไก่อบผลไม้          หั่นผลไม้ตามชอบเป็นชิ้นเล็ก ๆ เราใช้สับปะรด สตรอว์เบอร์รี และมะเขือเทศ ใส่กระทะตั้งบนเตา ตั้งไฟอ่อน ๆ นำอกไก่ที่คลุกพริกไทยใส่ลงไป ปิดฝาทิ้งไว้ให้ระอุจนสุก ความจริงถ้าหั่นเนื้อไก่จะเข้าเนื้อกว่านี้     17. สเต๊กปลาแซลมอนย่างเกลือ          นำปลาแซลมอนคลุกกับเกลือและพริกไทยแล้วจี่บนกระทะจนสุก ส่วนผักต่าง ๆ เรามักจะนึ่งจนสุก โดยเฉพาะฟักทองนึ่ง หวานอร่อยมาก ๆ     18. สเต๊กไก่หมักพริกไทยดำ          ง่าย ๆ เช่นเดียวกับเมนูด้านบน เพียงแต่หมักไก่กับพริกไทยดำที่ตำหยาบ ๆ แล้วคลุกเนื้อไก่ทิ้งไว้สัก 15 นาที จี่บนกระทะจนสุก ทานคู่กับผักนึ่งและข้าวไรซ์เบอร์รี     19. กุ้งต้มจิ้มซีอิ๊วขาวและผักนึ่ง          เมนูนี้ง่ายจริง ๆ เพียงคุณลวกกุ้งให้สุกจะได้สีสันสวยงาม นึ่งผักต่าง ๆ ไว้ทานเคียงกัน เพิ่มรสชาติด้วยการจิ้มซีอิ๊วขาว อร่อยดีมีประโยชน์     20. สเต๊กหมูพริกไทยดำ          จงลอกวิธีทำได้ที่เมนูที่ 18 เปลี่ยนจากเนื้อไก่เป็นเนื้อหมู เพิ่มผักนึ่งต่าง ๆ ตามชอบหรือตามที่หาได้ ถ้าอยากแซ่บก็เพิ่มน้ำจิ้มแจ่วเข้าไปอีกสักนิด รับรองความอร่อย (ด้วยตัวคุณเองนะคะ)     21. ไก่ผัดปลาแห้งใส่มันฝรั่ง          เจียวหอมใหญ่กับน้ำมัน แล้วนำไก่และมันฝรั่งคลุกเคล้าให้สุกทั่ว โรยปลาแห้งลงไปด้วย คลุกอีกที นำมาทานกับข้าวร้อน ๆ อร่อยล้ำ     22. ไข่ยัดไส้          เริ่มจากผัดไส้ให้สุกก่อน เราใช้เนื้อไก่ หอมใหญ่ แครอท ผัดกับพริกไทยดำ เหยาะซีอิ๊วขาวลงไปนิดหน่อย ตักขึ้นมาพักไว้ แล้วเจียวไข่ให้แบ ๆ พอไข่เริ่มสุกก็นำไส้ที่ผัดไว้ลงไปตรงกลาง แล้วก็พับไข่ลงมาทั้ง 4 ด้าน ในภาพนี่เกรียมไปนิดหนึ่งนะ     23. ฟักทองผัดไข่          อาหารบ้าน ๆ เบสิก ๆ แต่ให้คุณค่าทางอาหารได้ดี สำหรับเมนูนี้เพียงแค่เตรียมฟักทองปอกเปลือกและหั่นชิ้น ลงไปผัดกับน้ำมันที่เจียวกระเทียมไว้เล็กน้อย แต่เนื่องจากฟักทองสุกยาก เราจึงเติมน้ำลงไปด้วยเพื่อทำการต้มจนฟักทองสุก แล้วก็ใส่ไข่ลงไปผัดให้เข้ากัน เติมซีอิ๊วขาวนิดหน่อยก็เสร็จเรียบร้อย     24. ซุปมันฝรั่งใส่อกไก่          ทำการปอกเปลือกมันฝรั่งและหั่นชิ้นให้เรียบร้อย ล้างมะเขือเทศเตรียมไว้ นำอกไก่มาหั่นชิ้นให้พอดีคำ ต้มน้ำจนเดือดใส่ซีอิ๊วขาวเล็กน้อย แล้วตามด้วยเนื้อไก่ พอไก่สุกแล้วใส่มันฝรั่งลงไป ต้มจนเนื้อมันฝรั่งนิ่มสุก ใส่มะเขือเทศ หากมีหอมใหญ่หั่นใส่ลงไปด้วยก็ได้ พอสุกเข้ากัน ทุบพริกและบีบมะนาวตามลงไป เป็นอันแซ่บ     25. กล้วยบวชชี          นำกล้วยน้ำว้าสุก (ไม่งอมมาก) หั่นชิ้น ตั้งหางกะทิให้เดือดนำกล้วยใส่ลงไป ตามด้วยเกลือและน้ำตาลปี๊บ ปรุงรสให้ไม่หวานมาก ใส่ถั่วเหลืองซีกลงไปด้วย พอเดือดแล้วใส่หัวกะทิลงไปตาม ตั้งให้เดือดอีกครั้ง     26. กล้วยไข่เชื่อม          นำกล้วยไข่แบบยังไม่สุก แค่พอเหลืองนิด ๆ ปอกเปลือกหั่นชิ้น พักไว้ ต้มน้ำจนเดือด ใส่น้ำตาลทรายแดงลงไป เมื่อน้ำตาลละลายและพอเดือดอีกครั้งก็ใส่กล้วยลงไป ต้มต่อไปเรื่อย ๆ จนกล้วยเริ่มสุกและน้ำเชื่อมจนเข้าเนื้อ     27. มัฟฟินแครอทโฮลวีต          เริ่มด้วยการขูดแครอท 50 กรัม พักไว้ แล้วมาร่อนแป้งโฮลวีต 165 กรัม และเกลือ 1/2 ช้อนชา แล้วนำไข่ไก่ 1 ฟอง ตีกับน้ำตาลทรายแดง 55 กรัม ให้ขึ้นฟู แล้วนำส่วนของแป้งที่ร่อนไว้ลงไปผสม ตามด้วยน้ำมันดอกคาโนล่า 75 กรัม และนมพร่องมันเนย 75 กรัม ลงไปผสมให้เนียนเข้ากัน และใส่แครอทที่ขูดไว้ งาขาวคั่ว เมล็ดฟักทอง หรือผลไม้อบแห้งอื่น ๆ ตักใส่ถ้วยที่รองกระดาษไว้แล้ว นำเข้าเตาอบอุณหภูมิ 180 องศาเซลเซียส ประมาณ 10 นาที เช็กความสุกด้วยการนำไม้จิ้มฟันจิ้มตรงกลาง ถ้าสุกแล้วจะไม่มีเนื้อแป้งติดมา เมนูนี้เนื้อ ๆ เน้น ๆ แน่นมาก ถ้วยเล็ก ๆ แต่อิ่มท้องน่าดู     28. พีนัทบัตเตอร์          นำถั่วลิสงไปอบให้สุก จากนั้นนำไปปั่นในเครื่องปั่นให้ละเอียดเท่าที่เครื่องจะสามารถทำได้ แล้วใส่น้ำมันมะกอกลงไปเพื่อเพิ่มความหนืด เติมรสด้วยน้ำผึ้ง กวน ๆ บด ๆ จนเข้ากันดี แนะนำว่าค่อย ๆ เติมน้ำมัน อย่าให้มากเกินจะเยิ้ม น้ำผึ้งก็ใส่แต่พอดี ให้มีรสชาติก็พอ          จบแล้ว สำหรับเมนูง่าย ๆ ที่คุณก็ทำได้ หวังว่าจะได้ประโยชน์กันบ้างไม่มากก็น้อยนะคะ ขอให้มีความสุขกับการทานอาหารคลีนแบบพอดี ๆ ไม่เคร่งเครียดกันนะคะ          เมื่อก่อนคิดว่าเมนูอาหารคลีนกินยากเพราะมีแต่รสจืด แต่พอเจอ 28 เมนูอาหารคลีนแล้วอยากร้องพระเจ้าจอร์จ ! เยี่ยมมาก หน้าตาดีเว่อร์ แถมยังจัดเป็นอาหารเพื่อสุขภาพอีกด้วย อย่าเปิดช่วงดึกเชียวนะ เจอแบบนี้หิวเลย 









ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






28 สูตรอาหารคลีน ทั้งคาวหวานแบบง่าย ๆ คนอื่นทำได้เราก็ทำได้ 





อัปเดตล่าสุด 12 กรกฎาคม 2564 เวลา 11:19:17
 69,414 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































