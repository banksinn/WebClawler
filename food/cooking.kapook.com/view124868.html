




อะโวคาโดชีสเค้ก วิธีทำชีสเค้กอะโวคาโด ขนมหวานเพื่อสุขภาพ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรขนม






อะโวคาโดชีสเค้ก ขนมแนวใหม่ไม่มีขายต้องทำเอง เอาใจคนรักสุขภาพ




60,380อ่าน







0















           อะโวคาโดชีสเค้ก (avocado cheesecake) เมนูชีสเค้กแนวใหม่ที่ไม่มีขายที่ไหนแน่นอน สูตรดัดแปลงเป็นขนมเพื่อสุขภาพมากขึ้น ใส่อะโวคาโดเข้าไปผสมกับครีมชีส มีความกรุบกรอบของถั่ว เพิ่มความหวานจากน้ำผึ้ง รับรองทำกินเองแล้วจะติดใจ แถมยังเฮลท์ตี้สุด ๆ อีกด้วย          ส่วนใหญ่มักเห็นอะโวคาโดมาในรูปของอาหารคาว อาหารจานสลัด หรือเครื่องดื่มสมูทตี้ คราวนี้ลองเอาอะโวคาโดมาทำของหวานอย่างชีสเค้กกันบ้างดีกว่า วันนี้กระปุกดอทคอมมีวิธีทำชีสเค้กแหวกแนวไปจากเดิมสีสันและหน้าตาน่ากินมาก ๆ นั่นก็คือ อะโวคาโดชีสเค้ก สูตรจาก คุณ taraenjoy สมาชิกเว็บไซต์พันทิปดอทคอม ที่จับอะโวคาโดมาแปลงร่างเป็นชีสเค้กได้รสชาติแปลกใหม่แต่อร่อยสุดพลัง เหมาะสำหรับเป็นของว่างช่วงบ่ายเสียจริง           avocado cheesecake ขนมแปลกใหม่ อร่อยและเฮลท์ตี้ (สูตร + ภาพประกอบง่าย ๆ ที่ทำเองค่ะ) โดย คุณ taraenjoy สมาชิกเว็บไซต์พันทิปดอทคอม          ขอแนะนำตัวนะคะ จะได้เหมือนเวลาที่คนเจอกันครั้งแรก "ทารา" เป็นชื่อที่เพื่อน ๆ จะจดจำได้ ทาราทำงานด้านออกแบบ และเบเกอรี่ ตอนนี้เพิ่งมาเริ่มหัดเขียนบล็อกค่ะ อาจจะฟังดูแล้วสับสนว่า นี่เธอทำอาชีพอะไรกันนะ ? จริง ๆ แล้วก็ให้คำจำกัดความยากเหมือนกัน เพราะมีสิ่งที่สนใจหลากหลายเรื่อง ทั้งแฟชั่น ถ่ายภาพ กราฟิก เบเกอรี่ งานสถาปัตยกรรม ท่องเที่ยว ภาพประกอบหนังสือ และการเขียน ก็เลยผสมผสานทุกเรื่องที่สนใจแล้วทำออกมาในแบบที่เราชอบในรูปแบบของนักออกแบบ (designer) ใครสนใจเรื่องราวเดียวกันเข้าไปแลกเปลี่ยนไอเดียกันทาง เฟซบุ๊ก taraenjoy ยินดีค่ะ          วันนี้สูตรขนมที่มาแชร์คือ เมนูที่ชื่อว่า avocado cheesecake สูตรดัดแปลงจากเว็บไซต์ thecoveteur.com และได้ปรับสูตร จึงรู้สึกว่าเป็นอะไรที่แปลกใหม่มาก ๆ คงจะไปหากินที่ไหนไม่ได้จริง ๆ เลยเกิดไอเดียทำกินเอง เพราะอยากรู้ว่ารสชาติเป็นอย่างไรกันนะ โดยจัดการทำรูปภาพ how to ที่ถ่ายด้วยกล้องมือถือแบบ step by step เพื่อคนอื่นจะได้ดูกันง่าย ๆ ค่ะ วิธีเลือกอะโวคาโด           มาเริ่มกันด้วยวิธีเลือกผลอะโวคาโดดีกว่า เพราะว่าผลไม้ชนิดนี้ยังไม่ค่อยเป็นที่แพร่หลายในเมืองไทย อาจจะหายากหน่อยเวลาไปเดินตลาด เพราะเราก็ออกตระเวนซูเปอร์มาร์เก็ต 3-4 แห่งกว่าจะได้มา แต่วิธีเลือกนั้นง่าย ๆ เลยค่ะ ลองเด็ดขั้ว หรือจุกบนหัวของมันออก โดยเมื่อเด็ดออกแล้ว...          - ถ้าด้านในลูกสีอ่อนแสดงว่า ลูกนั้นยังดิบ (unripe)           - ถ้าด้านในลูกสีเขียวกลาง ๆ แสดงว่า ลูกนั้นสุกได้ที่ (ripe)           - ถ้าด้านในลูกสีน้ำตาลคล้ำ ๆ แสดงว่า ลูกนั้นสุกเกินไป (overripe)การปอกเปลือกอะโวคาโด             วิธีนี้ก็คิด ๆ เอาเองค่ะ สืบเนื่องจากสมัยที่อยู่อเมริกาเห็นลูกอะโวคาโดน่าทานเลยซื้อมาลองกิน กลับห้องมาก็ถึงนึกได้ว่าเราปอกไม่เป็นนี่นา มั่วไป ๆ มา ๆ เอ๊ะ ! วิธีนี้ก็เวิร์ก จากนั้นก็จำได้ดีเลย          1. วางผลอะโวคาโดให้นอนราบกับเขียง          2. ใช้มีดกรีดเข้าไปทางด้านข้าง และกรีดวนจนครบรอบ          3. เมื่อผ่าแยกออกแล้วให้ใช้มีดปีกลงบนเม็ด และหมุนเม็ดเพื่อดึงเม็ดออก          4. ใช้ช้อนตักเข้าไปบริเวณขอบผล แล้วตักแล้วควักเนื้อขึ้นมา แค่นี้เราก็จะได้เนื้อสีเขียว นุ่ม ๆ น่าทาน น่ารัก น่าทะนุถนอม (ยิ้ม)ส่วนผสม ชีสเค้กอะโวคาโด  ส่วนผสม ตัวฐานขนม ครัมป์ส (crumbs)          • ถั่ววอลนัท หรือถั่วพีแคน 100 กรัม          • บิสกิต หรือขนมปังกรอบ 55 กรัม          • ช็อกโกแลตนูเทลล่า 35 กรัม          • อินทผาลัม 50 กรัมส่วนผสม ตัวครีมชีส (filling)          • อะโวคาโด 55 กรัม          • มะนาว 2 ลูก          • น้ำผึ้ง 70 กรัม          • ครีมชีส 1 ก้อน (วางพักทิ้งไว้ให้นิ่มที่อุณหภูมิห้อง)อุปกรณ์ที่ควรมี          • ถาด (ถ้วย หรือพิมพ์) สำหรับใส่เค้ก           • เขียงและมีด          • ช้อน ที่สับ,ที่บด,สาก หรืออุปกรณ์สำหรับทุบและบดให้ละเอียด          • เครื่องปั่น          • พายปาดเริ่มจากการทำครัมป์ (crumbs) เพื่อเป็นฐานของขนม             1. นำบิสกิตและถั่ววอลนัทใส่ลงในชามผสม            2. ทุบหรือสับบิสกิตและถั่ววอลนัทให้ละเอียด              3. เลาะเอาเม็ดลูกอินทผาลัมออก และหั่นเป็นชิ้นเล็ก ๆ              4. ใส่เนื้ออินทผาลัมและช็อกโกแลตนูเทลล่าลงไปผสมให้เข้ากัน             5. นำส่วนผสมไปกรุพื้นของถาดหรือถ้วยที่เตรียมไว้ โดยกดให้รอบพื้นอย่างเบามือจนส่วนผสมเรียบและเสมอกัน (แบ่งส่วนผสมบิสกิตไว้สำหรับโรยตกแต่งหน้าขนมด้วยค่ะ) เมื่อกดจนสวยงามแล้วก็พักไว้ก่อน โดยการนำไปแช่เย็นเพื่อให้ส่วนผสมแข็งตัว ประมาณ 30 นาทีวิธีการทำเนื้อชีสเค้ก (filling)             1. บดเนื้ออะโวคาโดแบบหยาบ ๆ ฝานผิวมะนาวและคั้นน้ำมะนาว เตรียมไว้           2. ปั่นอะโวคาโด น้ำผึ้ง และน้ำมะนาวเข้าด้วยกัน           3. ใส่ครีมชีสที่ทิ้งไว้อุณหภูมิห้องจนนิ่มและผิวมะนาวลงไป           4. ปั่นรวมกันจนส่วนผสมเนียนจนเหมือนสมูทตี้             5. เทครีมชีสลงบนฐานขนมที่เรากรุและแช่ขนมปังกรอบเรียบร้อยแล้ว โดยใช้พายปาดให้เรียบและเกลี่ยให้เสมอกัน จากนั้นตกแต่งด้วยบิสกิตที่แบ่งไว้ โดยโรยให้ทั่ว ๆ เพื่อความสวยงาม ตอนนี้ขนมหน้าตาดูดี น่าทาน แต่ยังไม่ควรทานตอนนี้นะ ควรแช่เย็นให้เนื้อชีสเค้กแข็งตัวก่อน ประมาณ 30 นาที             6. หลังจากแช่เย็นไว้ เนื้อชีสเค้กจะแข็งตัวขึ้น สามารถตัดออกมาเป็นชิ้นได้ (ตามภาพ) แล้วรสชาติจะเป็นอย่างไรนะ ?              สัมผัสนุ่ม ๆ หวาน ๆ ของอะโวคาโดและน้ำผึ้ง ผสมกับครีมชีสเค็ม ๆ มัน ๆ และถั่วกับนูเทลล่าเข้ม ๆ กรอบ  ออกมามันกลมกล่อมอย่างบอกไม่ถูก ไม่รู้สึกว่าเป็นของหวานหรือของคาว เป็นของทานเล่นเพิ่มพลัง เพิ่มความสนุกสนานระหว่างวันล่ะกันค่ะ enjoy !  คุณประโยชน์ของส่วนผสม          อะโวคาโด : มีคุณค่าทางอาหารที่เป็นประโยชน์ต่อร่างกายมากกว่าผลไม้ชนิดอื่น และถือว่าเป็น "อาหารเพื่อสุขภาพ" เพราะอุดมไปด้วยแร่ธาตุ และสารอาหารที่จำเป็นสำหรับร่างกายมากมาย [คลิกอ่าน อะโวคาโดกับประโยชน์ 3 ต่อที่คุณต้องอึ้ง !]          น้ำผึ้ง : มีส่วนผสมของน้ำตาลและสารประกอบอื่น ๆ ซึ่งส่วนใหญ่จะเป็นฟรุกโทสกับกลูโคส มีวิตามินและแร่ธาตุมากมาย รวมถึงสารประกอบอื่น ๆ ที่ทำหน้าที่ช่วยต่อต้านอนุมูลอิสระ [คลิกอ่าน น้ำผึ้ง สรรพคุณและประโยชน์ของน้ำผึ้ง 54 ข้อ !]             ถั่ววอลนัท : วอลนัทมีคุณค่าทางอาหารสูงมาก วอลนัท 50 กรัม จะให้คุณค่าทางอาหารเทียบเท่ากับนมโค 500 กรัม หรือไข่ไก่ 250 กรัม วอลนัทช่วยป้องกันโรคหัวใจ ลดระดับคอเลสเตอรอล อุดมไปด้วยโอเมกา 3 [คลิกอ่าน วอลนัท ถั่วสารพัดประโยชน์]             อินทผาลัม : เป็นผลไม้ที่ไม่มีคอเลสเตอรอลและไขมันต่ำ อุดมไปด้วยไฟเบอร์และสารอาหารที่เป็นประโยชน์ต่อร่างกาย [คลิกอ่าน อินทผาลัม สรรพคุณผลไม้มหัศจรรย์จากแดนอาหรับ]             สำหรับสาวกชีสเค้กคงอยากจะลองทำอะโวคาโดชีสเค้กกันแล้วใช่ไหมคะ นอกจากอร่อยแล้วยังเฮลท์ตี้สุด ๆ ถ้าหากได้กินตอนแช่เย็นแล้วคงฟินน่าดูเลย สำหรับใครอยากทำอาหารเซอร์ไพรส์คุณแม่ในวันแม่ที่จะถึงนี้ขอแนะนำอะโวคาโดชีสเค้กเลยค่ะ อ้อ… อย่าลืมแนบการ์ดอวยพรคุณแม่ด้วยนะคะ คุณแม่จะได้อิ่มทั้งกายและใจ เรียกว่าอิ่มคูณสองเลยค่ะ ส่วนใครที่สนใจเมนูอาหารแนว ๆ เช่นนี้ หรืออยากจะพูดคุยกับเจ้าของสูตรสามารถเข้าไปได้ที่ เฟซบุ๊ก taraenjoy และ instagram taraenjoyขอขอบคุณข้อมูลและภาพประกอบจากคุณ taraenjoy สมาชิกเว็บไซต์พันทิปดอทคอม 









ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






อะโวคาโดชีสเค้ก ขนมแนวใหม่ไม่มีขายต้องทำเอง เอาใจคนรักสุขภาพ





อัปเดตล่าสุด 16 พฤศจิกายน 2560 เวลา 18:49:58
 60,380 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































