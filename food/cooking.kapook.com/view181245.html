




5 เมนูไส้อั่ว ชวนกินอาหารเหนืออร่อยเผ็ดพ่วงสูตรเครื่องแกง











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






5 เมนูไส้อั่ว ชวนกินอาหารเหนืออร่อยเผ็ดพ่วงสูตรเครื่องแกง




28,612อ่าน







0















        ไส้อั่วทำอะไรได้บ้าง ? จับมาทำเมนูไส้อั่วหลากสไตล์กันเถอะ รสชาติเผ็ดร้อนหอมเครื่องเทศ พร้อมสูตรน้ำพริกแกง อร่อยฟินจนพุงกระเพื่อม     เชื่อว่าเพื่อน ๆ ต้องคิดว่าไส้อั่ว อาหารเหนือทำเองต้องยุ่งยากแน่นอน ขอบอกเลยว่าคิดผิดอย่างแรง เพราะสูตรไส้อั่วในวันนี้ทำเองแสนง่าย และสามารถดัดแปลงทำกับข้าวอื่น  ๆ ได้ด้วย กระปุกดอทคอมขอนำเสนอวิธีทำเมนูไส้อั่ว ไล่ตั้งแต่ไส้อั่วต้นตำรับ ไส้อั่วตับ ทอดมันไส้อั่ว และผัดกะเพราไส้อั่ว ความอร่อยอยู่ด้านล่างเลื่อนลงไปดูกัน







1. ไส้อั่ว (สูตรสำเร็จ)     ใครอยากทำไส้อั่วแบบดั้งเดิมขอนำเสนอเมนูไส้อั่ว สูตรจาก คุณเนินน้ำ อาหารบ้าน ๆ ที่บ้านเนินน้ำ สูตรนี้ไม่ต้องทำพริกแกงไส้อั่วเพราะใช้ชุดทำไส้อั่วสำเร็จรูป ที่สำคัญต้องใส่หมูสับติดมันจะได้อร่อย พอยัดใส่ไส้หมูเสร็จแล้วก็เอาไปย่างจนสุก แกล้มกับผักสดและพริกส่วนผสม ไส้อั่ว     • ชุดทำไส้อั่วแบบสำเร็จ 1 ซอง     • น้ำอุ่น     • เนื้อหมูสับติดมัน (ควรใช้หมูติดมันนิดหน่อย ถ้าเนื้อแดงล้วน ๆ จะแข็งไม่อร่อย)วิธีทำไส้อั่ว     1. ผสมเครื่องปรุงไส้อั่วกับน้ำอุ่น คนผสมให้เข้ากัน      2. ใส่เนื้อหมูสับลงไปนวดให้เข้ากัน (แต่เพื่อความเข้มข้นใส่เครื่องปรุงหมดเลยแต่ใส่หมูแค่ค่อนส่วน)     3. ยัดส่วนผสมไส้ใส่ลงในไส้หมู (ใครจะใช้กรวยเล็ก ๆ ก็ได้ แต่ในสูตรใช้ฝาขวดกับปลายช้อน) ระหว่างนั้นก็ใช้ไม้จิ้มฟันเจาะไส้เพื่อไล่อากาศออก (ในสูตรทำครึ่งส่วน)     4. นำไส้อั่วไปย่าง (ใครจะเลือกใช้วิธีอบก็ได้) ในระหว่างย่างให้ใช้ไม้จิ้มฟันจิ้มไปด้วยเพื่อระบายอากาศไม่ให้ไส้แตก และให้น้ำมันหยดออกมา ย่างจนสุกแห้ง ยกลงจากเตา หั่นเป็นชิ้น จัดใส่จาน พร้อมเสิร์ฟ     + ดูวิธีทำเพิ่มเติมได้ที่ วิธีทำไส้อั่ว วิธีทำไส้กรอกอีสาน แบบง่าย ๆ ไม่น่าเชื่อ
++++++++++++++++++


2. ไส้อั่ว สูตรโฮมเมด     ใครพอมีเวลาก็ลองมาตำพริกแกงไส้อั่วเพื่อทำไส้อั่วโฮมเมด สูตรจาก คุณ tukata001 สมาชิกเว็บไซต์พันทิปดอทคอม จับหมูสับหมักกับเครื่องแกงแล้วปรุงรสเค็มนิดหน่อย ใส่ใบมะกรูด ต้นหอม และผักชี เสร็จแล้วยัดลงไปในไส้หมูและอบจนสุกแห้ง ส่วนผสม ไส้อั่ว     • เนื้อหมูติดมัน 1 กิโลกรัม (ในสูตรใช้หมูสามชั้นเนื้อเยอะ)     • เครื่องแกงไส้อั่ว 3 ช้อนโต๊ะ (สูตรอยู่ด้านล่าง)     • ซีอิ๊วขาว 1 ช้อนโต๊ะ     • น้ำปลา 2 ช้อนโต๊ะ     • ไส้หมู (สำหรับยัดไส้อั่ว)      • ใบมะกรูดหั่นฝอย 3 ช้อนโต๊ะ     • ต้นหอมกับผักชีซอย 1/2 ถ้วย      • น้ำตาลทราย 1 ช้อนชา     • ต้นหอมกับผักชีซอยละเอียด 1 ถ้วยส่วนผสม เครื่องแกงไส้อั่ว     • พริกแห้งเม็ดใหญ่ (แช่น้ำจนนุ่ม) 2 เม็ด     • พริกขี้หนูแห้ง (แช่น้ำจนนุ่ม) 15 เม็ด      • เกลือ     • ข่า 3 ช้อนโต๊ะ     • ตะไคร้ 3 ต้น     • รากผักชี 3 ช้อนโต๊ะ     • กระเทียม 1 หัวใหญ่     • หอมแดง 6 หัว     • ผิวมะกรูด 1 ช้อนโต๊ะ     • กะปิ 1 ช้อนชา     • ขมิ้น 2 ช้อนโต๊ะ     • ลูกผักชีกับยี่หร่าคั่วตำ 3 ช้อนโต๊ะวิธีทำไส้อั่ว     1. ทำเครื่องแกงไส้อั่ว โดยใส่พริกลงไปตำกับเกลือ ตามด้วยข่า ตะไคร้ รากผักชี กระเทียม หอมแดง ผิวมะกรูด กะปิ ขมิ้น ลูกผักชีและยี่หร่าคั่ว ตำละเอียดตามชอบ หากใครไม่มีเวลาตำน้ำพริกแกงเองก็ใช้น้ำพริกแกงเผ็ดก็ได้ แต่ขอให้ตำตะไคร้และข่ามากขึ้นกว่าปกติ ใส่ขมิ้นตำด้วย จะได้พริกแกงที่หอมเครื่องเทศ ถ้าไม่ใส่เพิ่มก็ไม่หอม     2. ใส่หมูสับติดมันลงไปในอ่างผสม ตามด้วยน้ำพริกแกง คลุกเคล้าให้เข้ากัน เติมซีอิ๊วขาว น้ำปลา และน้ำตาลทราย นวดทุกอย่างให้เข้ากัน ใส่ใบมะกรูดซอยฝอย ต้นหอมกับผักชีซอย แล้วก็นวดให้ทุกอย่างเข้ากัน ลองตักส่วนผสมสักนิดหน่อยใส่ถ้วยเข้าไมโครเวฟชิมรสตามชอบ     3. เอาไส้ออกมาหมักเกลือเสร็จแล้วเอามาล้างน้ำ 1 รอบ และก็เอาน้ำส้มสายชูมาล้างอีก 1 รอบ และสุดท้ายเอาแป้งสาลีอเนกประสงค์มาคลุกขยำ ๆ แล้วล้างน้ำออกไปอีก 1 รอบ เพื่อความสะอาด จะไม่มีกลิ่นเลย จัดการเอาขวดน้ำตัดออกเหลือส่วนหัวสำหรับยัดไส้ ค่อย ๆ ยัดไส้อั่วไปให้สวยงาม จะเอาไปทอด หรือบางคนเขาจะเอาไปนึ่งก่อนแล้วค่อยเอาไปย่าง ทอด หรืออบ ในสูตรเลือกที่จะอบ เพราะง่ายสะดวก ไม่ต้องติดเตา ไม่ต้องนึ่งก่อน เข้าเตาอบ ไม่อมน้ำมันด้วย     4. เปิดเตาอบที่อุณหภูมิ 375 องศาฟาเรนไฮต์ อบด้านละ 15 นาที หรือคอยกลับดูจนไส้อั่วสุกทั่ว หั่นเป็นชิ้นจัดเสิร์ฟ     + ดูวิธีทำเพิ่มเติมได้ที่ ไส้อั่วโฮมเมด อาหารเหนือพร้อมสูตรเครื่องแกง อร่อยสะอาดมั่นใจ
++++++++++++++++++
 

3. ไส้อั่วตับ     เคยลองยัง ? เมนูไส้อั่วตับ สูตรจาก คุณ shintaro สมาชิกเว็บไซต์พันทิปดอทคอม จับหมูผสมกับตับและเครื่องแกงไส้อั่ว เสร็จแล้วเอาไปย่างจนสุก แค่นี้ก็พร้อมเสิร์ฟแล้วค่ะส่วนผสม ไส้อั่วตับ     • เนื้อหมูบด (เกรด a ที่มีมันปนน้อย) 1 กิโลกรับ     • เนื้อหมูบด (เกรด b ที่มีมันปนมาก) 2 กิโลกรัม     • ตับหมู 2 กิโลกรัม (อัตราส่วน คือ เนื้อหมูที่ผสมรวมกันแล้ว 1.5 กิโลกรัม จะใช้ตับ 1 กิโลกรัม หรือตามสะดวก)     • ไส้หมู      • รากผักชี     • หอมแดง     • กระเทียม     • ข่า     • ตะไคร้     • น้ำพริกแกงเมือง (ซื้อมาจากตลาดครับแล้วมาปรุงเพิ่ม)     • ใบมะกรูด     • ขมิ้น     • น้ำตาลทราย     • ผงชูรส      • เกลือ     • ซีอิ๊วขาว     • น้ำปลาวิธีทำไส้อั่วตับ      1. เตรียมเนื้อหมูบดทั้ง 2 ชนิดใส่ลงในอ่างผสม และสับตับหมูเป็นชิ้นเล็ก ๆ เตรียมไว้     2. ล้างไส้หมูให้สะอาด กลับด้านในออกมาแล้วเอาเมือกออกให้หมด แช่น้ำไว้      3. ซอยตะไคร้และใบมะกรูด รวมทั้งโขลกรากผักชี หอมแดง กระเทียม และข่ารวมกัน เตรียมไว้    
 4. โขลกตะไคร้หั่นฝอยให้ละเอียด ใส่เครื่องที่โขลกลงในส่วนผสมเนื้อหมู 
ตามด้วยน้ำพริกแกง ใบมะกรูดซอย น้ำตาลทราย ผงชูรส และเกลือป่น      5. ปรุงรสด้วยซีอิ๊วขาว และน้ำปลา คลุกเคล้าส่วนผสมให้เข้ากัน ใส่ตับที่สับแล้วลงไปแล้วคลุกให้เข้ากัน    
 6. นำไส้หมูมาสวมด้วยกรวยกรอกน้ำ 
ผูกปลายไส้หมูอีกด้านแล้วกลัดด้วยไม้จิ้มฟัน 
จากนั้นนำส่วนผสมยัดเข้าไปในไส้ 
พอใส่ส่วนผสมไปจนเต็มแล้วผูกปลายด้านบนให้เรียบร้อย 
นำไปย่างบนเตาถ่านด้วยไฟเบา ๆ อย่าให้ไฟร้อนเกินไป เพราะไส้จะแตก 
พอสุกแล้วตัดเป็นชิ้น ๆ พร้อมเสิร์ฟ     + ดูวิธีทำเพิ่มเติมได้ที่ ไส้อั่วตับ อาหารเหนือทำเองได้ สูตรใส่ตับนุ่ม ๆ
++++++++++++++++++


4. ทอดมันไส้อั่ว      ใครเบื่อ ๆ กับไส้อั่วยัดไส้หมูแบบเดิม ๆ ก็ลองแปลงร่างเป็นทอดมันเลยสิ ขอนำเสนอทอดมันไส้อั่ว สูตรจาก คุณ tukata001 สมาชิกเว็บไซต์พันทิปดอทคอม (ครัวตุ๊กตา) จับหมูผสมกับเครื่องแกงแล้วปั่นก้อนกลมทอดจนสุก น่ากินเหมือนกันเนอะส่วนผสม ทอดมันไส้อั่ว     • เนื้อหมูบดติดมัน 1 กิโลกรัม     • น้ำพริกแกงแดง 3 ช้อนโต๊ะ     • น้ำตาลทราย 1 ช้อนชา     • ซีอิ๊วขาว 2 ช้อนโต๊ะ     • น้ำปลา 2 ช้อนโต๊ะ     • ใบมะกรูดฝอย 3 ช้อนโต๊ะ     • ต้นหอมซอย 1/2 ถ้วย     • ผักชีซอย 1/2 ถ้วย     • น้ำมันหอย (ใส่หรือไม่ใส่ก็ได้)วิธีทำทอดมันไส้อั่ว     1. เอาหมูสามชั้นมาสับหยาบ ๆ หรือจะใช้เนื้อหมูล้วนก็ได้แต่มันไม่นุ่ม นำมาใส่อ่างผสม ใส่น้ำพริกแกง หรือน้ำพริกไส้อั่วลงไป    
 2. ปรุงรสด้วยน้ำตาลทราย ซีอิ๊วขาว และน้ำปลา ใส่ใบมะกรูดฝอยลงไป 
ใส่ต้นหอมกับผักชีซอยฝอย หากใครอยากจะใส่น้ำมันหอยก็แล้วแต่ชอบ 
แต่ในสูตรไม่ได้ใส่ เสร็จแล้วก็ทำการนวดส่วนผสมจนเข้ากันดี 
แล้วก็พักไว้ในตู้เย็น ประมาณ 5-10 นาที     3. ก่อนเอาไปทอด 
แนะนำให้ตักส่วนผสมเข้าไมโครเวฟสัก 1 ช้อนชา แล้วชิมรสชาติดู 
หลังจากหมักทิ้งไว้ในตู้เย็นแล้ว คราวนี้ก็เป็นวิธีการทอด มี 2 วิธี     วิธีที่ 1 นำไปทอดเลยเหมือนทอดมันก็ได้ แต่กว่าข้างในจะสุก ด้านนอกจะไหม้ก่อน ไม่ค่อยสวย     วิธีที่ 2 นำส่วนผสมไปนึ่งก่อนแล้วค่อยทอด วิธีนี้จะทำให้ตัวไส้อั่วทอดมีความกรอบนอกนุ่มด้านใน     
 4. นำทอดมันไปนึ่งก่อน โดยปั้นให้เป็นชิ้นกลมแบบทอดมัน ใส่จานทนความร้อน 
เอาไปใส่ซึ้งนึ่งแค่ 5 นาที พอนึ่งสุกแล้ว ใครจะกินเลยก็ได้ 
แต่ถ้าเอาไปทอดจะได้ความกรอบอร่อยกว่า 
รอให้ตัวไส้อั่วสะเด็ดน้ำหรือซับน้ำให้แห้งก่อนทอด     5. 
ตั้งกระทะรอแค่น้ำมันพออุ่น ๆ ไม่ต้องร้อนมาก 
ใส่ตัวไส้อั่วที่นึ่งแล้วลงทอด 
เวลาทอดคอยกลับพลิกด้านไส้อั่วให้ทอดได้ความร้อนเท่ากันจนเหลืองตามชอบ 
พอสุกตัวทอดมันไส้อั่วจะลอยขึ้นมา ตักขึ้นจากเตา 
วางลงบนกระดาษซับน้ำมันรอจนแห้ง กินกับผักสดตามชอบ 
หรือกินกับข้าวเหนียวร้อน ๆ ก็อร่อย     + ดูวิธีทำเพิ่มเติมได้ที่ ทอดมันไส้อั่ว สูตรประยุกต์ทำง่ายไม่ง้อไส้หมูสไตล์คนไกลบ้าน
++++++++++++++++++


5. ผัดกะเพราไส้อั่ว     ใบกะเพราพร้อม ! อยากชวนเพื่อน ๆ มาทำเมนูผัดกะเพราไส้อั่ว สูตรจาก คุณสล่าปู่ สมาชิกเว็บไซต์พันทิปดอทคอม จับไส้อั่วผัดกับกะเพรา เติมหมูสับ ใส่พริกขี้หนูตามชอบ นี่ถ้าได้ไข่ดาวอีกสักฟองฟินไปสามวันเลยล่ะส่วนผสม ผัดกะเพราไส้อั่ว     • ไส้อั่ว หั่นเป็นชิ้น ๆ     • หมูสับ เล็กน้อย     • พริกขี้หนู (ตามชอบ)     • กระเทียม     • ซีอิ๊วขาว     • น้ำมันหอย     • น้ำตาลทราย เล็กน้อย     • น้ำเปล่า     • ใบกะเพรา เด็ดเป็นใบ     • น้ำมันพืชสำหรับผัดวิธีทำผัดกะเพราไส้อั่ว     1. ผัดพริก กระเทียม และหมูสับ ปรุงด้วยซีอิ๊วขาว น้ำมันหอย และน้ำตาลทรายเล็กน้อย ผัดจนหอม เติมน้ำเปล่าลงไปเล็กน้อย     2. ใส่ไส้อั่วลงไปคลุกเคล้าเบา ๆ สุดท้ายตามด้วยใบกะเพรา ตักใส่จาน พร้อมรับประทาน     + ดูวิธีทำเพิ่มเติมได้ที่ ผัดกะเพราไส้อั่ว เมนูเด็ดเผ็ดร้อนหอมฉุย อร่อยน่าลอง    
 เริ่มคันไม้คันมืออยากทำไส้อั่วกินเองแล้วล่ะ จะเอาไปย่างหรือทอดก็อร่อย 
ถ้าเบื่อกินแกล้มกับผักสดก็เอามาทำผัดกะเพราไส้อั่วก็ได้ 
หรือจะดัดแปลงเป็นทอดมันไส้อั่วกินเล่นก็อร่อย 
เริ่มหิวแล้วสิขอตัวไปโขลกน้ำพริกแกงไส้อั่วก่อนนะคะ  


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






5 เมนูไส้อั่ว ชวนกินอาหารเหนืออร่อยเผ็ดพ่วงสูตรเครื่องแกง





อัปเดตล่าสุด 10 พฤศจิกายน 2560 เวลา 10:49:14
 28,612 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































