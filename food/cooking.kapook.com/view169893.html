




15 สูตรอาหารเช้าจากขนมปังแผ่น เพิ่มพลังทำง่ายอิ่มท้องไม่จำเจ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






15 สูตรอาหารเช้าจากขนมปังแผ่น เพิ่มพลังทำง่ายอิ่มท้องไม่จำเจ




104,201อ่าน







0















        ฟินยามเช้าไปกับเมนูขนมปังแผ่นหลากสไตล์ กรอบนอกนุ่มในกับท็อปปิ้งนานาชนิด ทำไม่ยากอร่อยเกินร้อย มารีบจองสูตรทำพรุ่งนี้เป็นอาหารเช้ากันเลย      เพื่อน ๆ ส่วนใหญ่คงไม่อยากอดอาหารเช้า เพราะเป็นมื้อสำคัญ แต่ด้วยเวลาเร่งรีบทำให้เตรียมอาหารไม่ทัน คงจะดีไม่น้อยถ้ามีอาหารเช้าง่าย ๆ เป็นทางเลือกเนอะ กระปุกดอทคอมขอนำเสนอสูตรอาหารเช้าจากขนมปังแผ่น พบกับเมนูอาหารเช้าแบบฝรั่ง เหมาะเป็นอาหารเช้าสําหรับนักเรียน หรือผู้ใหญ่ บอกต่อได้เลยรับรองไม่ผิดหวัง






1. ขนมปังโทสต์ผลไม้ 7 สี
     ใครอยากได้เมนูขนมปังแผ่นง่าย ๆ สำหรับมื้อเช้าทั้งสัปดาห์ ขอนำเสนอเมนูขนมปังโทสต์ผลไม้ 7 สี สูตรจาก คุณ varinthetale สมาชิกเว็บไซต์พันทิปดอทคอม จับขนมปังปิ้งโปะผลไม้ตามสีของแต่ละวัน เห็นทีต้องทำวนไปแล้วค่ะ ส่วนผสม โทสต์ผลไม้สีแดง (วันอาทิตย์)     • ขนมปังปิ้ง     • แอปเปิลหั่นชิ้น     • น้ำผึ้ง หรือโยเกิร์ต     • กราโนลาวิธีทำโทสต์ผลไม้สีแดง     • ราดน้ำผึ้งลงไปบนขนมปัง วางแอปเปิล โรยด้วยกราโนลาเล็กน้อย ส่วนผสม โทสต์ผลไม้สีเหลือง (วันจันทร์)     • ขนมปังปิ้ง     • กล้วยหอมหั่นแว่น     • เนยเมล็ดทานตะวัน     • เมล็ดเจียวิธีทำโทสต์ผลไม้สีเหลือง     • ทาขนมปังปิ้งด้วยเนยเมล็ดทานตะวัน แล้ววางกล้วยที่หั่นเป็นชิ้น ๆ (ในสูตรหั่นด้วยช้อน) ราดด้วยน้ำผึ้งแล้วโรยเมล็ดเจียส่วนผสม โทสต์ผลไม้สีชมพู (วันอังคาร)     • ขนมปังปิ้ง     • แก้วมังกร     • กราโนลา      • นมพร่องมันเนย      • ข้าวโอ๊ตวิธีทำโทสต์ผลไม้สีชมพู     1. เอากราโนลามาแช่นมแบบท่วมเล็กน้อย ประมาณ 30 นาทีหรือ 1 คืน โดยเอาแช่ตู้เย็นไว้      2. พอครบเวลานำแก้วมังกรใส่ลงไป คลุกเคล้าให้เข้ากัน เสร็จแล้วโปะหน้าขนมปังปิ้ง โรยข้าวโอ๊ตด้วยส่วนผสม โทสต์ผลไม้สีเขียว (วันพุธ)     • ขนมปังปิ้ง     • เนยเมล็ดทานตะวัน      • อะโวคาโดหั่นแว่น      • น้ำผึ้ง      • เม็ดมะม่วงหิมพานต์ วิธีทำโทสต์ผลไม้สีเขียว     • ปาดเนยเมล็ดทานตะวันลงบนขนมปังปิ้ง แล้วหั่นอะโวคาโดเป็นแว่น ๆ โปะลงไป หรือบี้ให้เละ ๆ ก็ได้ เสร็จแล้วก็ราดน้ำผึ้ง โรยเม็ดมะม่วงหิมพานต์ ส่วนผสม โทสต์ผลไม้สีส้ม (วันพฤหัสบดี)     • ขนมปังปิ้ง     • กรีกโยเกิร์ต      • ลูกพีชหั่นชิ้น     • ผงกาแฟวิธีทำโทสต์ผลไม้สีส้ม     • เอากรีกโยเกิร์ตหยอดลงบนขนมปังแบบพอดี ๆ ที่กะว่าจะวางพีชได้ไม่ล้น แล้ววางพีชตามใจชอบ โรยผงกาแฟเล็กน้อย เพื่อดับความเปรี้ยวกับหวานของโยเกิร์ตและพีช รวมทั้งทำให้ดูสวยขึ้นด้วยส่วนผสม โทสต์ผลไม้สีฟ้า (วันศุกร์)     • ขนมปังปิ้ง     • น้ำอัญชัน หรือชาดอกอัญชัน     • กรีกโยเกิร์ต     • บลูเบอร์รีสด หรือแช่แข็ง     • กราโนลาวิธีทำโทสต์ผลไม้สีฟ้า     • นำน้ำอัญชันเล็กน้อยผสมในกรีกโยเกิร์ตแล้วทาบนขนมปัง วางลูกบลูเบอร์รีสวย ๆ โรยกราโนลาแต่งอีกนิดส่วนผสม โทสต์ผลไม้สีม่วง (วันเสาร์)     • โยเกิร์ตบลูเบอร์รี     • ลูกพรุน     • เมล็ดเจียวิธีทำโทสต์ผลไม้สีม่วง     • ทาโยเกิร์ตบลูเบอร์รีลงบนขนมปังแล้ววางตามด้วยลูกพรุนไปติด ๆ (จะเต็มลูกหรือครึ่งลูกก็ได้) เสร็จแล้วโรยด้วยเมล็ดเจีย     + ดูวิธีทำเพิ่มเติมได้ที่ ขนมปังโทสต์ผลไม้ 7 สี เมนูขนมปังปิ้งคัลเลอร์ฟูลเติมสีสันยามเช้า
++++++++++++++
2. เฟรนช์โทสต์คัพ

     ใครอยากได้ไอเดียขนมปังแผ่นสำหรับคนพิเศษ ขอนำเสนอเมนูเฟรนช์โทสต์คัพ สูตรจาก นิตยสาร gourmet & cuisine จับขนมปังชุบไข่ไก่เสร็จแล้วใส่ถ้วย ราดคัสตาร์ดและท็อปด้วยผลไม้ เริ่มทำพรุ่งนี้กันเลยส่วนผสม เฟรนช์โทสต์คัพ (สำหรับ 6 ถ้วย)     • ขนมปังแซนด์วิช 6 แผ่น      • นมสดจืด 1 ถ้วย     • น้ำตาลทราย 1 ช้อนโต๊ะ     • ไข่ไก่ 1 ฟอง     • กลิ่นวานิลลา 1+1/2 ช้อนชา     • เนยสดเค็มละลาย 2 ช้อนโต๊ะ     • ผลไม้สดตามชอบ เช่น กล้วยหอม สตรอว์เบอร์รี บลูเบอร์รี และราสป์เบอร์รี     • ซอสช็อกโกแลตตามชอบส่วนผสม คัสตาร์ด     • ไข่แดง 2 ฟอง     • แป้งข้าวโพด 3 ช้อนโต๊ะ     • นมสดจืด 1 ถ้วย     • น้ำตาลทราย 3 ช้อนโต๊ะ     • กลิ่นวานิลลา 2 ช้อนชาวิธีทำเฟรนช์โทสต์คัพ     1. ทำส่วนผสมสำหรับชุบขนมปัง โดยผสมนม น้ำตาลทราย ไข่ไก่ กลิ่นวานิลลา และเนยละลาย คนให้เข้ากัน      2. นำขนมปังชุบส่วนผสมไข่ให้เนื้อนุ่ม แล้วใส่ในพิมพ์มัฟฟิน กดให้เป็นรูปถ้วย นำเข้าอบที่อุณหภูมิ 170 องศาเซลเซียส นาน 20 นาทีหรือจนเหลือง ยกออก พักไว้     3. ทำคัสตาร์ด โดยผสมส่วนผสมทั้งหมด ใช้ตะกร้อมือตีให้เข้ากัน กรองและนำไปตั้งบนหม้อน้ำร้อน คนจนส่วนผสมข้นเหนียว ยกลง พักไว้ให้เย็น     4. ตักคัสตาร์ดใส่ในขนมปังที่อบเสร็จแล้ว ใส่ผลไม้ ราดด้วยซอสช็อกโกแลต      หมายเหตุ : สามารถใช้คัสตาร์ดผงสำเร็จรูปที่มีขายทั่วไปได้     + ดูวิธีทำเพิ่มเติมได้ที่ เฟรนช์โทสต์คัพ เมนูขนมปังสุดเก๋ปลุกพลังยามท้องหิว
++++++++++++++


3. เฟรนช์โทสต์โรล

     คุณแม่ที่อยากทำเมนูขนมปังแผ่นสำหรับคุณลูกยามเช้า ขอนำเสนอเมนูเฟรนช์โทสต์โรล สูตรจาก คุณ kitty chef สมาชิกเว็บไซต์พันทิปดอทคอม ความพิเศษคือ จับขนมปังสอดไส้ครีมกับผลไม้ม้วนให้สวยงาม พอทอดจนกรอบแล้วก็โรยไอซิ่ง เป็นอันเรียบร้อยส่วนผสม เฟรนช์โทสต์โรล     • ขนมปังแผ่น     • ครีมชีส     • ผลไม้ตามชอบ เช่น สตรอว์เบอร์รี บลูเบอร์รี ราสป์เบอร์รี     • ไข่ไก่     • เนย     • น้ำตาลไอซิ่ง     • นมข้นหวานวิธีทำเฟรนช์โทสต์โรล     1. นำขนมปังมาตัดขอบ รีดขนมปังให้แบน ทาครีมชีสให้ทั่ว และวางผลไม้ที่ชอบลงบนริมขนมปัง ค่อย ๆ ม้วนขนมปังเข้าด้วยกันให้สวยงาม     2. ตีไข่ไก่ คนผสมให้เข้ากัน จากนั้นนำขนมปังโรลไปชุบไข่ให้ทั่วก่อนนำไปทอด     3. เตรียมกระทะใช้ความร้อนปานกลาง ใส่เนยนิดหน่อย พอเนยละลายก็วางขนมปังลงทอดจนสุกเหลือง ตักใส่ภาชนะ โรยหน้าด้วยน้ำตาลไอซิ่ง เสิร์ฟกับนมข้นหวาน     + ดูวิธีทำเพิ่มเติมได้ที่ เฟรนช์โทสต์โรล ไส้ครีมชีสผลไม้ เมนูขนมปังเก๋อะไรเบอร์นั้น
++++++++++++++


4. เฟรนช์โทสต์สตรอว์เบอร์รี

     ใครชอบกินสตรอว์เบอร์รีอยู่แล้วลองจับมาทำเมนูเฟรนช์โทสต์ตอนเช้ากันเถอะ สูตรจาก คุณ blackpiano สมาชิกเว็บไซต์พันทิปดอทคอม ขนมปังแทรกลูกสตรอว์เบอร์รีสด จะทำใส่พิมพ์เค้กหรือพิมพ์มัฟฟินก็ตามชอบเลยค่ะ ส่วนผสม เฟรนช์โทสต์สตรอว์เบอร์รี     • สตรอว์เบอร์รีลูกเล็ก     • ไข่ไก่ 3 ฟอง     • กลิ่นวานิลลา 2 ช้อนโต๊ะ     • นมสด 400 มิลลิลิตร     • น้ำผึ้ง 2 ช้อนโต๊ะ     • ขนมปังแซนด์วิช (ตัดขอบ) ประมาณ 10 แผ่น     • น้ำตาลทราย สำหรับโรยหน้า     • พิมพ์เค้กขนาด 1 ปอนด์วิธีทำเฟรนช์โทสต์สตรอว์เบอร์รี     1. ล้างสตรอว์เบอร์รีให้สะอาด     2. ผสมไข่ไก่กับกลิ่นวานิลลา นมสด และน้ำผึ้งเข้าด้วยกัน     3. วางขนมปังเรียงลงในพิมพ์เค้กให้สวยงาม วางเรียงสตรอว์เบอร์รีตามลงไป เทส่วนผสมคัสตาร์ดลงไปจนเกือบท่วม รอให้ขนมปังดูดซึมคัสตาร์ด (ตรงไหนที่ว่าง ๆ ก็เอาขนมปังวางลงไปอีกได้) โรยหน้าด้วยน้ำตาลทราย     4. นำเข้าเตาอบที่อุณหภูมิ 130 องศาเซลเซียส อบนานประมาณ 45-50 นาที นำออกจากเตา ตัดเป็นชิ้น พร้อมเสิร์ฟ     + ดูวิธีทำเพิ่มเติมได้ที่ สตรอว์เบอร์รี เฟรนช์โทสต์ หน้าตาดี ง่ายกว่านี้ไม่มีอีกแล้ว
++++++++++++++


5. ขนมปังแฮมชีส

     ลำพังแค่เมนูขนมปังแฮมชีสก็ว่าอร่อยแล้วนะ แต่ถ้าเพิ่มผักหลากสีสันลงไปหน่อยคงฟินขึ้นเยอะเลยค่ะ สูตรจาก อาหารง่าย ๆ สไตล์ rita โปะแฮมทั้งแผ่นลงบนขนมปัง และโรยผักตามชอบลงไป ที่สำคัญใส่ชีสตูม ๆ ใครมาแย่งมีเคืองแน่นอนจ้าส่วนผสม ขนมปังแฮมชีส     • ขนมปัง 1 แผ่น (ถ้าใช้ขนมปังแบบหนาจะยิ่งอร่อยขึ้น)     • แฮม 1 แผ่น     • แครอท (หั่นเต๋า)     • ถั่วลันเตา     • เม็ดข้าวโพด 2 ช้อนโต๊ะ     • ชีสมอสซาเรลล่าขูด 50 กรัมวิธีทำขนมปังแฮมชีส     1. นำแฮมวางบนขนมปัง      2. ใส่แครอท ถั่วลันเตา และข้าวโพดลงไป      3. สุดท้ายโรยหน้าด้วยชีสมอสซาเรลล่า      4. นำไปเข้าเตาปิ้งขนมปัง 7-10 นาที หรือจนชีสเยิ้ม      + ดูวิธีทำเพิ่มเติมได้ที่ ขนมปังแฮมชีส เมนูขนมปังสุดง่ายจากเตาอบเล็ก ชีสเน้น ๆ
++++++++++++++
6. ขนมปังชีสโรล

     เอาใจคนรักชีสกับเมนูขนมปังชีสโรล สูตรจาก คุณ iammreview สมาชิกเว็บไซต์พันทิปดอทคอม ใส่ไส้กรอกกับชีสอบกับขนมปัง หั่นพอคำกินกับซอสดิปส่วนผสม ขนมปังชีสโรล     • ขนมปังโฮลวีท      • แฮม      • เชดดาร์ชีส      • ไส้กรอก      • เนย      • แซนด์วิชสเปรด      • พาร์สลีย์     • หอมใหญ่     • ไม้จิ้มฟัน วิธีทำขนมปังชีสโรล     1. ตัดขอบขนมปังออก วางแฮมลงไป ตามด้วยเชดดาร์ชีส และไส้กรอก      2. พับขนมปังขึ้นมาทั้ง 2 ฝั่ง แล้วเอาไม้จิ้มฟันเสียบไว้ ชีสที่เหลือ ๆ เอามาแปะทับด้านบน     3. เอาเนยใส่จานแล้วเข้าไมโครเวฟสักครู่ รอให้เนยละลาย     4. นำขนมปังที่ม้วนเสร็จไปชุบเนยให้ทั่ว จัดใส่จาน เอาเข้าเตาอบ ใช้ความร้อนปานกลาง ประมาณ 10 นาที     5. ทำแซนด์วิชสเปรด โดยใช้แซนด์วิชสเปรดมาเป็นดิป ยี่ห้ออะไรก็ได้ตามชอบ หั่นพาร์สลีย์แบบละเอียด เตรียมไว้     6. หั่นหอมใหญ่แบบละเอียด ๆ เตรียมไว้     7. ใส่พาร์สลีย์และหอมใหญ่ลงในแซนด์วิชสเปรด คลุกให้เข้ากัน โปะพาร์สลีย์ตกแต่งด้านบนหน่อย     8. หั่นขนมปังชีสโรลใส่จาน เสิร์ฟพร้อมซอสดิป     + ดูวิธีทำเพิ่มเติมได้ที่ ขนมปังชีสโรล พร้อมซอสดิปสูตรเด็ด ของว่างจัดหนักแบบดูดีมีสไตล์
++++++++++++++


7. ไข่ถ้วยอบชีส

     เติมพลังยามเช้ากับเมนูไข่ถ้วยอบชีส สูตรจาก easycookingmenu.com จับขนมปังใส่ถ้วย ตอกไข่และโรยชีสลงไป อบจนชีสเยิ้มและไข่สุกตามชอบส่วนผสม ไข่ถ้วยอบชีส     • ขนมปังแผ่น (ฟาร์มเฮ้าส์ รอยัล 12 เกรน)     • ไข่ไก่     • มอสซาเรลล่าชีสวิธีทำไข่ถ้วยอบชีส     1. นำขนมปังใส่ถ้วยหรือภาชนะทนความร้อน จากนั้นโรยชีสตามชอบ ตอกไข่ใส่ลงไป โปะชีสด้านบน      2. นำเข้าอบที่อุณหภูมิ 160 องศาเซลเซียส นาน 10-12 นาที หรือจนไข่สุกตามชอบ     + ดูวิธีทำเพิ่มเติมได้ที่ 10 เมนูอร่อยอีกระดับกับขนมปังรอยัล จากเพจยอดนิยม
++++++++++++++


8. แซนด์วิชขนมปังไส้ไข่กวน

     เอาใจเด็ก ๆ กันด้วยเมนูแซนด์วิชขนมปังไส้ไข่กวน สูตรจาก คุณ fillerneck สมาชิกเว็บไซต์พันทิปดอทคอม ขนมปังทอดกรอบ สอดไส้ไข่นุ่มนิ่ม กินกับซอสมะเขือเทศหรือซอสตามชอบ ส่วนผสม ขนมปังไส้ไข่กวน     • ขนมปังตัดขอบ ประมาณ 4 แผ่น     • ครีม 3-4 ช้อนโต๊ะ     • ไข่ไก่ สำหรับทำไข่กวน 1 ฟอง     • ไข่ไก่ สำหรับชุบ 3 ฟอง     • เนย กับ มายองเนส ปริมาณเท่า ๆ กัน     • เกลือ     • น้ำตาลทราย (ไม่ชอบหวาน ก็ไม่ต้องโรย)      • ขนมปังตัดขอบ     • ครีม     • ขนมปังไส้ไข่กวน     • ไข่ไก่     • เนยผสมมายองเนส     • ไข่กวนวิธีทำขนมปังไส้ไข่กวน     1. ทำไข่กวน โดยตั้งกระทะใช้ไฟกลาง ใส่ครีม 1-2 ช้อนโต๊ะ กับไข่ 1 ฟอง คนผสมพอสุก ยกลงพักไว้     2. ตัดขนมปังเป็นชิ้นสามเหลี่ยม หรือถ้าชอบแบบทั้งแผ่นก็ได้เช่นกัน     3. ผสมเนยกับมายองเนสเข้าด้วยกัน แล้วทาที่ขนมปังด้านใน     4. ตีไข่กับครีมเข้าด้วยกัน ใส่ไข่กวนลงไป พับขอบขนมปังและบีบให้ติดกัน โดยเอาไข่ไก่ทาลงที่ขอบเพื่อเป็นตัวประสาน หรือถ้าไม่ชอบไส้ไข่กวนก็เอาไส้อย่างอื่นก็ได้ หรือเอาแค่ไส้มายองเนสกับเนยก็เพียงพอ     5. ใส่น้ำมันใช้ไฟกลางค่อนไปทางอ่อน ใส่ขนมปังชุบไข่ลงไปทอดจนสุกเหลืองทั้งสองด้าน ตักใส่จาน ถ้าไม่ชอบน้ำตาลก็ไม่ต้องโรย หรือราดซอสสตรอว์เบอร์รีแบบเปรี้ยวดับกลิ่นคาว      + ดูวิธีทำเพิ่มเติมได้ที่ ขนมปังไส้ไข่กวน แซนด์วิชทอดไอเดียแจ่มเอาใจคุณหนู
++++++++++++++


9. ขนมปังโฮลวีทปิ้งหน้าเผือกบด

     เอาใจคนชอบกินอาหารคลีนกันหน่อย ขอนำเสนอเมนูขนมปังโฮลวีทปิ้งหน้าเผือกบด สูตรจาก คุณ isweet สมาชิกเว็บไซต์พันทิปดอทคอม จับขนมปังปิ้งทาเผือก โรยธัญพืชตามชอบ กินกับผลไม้สดส่วนผสม ขนมปังโฮลวีทปิ้งหน้าเผือกบด     • ขนมปังโฮลวีท     • เผือกบด     • งาขาวคั่ว      • งาดำคั่ว     • อัลมอนด์สไลซ์     • ผลไม้สด เช่น กีวี แอปเปิล มะเขือเทศราชินี และเลมอนวิธีทำขนมปังโฮลวีทปิ้งหน้าเผือกบด     1. นำขนมปังโฮลวีทไปปิ้ง     2. นำมาทาด้วยเผือกบด โรยงาขาว งาดำ และอัลมอนด์สไลซ์ เสิร์ฟพร้อมผลไม้ เช่น กีวี แอปเปิล มะเขือเทศราชินี และเลมอน     + ดูวิธีทำเพิ่มเติมได้ที่ 22 เมนูอาหารคลีนง่าย ๆ ทำง่ายกินง่ายได้สุขภาพ
++++++++++++++


10. ขนมปังปิ้งไส้นูเทลลากล้วยหอม

     สาวกช็อกโกแลตมาฟินกันได้เลยกับเมนูขนมปังปิ้งไส้นูเทลลากล้วยหอม สูตรจาก จาก คุณน้องซาแมนต้า สมาชิกเว็บไซต์พันทิปดอทคอม ใส่กล้วยหอมเพิ่มความอร่อย เอาไปทอดกับเนยจนหอม ลองทำดูใคร ๆ ก็ชอบส่วนผสม ขนมปังปิ้งไส้นูเทลลากล้วยหอม     • กล้วยหอม     • ช็อกโกแลตนูเทลลา     • ขนมปัง     • เนยสดวิธีทำขนมปังปิ้งไส้นูเทลลากล้วยหอม     1. ปอกเปลือกกล้วยหอมออกแล้วสไลซ์เป็นชิ้นบาง ๆ      2. ทาช็อกโกแลตนูเทลลาลงบนขนมปังทั้ง 2 แผ่น โดยทาแค่ด้านเดียวเท่านั้น     3. วางเรียงกล้วยหอมสไลซ์บนขนมปังที่ทานูเทลลา 1 แผ่น     4. นำขนมปังอีก 1 แผ่น มาประกบทับลงไปแล้วใช้มือกดเบา ๆ      5. ตั้งกระทะใช้ไฟกลาง ใส่เนยลงไป รอให้เนยละลาย นำขนมปังที่เตรียมไว้ใส่ลงไปในกระทะเพื่อให้เนยซึมเข้าไปในขนมปังด้านล่างอย่างทั่วถึง     6. กลับด้านขนมปังขึ้นแล้วใส่เนยลงไปอีกครั้ง จากนั้นนำขนมปังด้านที่ยังไม่มีเนยวางลงไป ปิ้งขนมปังให้เหลืองกรอบทั้ง 2 ด้าน จัดใส่จาน      + ดูวิธีทำเพิ่มเติมได้ที่ ขนมปังแซนด์วิชไส้นูเทลลากล้วยหอม อาหารเช้าหวานนุ่มชุ่มลิ้น
++++++++++++++


11. ขนมปังโฮลวีทไข่ดาว

     ต่อไปนี้ไม่ต้องกินขนมปังคำ ไข่ดาวคำกันแล้ว ขอนำเสนอเมนูขนมปังโฮลวีทไข่ดาว สูตรจาก คุณ kaataii2 สมาชิกเว็บไซต์พันทิปดอทคอม เจาะขนมปังเป็นรูตรงกลางแล้วตอกไข่ลงไป พอทอดจนไข่สุกก็กินกับซอสตามชอบส่วนผสม ขนมปังโฮลวีทไข่ดาว     • น้ำมันดอกคาโนล่า     • ขนมปังโฮลวีท     • ไข่ไก่วิธีทำขนมปังโฮลวีทไข่ดาว     • นำขนมปังโฮลวีทเจาะตรงกลางแล้วจี่บนกระทะที่ใส่น้ำมันไว้ ตอกไข่ใส่ลงไป รอจนสุก จัดเสิร์ฟ     + ดูวิธีทำเพิ่มเติมได้ที่ 28 สูตรอาหารคลีน ทั้งคาวหวานแบบง่าย ๆ คนอื่นทำได้เราก็ทำได้
++++++++++++++
 12. ขนมปังไข่ดาว (ไข่ลงหลุม)



     ถ้าไม่อยากกินขนมปังกับไข่ดาวทอดให้น้ำมันระคายหุ่นก็จับเอามาอบแทนก็ได้ค่ะ สูตรจาก คุณ memeinaka สมาชิกเว็บไซต์พันทิปดอทคอม ตอกไข่ดาวลงไปบนแผ่นขนมปัง โรยพริกไทยหน่อย เอาไปอบจนสุก อะไรนะ เสร็จแล้วหรอ ?  ส่วนผสม ขนมปังไข่ดาว (ไข่ลงหลุม)     • ขนมปังรอยัลเบรด (royal bread)     • เนย      • ไข่ไก่     • ซีอิ๊วขาว      • พริกไทย     • ออริกาโน่วิธีทำขนมปังไข่ดาว    
 • ใช้แก้วกดลงไปตรงกลางขนมปังไม่ต้องขาด ใช้มือกดให้เป็นหลุม ทาเนย 
ตอกไข่ใส่ลงไป เหยาะซีอิ๊วขาว โรยพริกไทยและออริกาโน่ อบที่อุณหภูมิ 200 
องศาเซลเซียส ประมาณ 10 นาที ระวังขนมปังไหม้ด้วย     + ดูวิธีทำเพิ่มเติมได้ที่ 27 ไอเดียทำอาหารเช้าให้ลูก กินอิ่มท้องทำง่ายได้ประโยชน์
++++++++++++++


13. ขนมปังไข่เบเนดิกต์

     อย่างที่รู้กันว่าไข่เบเนดิกต์ตามร้านดังราคาแพง ถ้าลองมาทำเองรับรองประหยัดกว่า ขอนำเสนอเมนูขนมปังไข่เบเนดิกต์ สูตรจาก คุณ littlefilmz สมาชิกเว็บไซต์พันทิปดอทคอม ไข่แดงเยิ้มเข้ากันดีกับขนมปัง ราดซอสมัสตาร์ดชีสรสเผ็ดตัดเลี่ยน ส่วนผสม ขนมปังไข่เบเนดิกต์     • ขนมปังโฮลวีท      • ผักกรีนคอส      • มะเขือเทศสไลซ์      • หน่อไม้ฝรั่ง      • โบโลน่า ไขมันต่ำ       • ไข่ดาวน้ำ      • ซอสมัสตาร์ดชีส ส่วนผสม ซอสมัสตาร์ดชีส     • ครีมชีส       • มัสตาร์ด      • นมถั่วเหลือง (นมพร่องมันเนย หรือนมไขมันต่ำ)วิธีทำซอสมัสตาร์ดชีส     1. ผสมครีมชีส มัสตาร์ด และนมถั่วเหลืองให้เข้ากัน      2. นำเข้าไมโครเวฟ ปรุงรสออกเค็มเผ็ด เจือเปรี้ยวนิด ๆ วิธีทำขนมปังไข่เบเนดิกต์     1. วางขนมปังโฮลวีทลงไป ตามด้วยผักต่าง ๆ โบโลน่า และไข่ดาวน้ำ      2. ราดซอสมัสตาร์ดชีส พร้อมเสิร์ฟ     + ดูวิธีทำเพิ่มเติมได้ที่ 25 เมนูอาหารเช้าลดน้ำหนัก เปลี่ยนการทำมื้อเช้าให้เป็นเรื่องบันเทิง
++++++++++++++


14. ขนมปังไข่อะโวคาโด    
 ถ้าเบื่อ ๆ กับเมนูขนมปังไข่ดาว 
ลองใส่อะโวคาโดลงไปเพิ่มความหอมมันกันดีไหม ทีเด็ดคือ ใส่ชีสลงไปด้วย 
จะทอดกับเนยตามสูตรหรือจะเอาไปอบก็ได้ ลองทำดูรับรองฟินส่วนผสม ขนมปังไข่อะโวคาโด (สำหรับ 2 ที่)     • ขนมปังแผ่น 2 แผ่น     • ไข่ไก่ 2 ฟอง     • อะโวคาโดหั่นยาว 2 ชิ้น     • เนยสด     • เชดดาร์ชีสขูดวิธีทำขนมปังไข่อะโวคาโด     1. เจาะรูตรงกลางขนมปังเพื่อวางอะโวคาโดลงไป และทาเนยบนขนมปัง เตรียมไว้     2. ตั้งกระทะใส่เนยลงไปรอจนละลาย ใส่ขนมปังลงไป และวางอะโวคาโดลงไปในหลุม ตอกไข่ลงไปตรงกลางของอะโวคาโด     3. ปรุงรสด้วยเกลือและพริกไทย ทอดจนกลายเป็นสีเหลืองทองทั้งสองด้าน แล้วโรยชีสลงไป รอจนชีสสุกตามชอบ
++++++++++++++


15. ขนมปังอะโวคาโคอบชีส

     ไปซื้ออะโวคาโดรอเลยค่ะ เราขอนำเสนอเมนูขนมปังอะโวคาโคอบชีส สูตรจาก คุณ isweet สมาชิกเว็บไซต์พันทิปดอทคอม จับอะโวคาโดบดทาบนขนมปัง เพิ่มโปรตีนจากไข่ดาว พออบจนสุกก็เสิร์ฟกันเลยจ้าส่วนผสม ขนมปังอะโวคาโคอบชีส     • อะโวคาโด     • ขนมปัง     • ไข่ไก่ 1 ฟอง     • เกลือป่น เล็กน้อย     • พริกไทยป่น เล็กน้อย     • มอสซาเรลล่าชีส     • พาร์เมซานชีส (ใส่หรือไม่ใส่ก็ได้)วิธีทำขนมปังอะโวคาโคอบชีส     1. ยีเนื้ออะโวคาโดสุกให้เละ (เพื่อใช้แทนเนย)      2. นำก้นของแก้วน้ำกดลงไปตรงกลางของขนมปังให้เป็นหลุมแล้วนำอะโวคาโวที่ยีไว้มาทาที่ขอบขนมปังให้รอบ ๆ หลุมที่กดไว้     
 3. ตอกไข่ใส่ลงไป โรยเกลือและพริกไทยป่นเล็กน้อย ตามด้วยชีสให้ทั่ว 
นำไปอบที่อุณหภูมิ 180 องศาเซลเซียส นาน 12-15 นาที 
หรือจนชีสเหลืองกรอบแบบที่ชอบ นำออกจากเตา พร้อมเสิร์ฟ     + ดูวิธีทำเพิ่มเติมได้ที่ 15 เมนูขนมปังกับไข่ เปลี่ยนอาหารเช้าธรรมดาให้เลอค่าไม่จำเจ    
 ใครจะไปรู้ว่าขนมปังแผ่นจะทำอาหารเช้าได้หลากสไตล์ขนาดนี้ 
เดี๋ยวพรุ่งนี้เช้าจะเริ่มทำตั้งแต่เมนูแรกวนไปจนครบเลยล่ะ ถ้าเพื่อน ๆ 
สนใจอยากลองทำบ้างไปซื้อขนมปังแผ่นมาตุนไว้เลยนะคะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






15 สูตรอาหารเช้าจากขนมปังแผ่น เพิ่มพลังทำง่ายอิ่มท้องไม่จำเจ





อัปเดตล่าสุด 17 กันยายน 2564 เวลา 14:48:27
 104,201 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































