




มาม่าและปลากระป๋อง เมนูมาม่า เมนูปลากระป๋อง อาหารง่ายๆ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






12 เมนูมาม่าและปลากระป๋อง สองคู่ซี้ที่อร่อยลงตัว




65,683อ่าน







0















      อิ่มคุ้มแน่นอนกับเมนูมาม่าและปลากระป๋อง อาหารจานเดียวจะกินเดี่ยวหรือกินคู่ก็ได้ ทุกสูตรทำง่าย ๆ มือใหม่ก็ทำอร่อยลงตัว      เพื่อน ๆ คงคุ้นเคยกับเมนูมาม่า  และเมนูปลากระป๋อง  กันอย่างดี ใครจะจับมิกซ์กันเป็นเมนูมาม่าปลากระป๋องก็อร่อย หรือจะกินเดี่ยวเป็นอาหารจานเดียวก็แจ่ม กระปุกดอทคอมขอนำเสนอวิธีทำเมนูมาม่าและปลากระป๋อง กินได้ทั้งครอบครัว แค่มีมาม่ากับปลากระป๋องก็ไม่อดตายแล้ว






เมนูมาม่า+ปลากระป๋อง

1. มาม่าไข่ตุ๋นปลากระป๋อง      จากที่เคยกินเมนูมาม่าไข่ตุ๋นเป็นอาหารเย็น คราวนี้ลองเพิ่มออปชั่นอย่างปลากระป๋องลงไปด้วยสิ กลายเป็นเมนูมาม่าไข่ตุ๋นปลากระป๋อง สูตรจาก คุณ rita_bunny สมาชิกเว็บไซต์พันทิปดอทคอม สูตรนี้ใส่ผักเพิ่มคุณค่า ทำแสนง่ายด้วยไมโครเวฟเครื่องเดียวส่วนผสม มาม่าไข่ตุ๋นปลากระป๋อง     • บะหมี่กึ่งสำเร็จรูป (รสหมูสับ ขนาดจัมโบ้) 1 ซอง     • ปลาแมคเคอเรลในซอสมะเขือเทศ (หรือปลาซาร์ดีน) 1 กระป๋อง     • ไข่ไก่ 3 ฟอง     • น้ำ 2 ถ้วย     • ถั่วลันเตา     • แครอท     • ข้าวโพด     • มะเขือเทศ     • ผักชี     • ข้าวสวย วิธีทำมาม่าไข่ตุ๋นปลากระป๋อง    1. ขยำเส้นมาม่าแล้วใส่เครื่องปรุงลงไป (ใครกินเผ็ดสามารถใส่ซองพริกลงไปด้วยได้)    2. ใส่ปลากระป๋องลงไปแล้วใช้ส้อมบี้ให้แหลก ใส่ไข่ไก่ลงไป เติมน้ำเปล่า    3. ใส่ถั่วลันเตา แครอท และข้าวโพดลงไปแล้วคนให้เข้ากัน (คนเบา ๆ) ปิดฝานำเข้าไมโครเวฟ ใช้ไฟแรง 300 วัตต์ ประมาณ 15 นาที    4. นำออกจากไมโครเวฟตกแต่งด้วยมะเขือเทศและผักชี จัดเสิร์ฟกับข้าวสวย     + ดูวิธีทำเพิ่มเติมได้ที่ มาม่าไข่ตุ๋นปลากระป๋อง สูตรไมโครเวฟ อิ่มคุ้มอร่อยครบในราคาเบา ๆ
++++++++++++++
  


2. มาม่ายำปลากระป๋อง      อุ๊ยตายแล้ว ! เมนูมาม่ายำปลากระป๋องนี่ของโปรดคนพิเศษเลย อย่ารอช้ามาเข้าครัวกัน สูตรจาก คุณ am nicha ถ้าชอบปลากระป๋องแบบละเอียดก็ยีให้เละคลุกกับเส้นมาม่าลวกเลยค่ะ ใส่พริกสิบเม็ดกินให้หน้าแดงกันไปเลย ส่วนผสม มาม่ายำปลากระป๋อง     • มาม่ารสต้มยำกุ้ง 2 ห่อ     • ปลากระป๋อง     • หอมใหญ่หั่นเป็นวง ๆ      • มะนาว 1 ซีก     • พริกขี้หนูซอย 3 เม็ด     • ผักชีโรยหน้านิดหน่อย วิธีทำมาม่ายำปลากระป๋อง    1. ต้มน้ำพอเดือดแล้วใส่เส้นมาม่าลงไปต้ม ปิดไฟแล้วคน ๆ สัก 2-3 นาที ตักขึ้นสะเด็ดน้ำ ตักใส่ชาม เตรียมไว้    2. เทปลากระป๋องใส่ชาม ตักไว้บนเส้นมาม่า ใส่หอมใหญ่ พริกขี้หนูซอย เครื่องปรุงมาม่า (ใส่แค่ 1 ซอง) บีบมะนาวลงไปเทน้ำที่ต้มมาม่าลงไปให้พอท่วมเส้นนิด ๆ โรยผักชีเล็กน้อย พร้อมเสิร์ฟ     + ดูวิธีทำเพิ่มเติมได้ที่ มาม่ายำปลากระป๋อง เมนูประหยัดสุดแซ่บแน่นเครื่อง
++++++++++++++
  
เมนูปลากระป๋องง่าย ๆ

3. ลาบปลากระป๋อง      ถ้ามีแค่ปลากระป๋องติดครัวก็จับไปทำเมนูลาบปลากระป๋องกินกับผักสดเลยสิคะ ใครชอบเครื่องสมุนไพรเยอะ ๆ ก็จัดไป เพิ่มเสน่ห์ด้วยการจัดเสิร์ฟเป็นคำ ๆ กินสบายใคร ๆ ก็ชอบส่วนผสม ลาบปลากระป๋อง     • ปลากระป๋อง     • น้ำมะนาว     • น้ำปลา     • พริกป่น     • ข้าวคั่ว     • หอมแดงซอย     • ผักเคียง ตามชอบวิธีทำลาบปลากระป๋อง    1. หั่นเนื้อปลาเป็นชิ้นพอคำ     2. คนผสมน้ำมะนาว น้ำปลา พริกป่น และข้าวคั่วจนเข้ากันดี ใส่หอมแดงซอย คนให้เข้ากัน ใส่เนื้อปลาลงไปแล้วคลุกให้เข้ากัน     3. ตักลาบปลากระป๋องจัดเรียงเป็นคำ ๆ เสิร์ฟพร้อมกับผักเคียง     + ดูวิธีทำเพิ่มเติมได้ที่ ลาบปลากระป๋อง เมนูกับข้าวสิ้นเดือนง่าย ๆ ลดความอ้วนได้
++++++++++++++
  






4. ต้มยำปลากระป๋อง      ขาแซ่บมาทางนี้ มาลองทำเมนูต้มยำปลากระป๋องรสชาติจัดจ้าน กินเกลี้ยงได้ทั้งตัวไม่ต้องกลัวก้างทิ่มคอเหมือนปลาทั่วไป กินตอนร้อน ๆ ควันฉุยยิ่งอร่อยส่วนผสม ต้มยำปลากระป๋อง     • ปลากระป๋อง     • น้ำเปล่า     • ข่า (หั่นแว่น)     • ตะไคร้ (หั่นท่อน)     • ใบมะกรูด (ฉีกก้านกลาง)     • หอมแดง (ปอกเปลือกแล้วทุบพอแตก)     • พริกขี้หนูซอย     • เห็ดฟาง (ผ่า 4 ส่วน)     • น้ำปลา     • มะนาว     • ผักชีฝรั่งซอย (โรยหน้า)     • ผักชีไทยซอย (โรยหน้า)วิธีทำต้มยำปลากระป๋อง    1. ใส่น้ำลงในหม้อนำขึ้นตั้งไฟต้มจนเดือด ใส่ข่า ตะไคร้ ใบมะกรูด หอมแดง และเห็ดฟางลงไปต้มจนเดือดอีกครั้ง    2. ใส่ปลากระป๋องลงไปต้ม คนผสมให้เข้ากัน รอจนเดือดอีกครั้งแล้วปิดไฟ     3. บีบน้ำมะนาวลงไป ตามด้วยน้ำปลา คนผสมให้เข้ากัน ชิมรสตามชอบ ตักใส่ถ้วย โรยด้วยผักชีฝรั่งและผักชีซอย พร้อมเสิร์ฟ     + ดูวิธีทำเพิ่มเติมได้ที่ ต้มยำปลากระป๋อง เมนูกับข้าวสิ้นเดือนแบบไม่สิ้นคิด
++++++++++++++
  


5. ปลากระป๋องทอดกระเทียม      เคยลองกันยัง ? เมนูปลากระป๋องทอดกระเทียม สูตรจาก นิตยสารแม่บ้าน จับเนื้อปลามาชุบแป้งทอดจนกรอบ สุดท้ายก็โรยกระเทียมเจียวลงไปส่วนผสม ปลากระป๋องทอดกระเทียม     • ปลาแมคเคอเรลในซอสมะเขือเทศ กรองเอาแต่เนื้อปลา 2 กระป๋อง     • กระเทียมและรากผักชี โขลกรวมกันพอหยาบ 1/3 ถ้วยตวง     • แป้งทอดกรอบ 1/2 ถ้วยตวง     • ต้นหอมซอย 2 ช้อนชา     • น้ำมันพืชสำหรับทอดวิธีทำปลากระป๋องทอดกระเทียม    1. นำเนื้อปลาแมคเคอเรลลงคลุกกับแป้งทอดกรอบจนทั่ว เตรียมไว้    2. ใส่น้ำมันพืชลงในกระทะ นำขึ้นตั้งไฟพอร้อน นำกระเทียมกับรากผักชีโขลกลงทอดจนเหลืองกรอบ ตักขึ้น พักไว้ให้สะเด็ดน้ำมัน    3. ใส่ปลาแมคเคอเรลคลุกแป้งลงทอดจนสุกเหลืองกรอบ ตักขึ้นให้สะเด็ดน้ำมัน จัดใส่จาน โรยเครื่องโขลกที่ทอดไว้และต้นหอมซอย จัดเสิร์ฟ     + ดูวิธีทำเพิ่มเติมได้ที่ ปลากระป๋องทอดกระเทียม เมนูง่าย ๆ จากปลากระป๋อง
++++++++++++++
  
เมนูมาม่าง่าย ๆ

6. ราดหน้ามาม่าหมูสับไมโครเวฟ      ราดหน้าเส้นใหญ่หรือราดหน้าเส้นหมี่คงต้องชิดซ้ายให้กับเมนูราดหน้ามาม่าหมูสับไมโครเวฟ สูตรจาก คุณ rita_bunny สมาชิกพันทิปดอทคอม (อาหารง่าย ๆ สไตล์ rita) เส้นมาม่ามีกลิ่นหอมของน้ำมันงา ราดน้ำราดหน้าหมูสับเต้าเจี้ยว แกล้มกับผักสดส่วนผสม ราดหน้ามาม่าหมูสับไมโครเวฟ     • บะหมี่กึ่งสำเร็จรูป รสหมูสับ     • หมูบด     • เต้าเจี้ยว (ในสูตรใช้มิโสะ) ไม่มีก็ไม่ต้องใส่     • น้ำมันงา (หรือน้ำมันพืช)     • แป้งท้าวยายม่อม (หรือแป้งมัน แป้งข้าวโพด)     • น้ำเปล่า     • แตงร้าน (หรือผักอย่างอื่นตามชอบ)วิธีทำราดหน้ามาม่าหมูสับไมโครเวฟ    1. นำเส้นบะหมี่ใส่น้ำเปล่าให้ท่วม แล้วนำเข้าไมโครเวฟไฟแรง 800 วัตต์ ประมาณ 3 นาที พอเส้นสุกก็เทน้ำออกแล้วคลุกด้วยน้ำมันงา (ไม่มีน้ำมันงาก็คลุกน้ำมันพืชธรรมดา) ตักใส่จาน     หมายเหตุ : ใครชอบแบบหมี่กรอบก็ไม่ต้องลวก    2. นำหมูใส่ถ้วย บี้ ๆ นิดหนึ่ง แล้วก็นำเข้าไมโครเวฟ 1 นาที    3. จากนั้นก็ใส่เครื่องปรุงของบะหมี่กึ่งสำเร็จรูปทุกอย่าง ใส่เต้าเจี้ยวลงไป จากนั้นก็เติมน้ำและแป้งท้าวยายม่อมลงไป คนให้เข้ากัน นำเข้าไมโครเวฟ 3 นาที (พอครบ 2 นาทีให้เปิดฝาแล้วคน ๆ ให้แป้งที่เริ่มสุกด้านล่างไม่จับตัวเป็นก้อน แล้วนำเข้าไมโครเวฟต่ออีก 1 นาที)     4. พอน้ำข้นแล้วก็ชิมปรุงรสเพิ่มตามชอบ หรือรสจัดไปก็เพิ่มน้ำตามชอบ    5. เทน้ำราดหน้าลงไปบนเส้นบะหมี่ที่ลวกไว้แล้ว ตกแต่งหน้าด้วยแตงร้านหรืออื่น ๆ ตามชอบ     + ดูวิธีทำเพิ่มเติมได้ที่ ราดหน้ามาม่าหมูสับไมโครเวฟ แค่คิดนอกกรอบก็ไม่จำเจ
++++++++++++++
  


7. มาม่าต้มยำกุ้งคาโบนารา       และแล้วก็มาถึงเมนูมาม่าชีสทำง่ายแต่อร่อยมาก ขอนำเสนอเมนูมาม่าต้มยำกุ้งคาโบนารา สูตรจาก คุณ slacker king สมาชิกเว็บไซต์พันทิปดอทคอม จับเส้นมาม่าโปะชีส เติมผงปรุงรสต้มยำกุ้ง อะไรนะ ? เสร็จแล้วส่วนผสม มาม่าต้มยำกุ้งคาโบนารา     • บะหมี่กึ่งสำเร็จรูปรสต้มยำกุ้ง (ถ้าเป็นรสชาติอื่นอาจจะไม่เข้ากับชีส)     • เชดดาร์ชีสแผ่น     • นมสดจืดพาสเจอร์ไรส์ (ใส่แค่ถึงคอขวด ดังที่ดินสอขีดไว้)     • น้ำร้อน วิธีทำมาม่าต้มยำกุ้งคาโบนารา    1. วางแผ่นชีสลงบนบะหมี่กึ่งสำเร็จรูปก่อนใส่น้ำร้อน เพราะเราไม่ต้องการให้บะหมี่กึ่งสำเร็จรูปแตกตัว    2. เทน้ำร้อนใส่ลงไป ระหว่างรอให้บะหมี่กึ่งสำเร็จรูปสุกได้ที่ ก็เอาน้ำร้อนที่ใส่ลงไปในชามแล้วราดลงบนชีสเพื่อให้ชีสละลายซึมลงไปในเส้น โปะชีสเพิ่มอีก 1 แผ่น เพื่อความเหนียวนุ่ม     3. พอเส้นเริ่มอ่อนตัวก็ใส่เครื่องปรุงลงไป ตามด้วยนมจืด พร้อมเสิร์ฟ     + ดูวิธีทำเพิ่มเติมได้ที่ มาม่าต้มยำกุ้งคาโบนารา เมนูมาม่าเลอค่า อัดชีสเติมนมเพิ่มความฟิน
++++++++++++++
  


8. มาม่าต้มยำแห้ง      ใครเบื่อเมนูมาม่าต้มยำน้ำข้นก็ลองมาทำเมนูมาม่าต้มยำแห้ง สูตรจาก คุณ isweet สมาชิกเว็บไซต์พันทิปดอทคอม ใส่หมูสับกับเบคอนกรอบคลุกกับเครื่องปรุงต้มยำ ที่ขาดไม่ได้เลยคือ ถั่วคั่วป่น  ส่วนผสม มาม่าต้มยำแห้ง     • บะหมี่กึ่งสำเร็จรูปต้มยำน้ำข้น (ลวกเส้นพอสุก)     • ผักกาดหอม     • หมูสับ (นำไปรวนให้มีน้ำขลุกขลิก ใส่น้ำปลาลงไปนิดหน่อยให้ตัวหมูมีรสชาติ)     • เบคอนทอดกรอบ     • มะนาว 1 ซีก     • ใบมะกรูด     • พริกขี้หนูทุบ 4-5 เม็ด     • ถั่วลิสงคั่วป่น (ในสูตรเอาขนมถั่วตัดมาตำ ๆ ใช้แทน)     • พริกป่นตามชอบวิธีทำมาม่าต้มยำแห้ง    1. ใส่ผักกาดหอมลงในชาม ตามด้วยเส้นบะหมี่กึ่งสำเร็จรูปลวกสุก     2. โรยหมูสับลงไปทั้งน้ำและเนื้อ จากนั้นโรยเบคอนข้าง ๆ    3. นำมะนาวมาวางตรงกลาง เสียบใบมะกรูดไว้ด้านหลังมะนาว    4. โรยพริกขี้หนูทุบ ถั่วลิสง และพริกป่น     5. ใส่เครื่องบะหมี่กึ่งสำเร็จรูปน้ำข้นเป็นลำดับสุดท้าย (ในสูตรใส่พริกเผาทั้งหมด ส่วนเครื่องอีกซองใส่แค่ครึ่งเดียว)      + ดูวิธีทำเพิ่มเติมได้ที่ 14 เมนูมาม่า แค่คิดนอกกรอบชีวิตก็เปลี่ยน
++++++++++++++
  


9. มาม่าต้มยำไข่ตุ๋น      มาม่าไข่ตุ๋นรสชาติจืดชืดไม่ค่อยถูกปาก ลองใส่เครื่องต้มยำเพิ่มความแซ่บกันดีกว่า ขอนำเสนอเมนูมาม่าต้มยำไข่ตุ๋น สูตรจาก คุณ earth mamai สมาชิกเว็บไซต์พันทิปดอทคอม สูตรไมโครเวฟ ได้กินทั้งมาม่าและเนื้อไข่ไปพร้อมกัน อิ่มไปอีกมื้อส่วนผสม มาม่าไข่ตุ๋นไมโครเวฟ     • ไข่ไก่ 2 ฟอง     • น้ำสะอาด 2 เท่าของไข่      • บะหมี่กึ่งสำเร็จรูปรสต้มยำกุ้ง (หรือตามชอบ) 1 ซอง     • เนื้อสัตว์ ตามชอบ (ใส่หรือไม่ใส่ก็ได้)     หมายเหตุ : ระวังเรื่องกะปริมาณน้ำให้ดี ๆ ให้ใส่จนเหลวเลย  วิธีทำมาม่าไข่ตุ๋นไมโครเวฟ    1. ตอกไข่ไก่ใส่ถ้วย (ที่สามารถเข้าไมโครเวฟได้) เติมน้ำสะอาดลงไป ใส่เครื่องปรุงรสมาม่าลงไป คนให้เข้ากัน   
 2. หักเส้นบะหมี่กึ่งสำเร็จรูปใส่ลงไป ปิดฝาแล้วนำเข้าไมโครเวฟ ใช้กำลังไฟ
 800 วัตต์ นานประมาณ 3.30 นาที (ขึ้นอยู่กับปริมาณน้ำที่เราผสม) 
นำออกจากเตาไมโครเวฟ      หมายเหตุ : หากไม่มีไมโครเวฟสามารถน้ำไปนึ่ง ประมาณ 15 นาทีได้     + ดูวิธีทำเพิ่มเติมได้ที่ มาม่าไข่ตุ๋นไมโครเวฟ เมนูเทพ ๆ อร่อยง่าย ไม่เกิน 5 นาที
++++++++++++++
  


10. มาม่าผัดขี้เมา      เส้นสปาเกตตีหมดคงอดทำเมนูผัดขี้เมา ช้าก่อนค่ะ ลองจับเอาเส้นมาม่าแก้ขัดไปก่อนก็ได้ ขอนำเสนอเมนูมาม่าผัดขี้เมา สูตรจาก คุณ heng_sunshine สมาชิกเว็บไซต์พันทิปดอทคอม สูตรนี้ไม่ใส่เนื้อสัตว์ ได้โปรตีนจากเต้าหู้และวิตามินจากผัก เพิ่มความหอมจากใบกะเพราส่วนผสม มาม่าผัดขี้เมา     • บะหมี่กึ่งสำเร็จรูป 2 ห่อ     • เต้าหู้แข็ง (หั่นเป็นชิ้นเล็ก) 1/2 ก้อน     • เห็ดหอม (แช่น้ำสับละเอียด) 3 ดอก     • พริกขี้หนูสวน (ทุบพอแตก) 1 ช้อนโต๊ะ     • กะหล่ำปลี (หั่นเป็นชิ้น) 1 ถ้วย     • ข้าวโพดอ่อน (หั่นเป็นชิ้น) 4 ดอก     • เห็ดหูหนูดำ (หั่นเป็นเส้น) 3 ช้อนโต๊ะ     • พริกชี้ฟ้า (หั่นเป็นเส้น) 1 เม็ด     • พริกไทยอ่อน 5 ช่อ     • ซอสแม็กกี้ 4 ช้อนโต๊ะ     • ใบกะเพรา 1 ถ้วยตวง     • น้ำมันพืช 2 ช้อนโต๊ะ     • น้ำตาลทราย 1 ช้อนชาวิธีทำมาม่าผัดขี้เมา    1. ลวกเส้นมาม่าจนสุกพอคลายตัว ตักขึ้นสะเด็ดน้ำแล้วใส่น้ำมันพืชลงไปประมาณ 1 ช้อนโต๊ะ เคล้าให้เข้ากัน เตรียมไว้    2. ใส่น้ำมันลงในกระทะ ใช้ไฟกลางค่อนข้างแรง ใส่เต้าหู้ลงทอดพอเหลือง ตามด้วยเห็ดหอม ผัดจนสุกนิ่ม ตักใส่จาน เตรียมไว้   
 3. เทน้ำมันจากการทอดเต้าหู้ออกให้เหลือแค่พอขลุกขลิกแล้วลดไฟลง 
ใช้ไฟกลางค่อนข้างอ่อน แล้วใส่พริกขี้หนู กะหล่ำปลี ข้าวโพดอ่อน 
และเห็ดหูหนูดำลงไปผัด    4. ปรุงรสด้วยซอสแม็กกี้ 2 ช้อนโต๊ะ 
ผัดจนเริ่มมีกลิ่นหอม ใส่เส้นมาม่าลงไปผัด ใส่ซอสแม็กกี้ที่เหลือ 
ตามด้วยน้ำตาลทรายผัดให้เข้ากัน    5. ใส่พริกไทยสด พริกชี้ฟ้าแดง และใบกะเพรา จากนั้นเปิดไฟแรงขึ้น แล้วรีบผัดจนเข้ากัน ตักใส่จาน พร้อมเสิร์ฟ     + ดูวิธีทำเพิ่มเติมได้ที่ มาม่าผัดขี้เมาเจ เมนูเจง่าย ๆ กลิ่นหอมชวนหิว
++++++++++++++
  


11. มาม่าก๋วยเตี๋ยวน้ำตกแห้ง      ใครชอบกินก๋วยเตี๋ยวน้ำตกจากที่เคยใส่น้ำซุปลองเปลี่ยนมากินแบบแห้งกันเถอะ ขอนำเสนอเมนูมาม่าก๋วยเตี๋ยวน้ำตกแห้ง สูตรจาก คุณ jin leng สมาชิกเว็บไซต์พันทิปดอทคอม จัดเต็มลูกชิ้นกับแคบหมู ใส่คะน้าสีเขียวสด โปะไข่ต้มสักฟองส่วนผสม มาม่าก๋วยเตี๋ยวน้ำตกแห้ง     • บะหมี่กึ่งสำเร็จรูป รสก๋วยเตี๋ยวเรือน้ำตก     • คะน้าซอย     • ลูกชิ้นหมู     • แคบหมู     • ไข่ต้มสมุนไพร     • ต้นหอมซอย     • กระเทียมเจียววิธีทำมาม่าก๋วยเตี๋ยวน้ำตกแห้ง   
 1. ใส่เครื่องปรุงก๋วยเตี๋ยวเรือน้ำตกลงในชาม 
(เครื่องปรุงไม่ต้องใส่น้ำปลาเพิ่ม เค็มพอดีแล้ว ใครไม่ชอบรสจัด 
ใส่ครึ่งซองก็พอ ปรุงรสตามใจด้วยน้ำตาลทราย พริก และน้ำส้มสายชู)    2. ลวกเส้นและคะน้าใส่ลงในชาม ตามด้วยลูกชิ้นหมู แคบหมู ไข่ต้มสมุนไพร โรยต้นหอม และกระเทียมเจียว พร้อมเสิร์ฟ     + ดูวิธีทำเพิ่มเติมได้ที่ บะหมี่ก๋วยเตี๋ยวน้ำตกแห้ง เมนูมาม่าออปชั่นแน่นจัดเต็ม
++++++++++++++
  


12. ผัดมาม่าปลาสลิด       แกะปลาสลิดทอดรอเลยค่ะ ขอนำเสนอเมนูผัดมาม่าปลาสลิด สูตรจาก เฟซบุ๊ก icook จับเส้นมาม่าคลุกกับเครื่องปรุงรส เติมหน่อไม้ฝรั่งและพริกชี้ฟ้า โรยปลาสลิดตามชอบส่วนผสม ผัดมาม่าปลาสลิด       • มาม่ารสชาติตามชอบ 1 ซอง     • หน่อไม้ฝรั่ง (หรือผักอื่น ๆ ตามชอบ)      • พริกชี้ฟ้าแดงหั่น     • ปลาสลิดทอดกรอบ      • ใบโหระพาวิธีทำผัดมาม่าปลาสลิด      1. ลวกมาม่ากับหน่อไม้ฝรั่งจนสุก ตักขึ้นสะเด็ดน้ำจนแห้ง    2. ใส่ผงปรุงรสมาม่าและพริกชี้ฟ้าแดงลงไป คลุกเคล้าให้เข้ากัน ตักใส่จาน    3. วางปลาสลิดทอดกรอบบนเส้นมาม่า แต่งด้วยใบโหระพาให้สวยงาม พร้อมเสิร์ฟ     + ดูวิธีทำเพิ่มเติมได้ที่ มาม่าปลาสลิด เปลี่ยนเมนูมาม่าให้มีสาระแบบง่าย ๆ     เลือกไม่ถูกเลยจริง ๆ ว่าจะทำเมนูมาม่าปลากระป๋อง เมนูมาม่า 
หรือเมนูปลากระป๋อง สงสัยต้องไปถามเสียงส่วนใหญ่ว่าจะกินอะไรดี 
ขอตัวไปเรียกรวมพลคนในครอบครัวก่อนนะคะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






12 เมนูมาม่าและปลากระป๋อง สองคู่ซี้ที่อร่อยลงตัว





อัปเดตล่าสุด 4 กรกฎาคม 2562 เวลา 15:07:11
 65,683 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































