




ก๋วยเตี๋ยวเรือ ก๋วยเตี๋ยวหมูน้ำตก เมนูสร้างอาชีพ พร้อมสูตรน้ำซุปรสเด็ดทำขายได้กำไร











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






ก๋วยเตี๋ยวเรือหมูน้ำตก เมนูสร้างอาชีพ พร้อมสูตรน้ำซุปรสเด็ดทำขายได้กำไร




892,444อ่าน







0















           อยากทำก๋วยเตี๋ยวเรือหมูน้ำตกขายแต่ไม่อยากเสียเงินซื้อสูตร สนใจของฟรีไหม เรามีมาแจกพร้อมเคล็ดลับเด็ดเพียบ                         ใครที่กำลังมองหาสูตรก๋วยเตี๋ยวเรือ เมนูอาหารเอาใจคนชอบเส้นไว้ทำขาย สร้างรายได้แบบจริงจัง แต่ไม่อยากเสียตังค์หลายบาทเข้าคอร์สสอนทำ หรือไปซื้อสูตรราคาแพงลิบลิ่ว กระปุกดอทคอมขอเสนอวิธีทำก๋วยเตี๋ยวเรือหมูน้ำตก สูตรจาก เฟซบุ๊ก กินดี อยู่ดี by เนรัญชลา ที่ดูดีน่ากินมาก ๆ ใส่เครื่องเพียบมาพร้อมวิธีทำน้ำซุปก๋วยเตี๋ยวเรือ จดสูตรแล้วทำขายได้เลยจ้า     






          แจกฟรี !!! "ก๋วยเตี๋ยวเรือหมูน้ำตกเนรัญชลา สูตร 1" สูตรเด็ด ไม่เสียเงิน สูตรจาก เฟซบุ๊ก กินดี อยู่ดี by เนรัญชลา          ก๋วยเตี๋ยวเรือนั้นมีหลายสูตร สูตรเด็ดของใครสูตรเด็ดของมัน และนี่ก็เป็นอีกหนึ่งสูตรของเนรัญชลา ที่ขอนำมาเสนอให้ได้ลองนำไปทำรับประทาน หรือทำขายกันนะคะ เพราะเห็นว่าหลายคนที่อยากประกอบอาชีพค้าขาย บางท่านหากอยากได้สูตรเด็ดสูตรดี ก็ต้องไปซื้อไปหาสูตรกันมาในราคาแพง ๆ วันนี้แอดมินเนรัญชลานำมาแจกฟรีค่ะ          โดยเคล็ดลับการทำอาหารให้อร่อยของเนรัญชลา ก็คือ การใช้สัญชาตญาณของแม่ครัวที่ใช้หัวใจในการทำอาหาร หากอยากทำอาหารให้ลูกค้าติดใจต้องใส่ใจในทุก ๆ รายละเอียด แม้จะเป็นอาหารธรรมดาแบบพื้น ๆ ก็ตาม          เคล็ดลับของก๋วยเตี๋ยวเรือ คือ น้ำซุปต้องหอม รสชาติต้องกลมกล่อมสมดุลกัน ตักราดลงบนเส้นแล้วต้องไม่จืดชืด ผักทุกชนิดที่ใช้ต้องสด เนื้อสัตว์ต้องใหม่ไม่มีกลิ่นตุ เพราะทุกองค์ประกอบล้วนส่งผลต่อกลิ่นและรสชาติของอาหารทั้งหมดทั้งสิ้น...ส่วนผสม น้ำซุปก๋วยเตี๋ยวเรือหมูน้ำตก      • น้ำเปล่า 10 ลิตร      • กระดูกหมูเอียวเล้ง 1 กิโลกรัม      • เครื่องตุ๋นหมูน้ำข้น 2 ชุด      • กระเทียมดอง 5 หัว      • น้ำกระเทียมดอง 1/2 ถ้วยตวง      • ข่าแก่ (ยาว 2 นิ้ว) บุบพอแตก 1 ท่อน      • รากขึ้นฉ่าย 5 ราก      • ใบเตย 8 ใบ      • เกลือป่น 2+1/2 ช้อนโต๊ะ      • น้ำตาลมะพร้าว 150-200 กรัม      • เต้าหู้ยี้ 10 ก้อน      • ซีอิ๊วดำ 7-8 ช้อนโต๊ะ      • ซีอิ๊วขาว (สูตร 1) 1/2 ถ้วยตวง      • ซอสปรุงรสฝาเขียว 1/2 ถ้วยตวง      • เลือดหมูสด 2 ถ้วยตวง      • ใบตะไคร้      • เหล้า 2 ช้อนโต๊ะ      • ลูกกระวานไทย 5 ลูก      • ใบกระวาน 3 ใบส่วนผสม หมูหมัก      • เนื้อสะโพกหมู 1 กิโลกรัม      • ไข่แดง 2 ฟอง      • แป้งข้าวโพด 1 ช้อนโต๊ะ      • น้ำตาลทราย 1 ช้อนโต๊ะ      • ซีอิ๊วขาว 1 ช้อนโต๊ะ       • ซอสปรุงรส 1/2 ช้อนโต๊ะเครื่องก๋วยเตี๋ยวเรือหมูน้ำตก      • เส้นก๋วยเตี๋ยว (ตามชอบ)      • ลูกชิ้นหมูอย่างดี      • ขึ้นฉ่ายซอย      • ถั่วงอก      • ใบโหระพา      • กากหมูเจียวกรอบ      • ผักชีฝรั่งซอย      • พริกไทยป่น      • ตับหมูหั่นบาง ๆวิธีทำน้ำซุปก๋วยเตี๋ยวเรือหมูน้ำตก           สำหรับน้ำซุปก๋วยเตี๋ยวสูตรนี้ จะใช้ส่วนผสมต่ออัตราส่วนของน้ำเปล่า 10 ลิตรนะคะ คือถ้าใช้น้ำในปริมาณที่มากขึ้น สัดส่วนของเครื่องปรุงและส่วนผสมต่าง ๆ ของการทำน้ำก๋วยเตี๋ยว ก็ต้องคูณเพิ่มไปด้วยเช่นกัน

      ► ใส่น้ำ 10 ลิตรลงในหม้อก๋วยเตี๋ยว นำขึ้นตั้งไฟแรง ใส่เครื่องตุ๋นหมูน้ำข้นลงไป 2 ห่อ ตามด้วยลูกกระวาน และใบกระวาน ตามด้วยเกลือป่น ปิดฝาต้มให้เดือด      หมายเหตุ : เครื่องตุ๋นหมูน้ำข้นสามารถหาซื้อได้ทั่วไปตามร้านขายของชำในตลาด หรือร้านที่ขายวัตถุดิบสำหรับทำก๋วยเตี๋ยว ซึ่งจากภาพดิฉันได้แยกส่วนประกอบต่าง ๆ ภายในซองเครื่องตุ๋นออกจากกัน เพื่อให้เห็นว่า ด้านในประกอบไปด้วยอะไรบ้าง และก่อนที่จะใส่เครื่องตุ๋นลงไปในหม้อ ทางที่ดีเราควรจะนำไปล้างน้ำเสียก่อน เพื่อชำระล้างเอาเชื้อรา ฝุ่น หรือเม็ดทราย ที่อาจมีปนเปื้อนอยู่ออกไป นอกจากนี้ก็ยังมีเครื่องเทศอีกสองชนิดที่ต้องใส่ลงไปเพิ่มเพราะในชุดหมูตุ๋นนั้นไม่มี นั่นก็คือ ลูกกระวาน 5 ลูก และใบกระวานอีก 3 ใบ 


    

  ► เมื่อน้ำเดือดพล่านแล้วจึงใส่กระดูกเอียวเล้งลงไป ปิดฝาหม้อต้มจนเดือด แล้วจึงหรี่ไฟให้เหลือไฟอ่อน ๆ 





      ► ใส่กระเทียมดองและน้ำกระเทียมดองลงไป ตามด้วยรากขึ้นฉ่าย ข่าแก่ และใบเตย ปรุงรสด้วยซีอิ๊วขาว ซอสปรุงรส น้ำตาลมะพร้าว และซีอิ๊วดำ แล้วปิดฝาหม้อ เคี่ยวด้วยไฟอ่อนต่อไปเรื่อย ๆ

          หมายเหตุ : เครื่องปรุงแต่ละยี่ห้อจะให้รสและสีที่ไม่เท่ากัน ดังนั้นจึงควรใช้วิจารณญาณในการกะปริมาณเครื่องปรุงให้เหมาะสมด้วยตัวเอง แต่สำหรับสูตรนี้ดิฉันใช้ซีอิ๊วขาวสูตร 1 และซอสปรุงรสฝาเขียวค่ะ ส่วนน้ำตาลมะพร้าวก็ใช้น้ำตาลมะพร้าวแท้ที่มาจากจังหวัดสมุทรสงคราม เพราะให้กลิ่นหอมและช่วยให้รสน้ำซุปกลมกล่อมโดยที่ไม่ต้องใส่ผงชูรสเลย แต่ถ้าใครอยากจะใส่ผงชูรสก็สามารถใส่ได้ตามความชอบ 

      ► น้ำซุปก๋วยเตี๋ยวที่หวานหอม ควรใช้เวลาในการต้มอย่างน้อยๆ 1 ชั่วโมง เพราะจะทำให้ความหวานตามธรรมชาติในกระดูกนั้นละลายออกมากับน้ำซุป ยิ่งต้มนานก็ยิ่งอร่อย



      ► เมื่อน้ำซุปเดือดได้ที่แล้ว โขลกเต้าหู้ยี้ให้ละเอียดละลายใส่ลงไป  

      ► นำเลือดหมูสดมาขยำกับใบตะไคร้ในภาชนะสักครู่ขยำเสร็จแล้วนำไปกรองด้วยกระชอนตาถี่ ๆ จากนั้นตักน้ำก๋วยเตี๋ยวขึ้นมาสักกระบวย ใส่ลงไปในภาชนะที่ใส่เลือดหมู ใช้ช้อนคนเร็ว ๆ ให้เข้ากัน 

      ► เร่งไฟแรง จากนั้นจึงละลายเลือดใส่ลงไปในหม้อน้ำซุป คนเล็กน้อยให้พอเข้ากัน แล้วหรี่ไฟอ่อนตามเดิม (ภาพการคั้นเลือดหมูไม่ได้ถ่ายเอาไวจึงไม่มีนะคะ คิดว่าน่าจะพอจินตนาการได้)วิธีหมักหมูนุ่ม (ด้วยวิธีธรรมชาติ)





      ► ขั้นตอนต่อไปนี้จะบอกวิธีการหมักหมูให้เนื้อนุ่มด้วยวิธีธรรมชาติ คือ ให้ใช้เนื้อหมูส่วนสะโพก หั่นสไลซ์เป็นชิ้นบาง โดยมีอัตราส่วนในการหมักดังนี้... 

      ► คลุกเคล้าเนื้อหมูกับไข่แดง แป้งข้าวโพด น้ำตาลทราย ซีอิ๊วขาว และซอสปรุงรส ให้เข้ากัน 

 
  
  
  
  
  
  
  
  
        ► หมักทิ้งไว้ในตู้เย็นอย่างน้อย 3 ชั่วโมง เราก็จะได้เนื้อหมูที่นุ่มและไม่เหนียวค่ะขั้นตอนการเตรียมเครื่องก๋วยเตี๋ยว



      ► วัตถุดิบอื่น ๆ นั้นก็สำคัญมิใช่น้อย ผักต้องสดและล้างให้สะอาดไม่มีคราบดินติด

      ►  กากหมูเจียว ต้องสดใหม่หรือถ้าไม่มีกากหมูก็สามารถใช้แคบหมูแทนได้ 
  
  
  
  
  
  
  
  
  
      ► กระเทียมเจียว ควรใช้กระเทียมไทยกลีบเล็ก โขลกแล้วเจียวเองจะหอมอร่อยมากกว่า
  
  
  
  
  
  
  
  
  
      ► ลูกชิ้นหมู ก็ควรใช้ลูกชิ้นอย่างดี ลูกค้าจึงจะชื่นชอบ อย่าประหยัดงบด้วยการใช้ลูกชิ้นเกรดต่ำราคาถูกที่มีไว้สำหรับย่างขายนำเอามาทำก๋วยเตี๋ยวอย่างเด็ดขาด !
  
  
  
  
  
  
  
  
  
      ► แม้แต่พริกป่น ก็ควรคั่วเอง โขลกเองจึงจะหอมหวลชวนรับประทานมากกว่าพริกป่นเก่าๆที่มีขายอยู่ตามท้องตลาดทั่วไปค่ะ

 ขั้นตอนประกอบร่างก๋วยเตี๋ยวเรือหมูน้ำตก



      ► ลวกถั่วงอก และลวกเส้นในน้ำเดือด ๆ ใส่ไว้ในชาม (การที่จะลวกเส้นก๋วยเตี๋ยวให้อร่อย ได้เส้นไม่ดิบไม่แฉะนั้นจะต้องลวกในน้ำที่ร้อนจัด ๆ นะคะ และลวกเร็ว ๆ) ก่อนใส่ลงชามก็สะบัดตะกร้อสักหน่อยเพื่อให้สะเด็ดน้ำ ตักน้ำมันกระเทียมเจียวสักเล็กน้อยนำลงไปคลุกเคล้ากับเส้น
      ► โรยพริกไทยป่น ตามด้วยขึ้นฉ่ายและผักชีฝรั่งซอยอย่างละเล็กอย่างละน้อย 

      ► ลวกหมูที่เราหมักเอาไว้ ตามด้วยตับหมูกับลูกชิ้นลงใส่ (แต่สูตรนี้ดิฉันไม่ได้ใส่ตับหรอกค่ะ เนื่องจากสมาชิกที่บ้านค่อยไม่ชอบตับกัน) จากนั้นก็ตักน้ำซุปลงราด

      ► ตบท้ายด้วยการโรยหน้าด้วยเนื้อกระเทียมเจียวหอม ๆ กับกากหมูกรอบ ๆ สักหน่อย เสิร์ฟพร้อมถั่วงอกดิบและใบโหระพาค่ะ      เอาล่ะ ใครที่กำลังหาสูตรก๋วยเตี๋ยวเด็ด ๆ ไว้ทำกินก็ได้ หรือหาไว้ทำขายก็ดี ขอแนะนำก๋วยเตี๋ยวเรือหมูน้ำตกสูตรนี้เลยค่ะ เพราะดูน่ากินมาก ๆ เลยทีเดียว และยังเพิ่มเติมเมนูก๋วยเตี๋ยวเรือเนื้อน้ำตกได้ด้วยจ้า

ขอขอบข้อมูลจากเฟซบุ๊ก กินดี อยู่ดี by เนรัญชลา


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






ก๋วยเตี๋ยวเรือหมูน้ำตก เมนูสร้างอาชีพ พร้อมสูตรน้ำซุปรสเด็ดทำขายได้กำไร





อัปเดตล่าสุด 5 กุมภาพันธ์ 2564 เวลา 16:03:28
 892,444 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































