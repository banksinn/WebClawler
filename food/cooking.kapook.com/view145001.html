




18 สูตรอาหารเช้าเมนูไข่ สร้างสรรค์มื้อเช้าให้ง่ายกว่าเดิม











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






18 สูตรอาหารเช้าเมนูไข่ สร้างสรรค์มื้อเช้าให้ง่ายกว่าเดิม




273,740อ่าน







0















           อาหารเช้าเมนูไข่ เปลี่ยนมื้อเช้าให้เป็นเรื่องง่าย ๆ เลือกอิ่มอร่อยได้แบบที่ชอบได้ถึง 18 สไตล์ นี่ล่ะใช่เลย          เมนูยามเช้าอย่างเมนูไข่ง่าย ๆ ทั้งเมนูไข่ยัดไส้ เมนูไข่ตุ๋น เมนูไข่ลูกเขย เมนูไข่ต้ม หรือเมนูไข่ไมโครเวฟก็ทำมาจนเอียน ตอนนี้อยากได้วิธีการทำอาหารเมนูไข่สุดแนวมาเรียกพลังยามเช้าบ้าง กระปุกดอทคอมขอนำเสนอ 18 อาหารเช้าเมนูไข่ เช่น เมนูไข่คน เมนูไข่ถ้วย เมนูไข่กระทะ เมนูแพนเค้กไข่ ลองทำกันดูนะคะ อร่อยจริง ๆ นะจ๊ะขอบอก







1. ไข่ถ้วยเบคอนชีส         
 เพื่อน ๆ อาจคุ้นเคยกับอาหารเช้าเมนูไข่หลากหลายอย่าง แต่ที่โดนคือ 
เมนูไข่ถ้วยใช่ไหมล่ะ แต่ถ้าอยากทำเองขอแนะนำเมนูไข่ถ้วยเบคอนชีสสูตรจากคุณ #minwinty สมาชิกเว็บไซต์พันทิปดอทคอม เนื้อไข่นุ่มฟูเข้ากันดีกับเบคอน แถมยังมีกลิ่นหอมของชีสอีก แค่ชิ้นเดียวคงไม่พอส่วนผสม ไข่ถ้วยเบคอนชีส          • เนย หรือน้ำมัน (เล็กน้อยสำหรับทาพิมพ์)          • เบคอน 12 ชิ้น (ตามจำนวนหลุมของพิมพ์)          • ชีสมอสซาเรลล่าขูด 200 กรัม          • ไข่ไก่ 5 ฟอง          • นม 1/4 ถ้วย          • น้ำมัน 1/2 ช้อนชา          • ผงฟู 1/2 ช้อนชา          • เกลือ (ตามชอบ)          • พริกไทยดำ (ตามชอบ)วิธีทำไข่ถ้วยเบคอนชีส          • 1. ใช้น้ำมันหรือเนยทาที่พิมพ์ให้ทั่วแล้ววางพักไว้ก่อน          • 2. นำเบคอนไปอุ่นในไมโครเวฟประมาณ 3 นาที หรือมากกว่านั้น จากนั้นจัดเบคอนใส่พิมพ์ให้สวยงาม ใส่ชีสขูดลงไป เตรียมไว้          • 3. ผสมไข่ไก่ นม น้ำมัน ผงฟู เกลือ และพริกไทยดำคนให้เข้ากัน เทใส่พิมพ์ไข่           • 4.
 เปิดเตาอบที่อุณหภูมิ 190 องศาเซลเซียส ไฟบน-ล่าง เปิดพัดลม 
เอาไข่ถ้วยเข้าไปอบประมาณ 30 นาที เอาออกจากพิมพ์ จัดใส่ภาชนะ พร้อมเสิร์ฟ          • ดูวิธีทำเพิ่มเติมได้ที่ ไข่ถ้วยเบคอนชีส อาหารเช้าง่าย ๆ รวมพลังแห่งชีสและเบคอน
++++++++++++++++


2. ไข่ถ้วยไมโครเวฟ          
 สำหรับเด็กหอ หรือมนุษย์คอนโดที่อยากกินไข่ถ้วยแต่ไม่มีเตาอบก็จบ ! 
อย่าเพิ่งเศร้าไปค่ะ เรามีสูตรไข่ถ้วยไมโครเวฟมาฝาก ขอแนะนำไอเดียจากคุณเกิดวันจันทร์ปีมะแมราศีพิจิก สมาชิกเว็บไซต์พันทิปดอทคอม สูตรนี้ทุกขั้นตอนทำจากไมโครเวฟ อิ่มอร่อยทั้งขนมปัง ไข่ และเบคอน กินคู่กับไส้กรอกและถั่วขาว หูย... อยากให้ถึงพรุ่งนี้เร็ว ๆ จังส่วนผสม ไข่ถ้วยไมโครเวฟ          • เบคอน หรือแฮม (ใส่หรือไม่ใส่ก็ได้)          • ไข่ไก่          • ไส้กรอก          • ขนมปัง (ตามชอบ)          • เนยสด (ใส่หรือไม่ใส่ก็ได้)          • ถั่วขาวในซอสมะเขือเทศ          • ถ้วยซุป (หรือถ้วยทรงไหนก็ได้)          • พริกไทย 3 สี           • ซอสแม็กกี้วิธีทำไข่ถ้วยไมโครเวฟ          • 1. นำเบคอนไปทอดในกระทะโดยไม่ใช้น้ำมันให้สุกตามชอบ ตักขึ้นมาวางพักไว้ ส่วนน้ำมันที่ได้จากเบคอนให้นำมาทอดไส้กรอกต่อ          • 2.
 ทาเนยบาง ๆ ที่ถ้วยแล้วนำขนมปังวางลงไป ใช้มือกดตรงกลางให้เป็นหลุม 
จากนั้นนำเบคอนมาวางลงบนขนมปัง (วางแบบไหนก็ได้บนขนมปังค่ะ) 
ตอกไข่ไก่ใส่ลงไป          • 3. นำเข้าไมโครเวฟประมาณ 40-60 วินาที หรือจนไข่สุก (สูตรนี้ใช้ไฟประมาณ 750 วัตต์ ประมาณ 50 วินาที)          • 4. นำขนมปังออกมาวางจัดใส่จาน เสิร์ฟพร้อมกับไส้กรอกและถั่วขาวในซอสมะเขือเทศ โรยพริกไทย 3 สี และเหยาะซอสแม็กกี้ลงไป พร้อมเสิร์ฟ           • ดูวิธีทำเพิ่มเติมได้ที่ อาหารเช้าแบบเร่งด่วน ทำง่าย ๆ ใน 10 นาที
++++++++++++++++


3. ขนมปังโฮลวีทไข่อบ         
 ขนมปังโฮลวีท 
หรือขนมปังธรรมดาที่เหลือเมื่อวานลองจับมาทำอาหารเช้าเมนูไข่กันดีกว่าค่ะ 
ขอแนะนำเมนูขนมปังโฮลวีทไข่อบสูตรจากคุณ kaataii2 สมาชิกเว็บไซต์พันทิปดอทคอม มีส่วนผสมแค่ 2 อย่าง คือ ขนมปังกับไข่ อะไรจะง่ายดายปานนี้ พออบเสร็จก็เสิร์ฟกับน้ำผลไม้ปั่น หรือเครื่องดื่มแก้วโปรดได้เลยจ้าส่วนผสม ขนมปังโฮลวีทไข่อบ          • ขนมปังโฮลวีท          • ไข่ไก่วิธีทำขนมปังโฮลวีทไข่อบ          • 1. นำขนมปังยัดใส่ถ้วยแล้วตอกไข่ลงไป           • 2. นำเข้าเตาอบที่อุณหภูมิ 120 องศาเซลเซียส ประมาณ 10 นาที           • ดูวิธีทำเพิ่มเติมได้ที่ 28 สูตรอาหารคลีน ทั้งคาวหวานแบบง่าย ๆ คนอื่นทำได้เราก็ทำได้
++++++++++++++++


4. มัฟฟินไข่          สำหรับคนที่เคยกินมัฟฟินของหวานมาแล้วลองเปลี่ยนแนวมากินมัฟฟินของคาวกันดีกว่าค่ะ ขอแนะนำมัฟฟินไข่สูตรจากนิตยสาร @kitchen เหมาะสำหรับเป็นอาหารเช้าเมนูไข่มาก ๆ สูตรนี้อัดแน่นด้วยไข่ เบคอน 
และหมูบดหมัก เพิ่มวิตามินจากผักรวม พออบเสร็จก็ราดซอสมะเขือเทศ 
หรือซอสพริกก็อร่อยแล้วค่ะส่วนผสม มัฟฟินไข่          • เบคอนหั่นชิ้น          • หมูบด          • พริกไทย          • สมุนไพรแห้ง          • เนยสด          • ผักรวมแช่แข็ง 1 ช้อนโต๊ะ + 1/2 ช้อนโต๊ะ          • ไข่ไก่ 1 ฟองวิธีทำมัฟฟินไข่          • 1. นำเบคอนมาหั่นเป็นชิ้นเล็ก ๆ ผสมกับหมูบด ปรุงรสด้วยพริกไทยและสมุนไพรแห้ง คนให้เข้ากัน          • 2. ทาเนยที่พิมพ์ให้ทั่วแล้วตักส่วนผสมเบคอนใส่ลงไป ใช้นิ้วมือกดให้ส่วนผสมแผ่เต็มพิมพ์และมีลักษณะเหมือนถ้วย          • 3. ใส่ผักรวมแช่แข็งลงไป ตอกไข่ใส่ลงไปแล้วนำเข้าเตาอบที่อุณหภูมิ 180 องศาเซลเซียส ประมาณ 15-20 นาที นำออกมา พร้อมเสิร์ฟ          • ดูวิธีทำเพิ่มเติมได้ที่ 2 สูตรอาหารเช้าเมนูไข่ มัฟฟินไข่ โทสต์ไข่ ยิ่งดูยิ่งหิว
++++++++++++++++


5. มินิมัฟฟินไข่          มัฟฟินไข่ทั่วไปก็อร่อยดีนะ แต่สำหรับคนที่ชอบอาหารเช้าเมนูไข่ชิ้นเล็กหน่อย ขอแนะนำมินิมัฟฟินไข่สูตรจากคุณ littlefilmz สมาชิกเว็บไซต์พันทิปดอทคอม เนื้อไข่ชิ้นเล็กพอดีคำ อัดแน่นไปด้วยผักโขมและชีสไขมันต่ำ เห็นแล้วหิว  ส่วนผสม มินิมัฟฟินไข่          • ไข่ขาว 3 ฟอง           • ไข่แดง 1 ฟอง          • ผักโขมสับ           • มะเขือเทศ           • พริกจาลาปิโน          • ชีสไขมันต่ำ          • นมถั่วเหลืองผสมเมล็ดเจีย (สำหรับเสิร์ฟ)วิธีทำมินิมัฟฟินไข่          • 1. แยกเอาไข่แดงออก 2 ฟอง (เหลือไว้แค่ 1 ฟองพอให้สีสวย ๆ) ตีให้เข้ากัน          • 2. ใส่ผักโขม มะเขือเทศ และพริกจาลาปิโนลงไปผสมให้เข้ากัน โรยหน้าด้วยชีสไขมันต่ำ เทใส่พิมพ์          • 3. นำเข้าเตาอบพอให้ชีสเยิ้ม ๆ ทานคู่กับนมถั่วเหลืองผสมเมล็ดเจีย          • ดูวิธีทำเพิ่มเติมได้ที่ 25 เมนูอาหารเช้าลดน้ำหนัก เปลี่ยนการทำมื้อเช้าให้เป็นเรื่องบันเทิง
++++++++++++++++


6. ไข่กระทะทรงเครื่อง         
 เคยไหม ? ไปกินไข่กระทะตามร้านทั่วไปแล้วเครื่องน้อย 
กินไม่อิ่มต้องสั่งเบิ้ล ทำให้เปลืองงบเข้าไปอีก 
ใครอยากลองทำเองขอแนะนำไข่กระทะทรงเครื่องสูตรจากคุณแม่สลิ่ม สูตรนี้เครื่องแน่นแน่นอนจ้า พ่วงสูตรหมูสับรวนด้วย เด็ดแบบนี้ห้ามพลาดด้วยประการทั้งปวง ส่วนผสม ไข่กระทะ          • กุนเชียง          • น้ำมันพืช           • เนยสดจืด 1/2 ช้อนโต๊ะ          • ไข่ไก่ 2 ฟอง          • หมูสับรวน          • ไส้กรอก           • แฮม           • หมูยอ           • ต้นหอมซอย          • พริกไทยป่นส่วนผสม หมูสับรวน           • น้ำมันพืช 2 ช้อนโต๊ะ          • หอมหัวใหญ่ (หั่นเต๋า) 1/2 ลูก          • หมูสับ 1 ขยุ้มมือ          • กุ้งสดหั่นชิ้น 2-3 ตัว (ถ้าไม่มีไม่ต้องใส่ค่ะ)          • ซอสหอยนางรม 1 ช้อนโต๊ะ          • ซีอิ๊วขาว 1 ช้อนโต๊ะ          • พริกไทยป่นตามชอบวิธีทำหมูสับรวน          • 1.
 ตั้งกระทะใช้ไฟปานกลางใส่น้ำมันพืชลงไป 
รอจนน้ำมันอุ่นไปทางร้อนก็นำหอมหัวใหญ่ลงไปผัดจนสุกใส ใส่หมูสับและกุ้งลงไป
 ยีให้เนื้อสัตว์กระจายตัวไม่เป็นก้อนใหญ่ ๆ เร่งไฟขึ้นเล็กน้อย          • 2. ปรุงรสด้วยซอสหอยนางรม ซีอิ๊วขาว และพริกไทยป่น ผัดให้เข้ากัน ชิมรสตามชอบ ถ้าชอบหวานก็ใส่น้ำตาลทรายลงไป          • 3. ผัดให้น้ำซอสงวดเล็กน้อย ปิดเตา ตักใส่ภาชนะ วิธีทำไข่กระทะ          • 1.
 หั่นกุนเชียงเป็นท่อนสั้น ๆ 3-4 นิ้ว ต้มน้ำหนึ่งหม้อ 
ปริมาณแค่พอท่วมกุนเชียง 
พอน้ำเดือดแล้วให้นำกุนเชียงไปต้มให้สุกแล้วเทน้ำที่ต้มกุนเชียงทิ้ง           • 2. ตั้งกระทะใส่น้ำมันพืช พอน้ำมันร้อนให้นำกุนเชียงลงไปทอดให้เหลืองและหอม พักไว้ให้อุ่น           • 3. หั่นกุนเชียง ไส้กรอก แฮม และหมูยอเป็นชิ้นตามชอบ          • 4.
 นำเนยสดใส่กระทะใบเล็ก ๆ สำหรับทำไข่กระทะ 
นำกระทะขึ้นตั้งไฟอ่อนให้เนยละลาย 
ใช้ช้อนละเลงเนยให้ทั่วกระทะเพื่อป้องกันไข่ติดกระทะ 
หรือใช้วิธีสวมถุงมือแล้วเอียงเนยให้ทั่วกระทะก็ได้ 
หากว่าน้ำมันเนยมากไปให้เทออกได้          • 5. พอเนยร้อนแล้วให้ตอกไข่ใส่ลงไป เร่งไฟขึ้นเล็กน้อย ปิดกระทะด้วยฝาหม้อสักพักพอให้ไข่สุก           • 6.
 ตักหมูสับรวน กุนเชียง ไส้กรอก แฮม และหมูยอใส่ลงไป 
ใช้ช้อนกดให้จมลงไปในไข่เล็กน้อย ปิดฝาอีกครั้ง แง้มฝาดูเป็นพัก ๆ 
ให้ไข่สุกแบบที่ชอบ จากนั้นปิดเตา 
หากมีน้ำมันเนยอยู่ในกระทะมากไปให้รินใส่ถ้วยไว้ 
โรยหน้าด้วยต้นหอมและพริกไทยป่น เสิร์ฟพร้อมกับซอสพริก ซอสมะเขือเทศ 
หรือซอสปรุงรส ทานคู่กับกาแฟ หรือขนมปังตามชอบ          • ดูวิธีทำเพิ่มเติมได้ที่ 4 สูตรไข่กระทะ อาหารเช้าเมนูไข่เพิ่มพลัง ระวังกินหมดแบบไม่ตั้งตัว
++++++++++++++++


7. ไข่กระทะคลีน          สำหรับคนกินอาหารคลีนที่อยากกินอาหารเช้าเมนูไข่จะมีอะไรที่เหมาะเหม็งไปกว่าเมนูไข่กระทะคลีนสูตรจากคุณ littlefilmz สมาชิกเว็บไซต์พันทิปดอทคอม จุดเด่นอยู่ที่เอาเนื้ออกไก่ไปรวนกับเห็ดหอมทำให้มีกลิ่นหอมฉุย รวมถึงใส่ผักสารพัด ใครชอบไข่แดงสุกเท่าไรก็จัดไปเลยค่ะส่วนผสม ไข่กระทะคลีน          • สเปรย์น้ำมันมะกอกกระป๋อง          • ไข่ไก่ 2 ฟอง          • แครอทต้ม (หั่นเต๋า)          • ข้าวโพด          • ถั่วแระญี่ปุ่น          • อกไก่สับกับเห็ดหอม (นำไปรวนในกระทะ ฉีดสเปรย์น้ำมันมะกอกนิดเดียว ปรุงรสด้วยพริกไทยกับซีอิ๊วขาวโซเดียมต่ำ)          • ต้นหอมซอย          • พริกไทยวิธีทำไข่กระทะคลีน          • 1.
 ฉีดสเปรย์น้ำมันมะกอกบาง ๆ ลงในกระทะ พอกระทะเริ่มร้อนได้ที่ 
ตอกไข่ไก่ใส่ลงไป พอไข่ขาวเริ่มสุกได้ที่ ก็เริ่มเทส่วนผสมทั้งหลายลงไป 
เริ่มจากแครอท เมล็ดข้าวโพด ถั่วแระญี่ปุ่น และอกไก่สับเห็ดหอมที่รวนไว้           • 2. ตั้งไฟต่ออีกสักพักจนไข่ขาวสุก ส่วนไข่แดงเลือกความสุกตามชอบ พอได้ที่ก็จัดการโรยต้นหอมลงไป ปิดไฟ โรยพริกไทยนิดหน่อย พร้อมเสิร์ฟ          • ดูวิธีทำเพิ่มเติมได้ที่ 14 สูตรอาหารคลีนมื้อเช้า คุณค่าสูงไขมันต่ำ อิ่มเต็มท้อง
++++++++++++++++


8. ไข่เจียวซูกินี มะเขือเทศ และชีส         
 หลังจากกินไข่กระทะสไตล์ไทยมาบ่อย 
ลองมากินไข่กระทะสไตล์ฝรั่งหน่อยสักหนกันดีไหม ขอแนะนำไข่เจียวซูกินี 
มะเขือเทศ และชีสสูตรจากคุณ littlefilmz สมาชิกเว็บไซต์พันทิปดอทคอม สูตรนี้ทำไข่ให้พอสุกด้วยกระทะก่อนนำไปอบจนชีสเยิ้ม วันหยุดนี้ลองทำดูได้เลยนะคะส่วนผสม ไข่เจียวซูกินี          • ไข่แดง 1 ฟอง          • ไข่ขาว 2 ฟอง          • ซูกินีหั่น          • มะเขือเทศหั่น          • ชีสเฟต้าขูดวิธีทำไข่เจียวซูกินี          • 1. ตีผสมไข่ขาวและไข่แดงให้เข้ากัน ใส่ซูกินี มะเขือเทศ และไข่ไก่ ปรุงรสทุกอย่างในกระทะ           • 2.
 นำไปตั้งบนเตาสักครู่เหมือนจะทำออมเล็ตปกติ พอไข่เริ่มจะฟอร์มตัวก็โรยชีส 
ยกเข้าเตาอบ ส่วนชีสใช้เฟต้าชีสไขมันต่ำ จริง ๆ เขานิยมใส่บนสลัดกรีก 
รสชาติจะเค็ม ๆ มัน ๆ อร่อยดี เป็นชีสที่อยู่ในกลุ่มไขมันต่ำอยู่แล้ว 
ใส่ระวังมือนะคะค่อนข้างเค็ม          • ดูวิธีทำเพิ่มเติมได้ที่ 25 เมนูอาหารเช้าลดน้ำหนัก เปลี่ยนการทำมื้อเช้าให้เป็นเรื่องบันเทิง
++++++++++++++++


9. ไข่คน          ไข่ไก่ในตู้เย็นก็มีหลายฟองแบ่งเอามาทำเมนูไข่คนเสียหน่อย ขอแนะนำสูตรจากคุณ littlefilmz สมาชิกเว็บไซต์พันทิปดอทคอม ไข่คนผสมครีมชีสสุดอร่อย กินคู่กับผักย่างก็เข้ากัน แถมราดถั่วขาวในซอสมะเขือเทศให้ฉ่ำ ๆ หน้าตาดูเลอค่าจริง ๆ ส่วนผสม ไข่คน          • ไข่ขาว 2 ฟอง          • ไข่แดง 1 ฟอง          • สเปรย์น้ำมันมะกอก          • ครีมชีส (80% less fat)          • หน่อไม้ฝรั่งย่าง           • มะเขือเทศย่าง           • เห็ดแชมปิญอง          • แตงกวา          • ถั่วขาวในซอสมะเขือเทศวิธีทำไข่คน          • 1. ตีผสมไข่แดงและไข่ขาวให้เข้ากัน           • 2.
 ใช้กระทะเทฟลอนฉีดสเปรย์น้ำมันบาง ๆ พอกระทะร้อนไม่ต้องร้อนจัดนะ 
เทไข่ใส่ลงไปคน ๆ ยังไม่ต้องให้สุกใส่ครีมชีส (80% less fat) ลงไปนิดหนึ่ง 
ปิดไฟเลย เดี๋ยวจะสุกเกินไป           • 3.
 จัดเสิร์ฟทานกับผักย่าง หน่อไม้ฝรั่ง แตงกวา มะเขือเทศย่าง เห็ดแชมปิญอง 
ไข่คนกับผักวันนี้ ฟิล์มไม่ปรุงรสด้วยเกลือเลย 
เพราะว่าทานคู่กับถั่วขาวในซอสมะเขือเทศ แค่นี้ก็อร่อยแล้วค่ะ          • ดูวิธีทำเพิ่มเติมได้ที่ 25 เมนูอาหารเช้าลดน้ำหนัก เปลี่ยนการทำมื้อเช้าให้เป็นเรื่องบันเทิง
++++++++++++++++


10. ไข่เบเนดิกต์         
 ใครแอบติดใจรสชาติของเมนูไข่เบเนดิกต์ อาหารเช้าสไตล์ตะวันตกบ้างคะ 
ครั้นจะให้ไปกินราคาก็แอบแพงเนอะ รู้ไหมว่าขั้นตอนไม่ยุ่งยากอย่างที่คิด 
ขอแนะนำสูตรจากคุณ littlefilmz สมาชิกเว็บไซต์พันทิปดอทคอม สูตรนี้เปลี่ยนจากซอสฮอลแลนเดซเป็นซอสมัสตาร์ดชีสโฮมเมด รสชาติเค็มเปรี้ยวและเผ็ด เห็นภาพไข่แดงไหลเป็นลาวาขนาดนี้ หิวขึ้นมาทันที  ส่วนผสม ไข่เบเนดิกต์          • ขนมปังโฮลวีท (whole-wheat toasted)           • ผักกรีนคอส (green cos)           • มะเขือเทศสไลซ์ (tomato sliced)          • หน่อไม้ฝรั่ง (asparagus)          • โบโลน่า ไขมันต่ำ (ของ betagro)           • ไข่ดาวน้ำ (poached egg)           • ซอสมัสตาร์ดชีส (cheesy mustard sauce)ส่วนผสม ซอสมัสตาร์ดชีส          • ครีมชีส (less fat)           • มัสตาร์ด (spicy brown mustard)           • นมถั่วเหลือง (นมพร่องมันเนย หรือนมไขมันต่ำ)วิธีทำซอสมัสตาร์ดชีส          • 1. ผสมครีมชีส มัสตาร์ด และนมถั่วเหลืองให้เข้ากัน           • 2. นำเข้าไมโครเวฟ ปรุงรสออกเค็มเผ็ด เจือเปรี้ยวนิด ๆ วิธีทำไข่เบเนดิกต์          • 1. วางขนมปังโฮลวีทลงไป ตามด้วยผักต่าง ๆ โบโลน่า และไข่ดาวน้ำ           • 2. ราดซอสมัสตาร์ดชีส พร้อมเสิร์ฟ          • ดูวิธีทำเพิ่มเติมได้ที่ 25 เมนูอาหารเช้าลดน้ำหนัก เปลี่ยนการทำมื้อเช้าให้เป็นเรื่องบันเทิง
++++++++++++++++


11. แพนเค้กไข่เบเนดิกต์          เมนูไข่เบเนดิกต์กินกับซอสก็อร่อย แต่ถ้าเพิ่มแพนเค้กขึ้นมาคงฟินอีกเป็นเท่าตัว ขอแนะนำเมนูแพนเค้กไข่เบเนดิกต์สูตรจากคุณ kaataii2 สมาชิกเว็บไซต์พันทิปดอทคอม สูตรนี้ได้กินทั้งไข่คู่กับแพนเค้ก แถมยังมีผลไม้สดอีกด้วย อาหารเช้าเมนูไข่จานนี้อิ่มยันเที่ยงแน่นอนค่ะ ส่วนผสม ไข่เบเนดิกต์          • ไข่ไก่          • น้ำเปล่า           • น้ำส้มสายชู 2 ช้อนโต๊ะส่วนผสม น้ำซอส          • น้ำเปล่า          • ไข่แดง 2 ฟอง          • เนยละลาย 2 ช้อนโต๊ะ          • น้ำมะนาว          • พริกไทย          • เกลือส่วนผสม แพนเค้กไข่เบเนดิกต์          • แป้งโฮลวีท 1 ถ้วยตวง           • นมถั่วเหลืองประมาณ 1 ถ้วยตวง + 1/2 ถ้วยตวง (นมสดไขมันต่ำ หรือนมสดพร่องมันเนย)           • น้ำผึ้ง          • น้ำมันพืช          • ผลไม้ตามชอบ           • เมเปิลไซรัป          • ออริกาโน่วิธีทำไข่เบเนดิกต์          • ทำ
ไข่ดาวน้ำโดยนำไข่ตอกใส่ถ้วย ต้มน้ำให้เดือดแล้วก็ใส่น้ำส้มสายชูลงไป 
แล้วก็ทำน้ำวน ๆ เทไข่ลงไป ถ้าน้ำวนได้ที่ไข่จะจับตัวเป็นก้อนสวยงาม วิธีทำน้ำซอส          • 1.
 ต้มน้ำให้พอร้อน ๆ แต่ไม่ต้องเดือดมาก นำไข่แดง 2 ฟอง 
ใส่ถ้วยที่เอามาวางซ้อนบนหม้อต้มน้ำได้ เพื่อให้ไอร้อนระอุมาที่ถ้วย 
แล้วก็ทำการคน ๆ ไข่แดง ระวังจับเป็นก้อนจนสุก (แต่ในภาพนี่เกือบสุกเลยล่ะ)
           • 2. ใส่เนยละลายลงไป ตามด้วยน้ำมะนาวนิดหน่อย พริกไทย และเกลือเล็กน้อย ชิมรสตามชอบ วิธีทำแพนเค้กไข่เบเนดิกต์          • 1.
 นำแป้งโฮลวีทผสมกับนมถั่วเหลือง เติมน้ำผึ้งลงไปนิดหน่อย 
พอให้เนื้อแป้งดูข้น ๆ ไม่เหลวเกินไป 
จากนั้นก็นำไปทอดบนกระทะที่โรยน้ำมันไว้บาง ๆ ให้สุก           • 2. ตักใส่ภาชนะราดเมเปิลไซรัป โปะไข่เบเนดิกต์ลงไป โรยออริกาโน่ ตกแต่งด้วยผลไม้ที่ชอบ เสิร์ฟคู่กับซอสสูตรเด็ด          • ดูวิธีทำเพิ่มเติมได้ที่ 28 สูตรอาหารคลีน ทั้งคาวหวานแบบง่าย ๆ คนอื่นทำได้เราก็ทำได้
++++++++++++++++


12. ขนมปังโฮลวีทไข่ดาว         
 ช่วงสิ้นเดือนแบบนี้จะมีอาหารเช้าอะไรดีไปกว่าเมนูไข่สุดประหยัด 
แค่มีขนมปังโฮลวีทกับไข่ก็ทำอาหารเช้าได้แล้วค่ะ 
ขอแนะนำเมนูขนมปังโฮลวีทไข่ดาวสูตรจากคุณ kaataii2 สมาชิกเว็บไซต์พันทิปดอทคอม สูตรนี้ไอเดียเก๋เจาะรูขนมปังตรงกลางแล้วตอกไข่ลงไป เหยาะซอส หรือพริกไทยสักหน่อยก็อิ่มสบายท้องแล้วค่ะส่วนผสม ขนมปังโฮลวีทไข่ดาว          • น้ำมันดอกคาโนล่า          • ขนมปังโฮลวีท          • ไข่ไก่วิธีทำขนมปังโฮลวีทไข่ดาว          • 1. นำขนมปังโฮลวีทเจาะกลางแล้วจี่บนกระทะที่โรยน้ำมันไว้ เราใช้น้ำมันดอกคาโนล่าแล้ว          • 2. ตอกไข่ใส่ลงไป รอจนสุก จัดเสิร์ฟ          • ดูวิธีทำเพิ่มเติมได้ที่ 28 สูตรอาหารคลีน ทั้งคาวหวานแบบง่าย ๆ คนอื่นทำได้เราก็ทำได้
++++++++++++++++


13. ขนมปังไข่ดาว (ไข่ลงหลุม)          ตอนเช้าใครชอบกินเมนูขนมปังกับไข่ดาวบ้างคะ ถ้าเวลามีจำกัดแนะนำให้ลองทำเมนูขนมปังไข่ดาว (ไข่ลงหลุม) สูตรจากคุณ memeinaka สมาชิกเว็บไซต์พันทิปดอทคอม จุดเด่นคือ เจาะรูขนมปังตรงกลางตอกไข่ใส่ลงไป เสร็จแล้วนำไปอบพร้อมกันเลย 
หน้าตาแจ่มว้าว และยังหอมเนยสุด ๆ เช้านี้ไม่กินเยอะ ขอสัก 2 แผ่นกับไข่ 2 
ฟองก็พอเนอะ ส่วนผสม ขนมปังไข่ดาว (ไข่ลงหลุม)          • ขนมปังรอยัลเบรด (royal bread)          • เนย           • ไข่ไก่          • ซีอิ๊วขาว           • พริกไทย          • ออริกาโน่วิธีทำขนมปังไข่ดาว (ไข่ลงหลุม)          • ไข่
ลงหลุมใช้ขนมปังรอยัลเบรด (royal bread) ของฟาร์มเฮ้าส์ 
ใช้แก้วกดลงไปตรงกลางขนมปังไม่ต้องขาด ใช้มือกดให้เป็นหลุม ทาเนย 
ตอกไข่ใส่ลงไป เหยาะซีอิ๊วขาว โรยพริกไทยและออริกาโน่ อบที่อุณหภูมิ 200 
องศาเซลเซียส ประมาณ 10 นาทีค่ะ ระวังขนมปังไหม้ด้วยนะคะ           • ดูวิธีทำเพิ่มเติมได้ที่ 27 ไอเดียทำอาหารเช้าให้ลูก กินอิ่มท้องทำง่ายได้ประโยชน์
++++++++++++++++


14. ไข่ดาวอะโวคาโด          อะโวคาโดนอกจากกินเปล่า ๆ แล้วยังเอามาทำอาหารเช้าเมนูไข่ดาวอะโวคาโดได้อีกด้วยนะ นั่นแน่ ใครสนใจขอแนะนำสูตรจากเฟซบุ๊ก eat for health by jj ทำง่ายมาก แค่ตอกไข่ใส่ลงไปในอะโวคาโด พออบเสร็จก็โรยพริกไทย ต่อจากนี้ก็อ้าปากกว้าง ๆ ตักคำโต ๆ อ้ำเข้าไป เป็นอย่างไรคะ ฟินใช่ไหมส่วนผสม ไข่ดาวอะโวคาโด          • อะโวคาโด 1 ผล          • ไข่ไก่ 2 ฟองวิธีทำไข่ดาวอะโวคาโด          • 1. ผ่าอะโวคาโดออกเป็น 2 ซีก ตอกไข่ไก่ใส่ลงไป          • 2. นำไปอบที่อุณหภูมิ 220 องศาเซลเซียส ประมาณ 10-15 นาที พร้อมเสิร์ฟ          • ดูวิธีทำเพิ่มเติมได้ที่ 25 เมนูอาหารคลีน แบบไม่ 100% ทำง่าย กินง่าย สำหรับมือใหม่
++++++++++++++++


15. ไข่ดาวไส้กรอก         
 ชอบใช่ไหมคะสำหรับเมนูไข่ดาวและไส้กรอก 
แต่สำหรับคนเร่งรีบจะให้มาทอดทีละอย่างคงใช้เวลาพอควร 
ถ้าอย่างนั้นขอแนะทางสว่างด้วยการทำเมนูไข่ดาวไส้กรอกสุดแนว 
จับไส้กรอกทำเป็นรูปหัวใจแล้วใส่ไข่ลงไปตรงกลาง 
พอไข่สุกตามชอบแล้วก็กินได้เลยค่ะ ส่วนผสม ไข่ดาวไส้กรอก          • ไส้กรอกแบบยาว 1 ชิ้น          • ไข่ดาว 2 ฟอง          • ต้นหอมซอย 1 ช้อนโต๊ะ          • เกลือป่นเล็กน้อย          • พริกไทยป่นเล็กน้อยวิธีทำไข่ดาวไส้กรอก          • 1. แบ่งครึ่งไส้กรอกตามยาวออกเป็น 2 ชิ้น จากนั้นใช้มีดกรีดไส้กรอกให้แยกออกจากกันไปจนเกือบถึงปลาย           • 2. จับปลายไส้กรอกเข้าหากันเป็นรูปหัวใจแล้วใช้ไม้จิ้มฟันยึดตรงปลายทั้งสองด้านไว้          • 3. นำกระทะขึ้นตั้งไฟ ใส่ไส้กรอกลงย่างในกระทะสักครู่ กลับด้าน          • 4. ค่อย ๆ ตอกไข่ไก่ใส่ลงไปตรงกลาง รอจนไข่เริ่มสุก โรยเกลือป่น พริกไทยป่น และต้นหอมซอย รอจนไข่สุกตามต้องการ จัดใส่จาน พร้อมเสิร์ฟ          • ดูวิธีทำเพิ่มเติมได้ที่ ไข่ดาวไส้กรอก อาหารเช้าเมนูไข่น่ารักน่าหม่ำ
++++++++++++++++


16. โทสต์ไข่อบ          ส่วนใหญ่จะคุ้นเคยกับโทสต์อาหารหวานเนอะ แต่สำหรับคนอยากกินโทสต์อาหารคาว ขอแนะนำสูตรจากนิตยสาร @kitchen นำโทสต์ไปทาเนยใส่ไส้กรอก เบคอน และมะเขือเทศ ราดไข่ลงไปให้ฉ่ำ ๆ โรยชีส จับไปอบจนสุก อาหารเช้าเมนูไข่สูตรนี้ดูเก๋ใช้ได้เลยค่ะ ส่วนผสม โทสต์ไข่อบ          • เนยสด          • ขนมปังทาเนย          • ไส้กรอก          • เบคอน          • มะเขือเทศ          • ไข่ไก่ 2 ฟอง          • นมสด 1/2 ถ้วย          • ชีสวิธีทำโทสต์ไข่อบ          • 1. ทาเนยให้ทั่วชามอบหรือพิมพ์แล้วหั่นขนมปังทาเนยวางเรียงลงไปให้เต็มก้นพิมพ์          • 2. หั่นไส้กรอก เบคอน และมะเขือเทศเป็นชิ้นเล็ก ๆ ใส่ลงไปให้ปิดหน้าขนมปัง          • 3. ผสมไข่ไก่กับนมสดตีให้เข้ากัน เทลงไปให้สูงประมาณ 2/3 ของพิมพ์ที่ใช้          • 4. โรยหน้าด้วยชีสตามชอบ นำไปอบในเตาอบที่อุณหภูมิ 180 องศาเซลเซียส ประมาณ 20 นาที หรือจนสุก พร้อมเสิร์ฟ          • ดูวิธีทำเพิ่มเติมได้ที่ 2 สูตรอาหารเช้าเมนูไข่ มัฟฟินไข่ โทสต์ไข่ ยิ่งดูยิ่งหิว
++++++++++++++++


17. ไข่อบเต้าหู้ไข่          เต้าหู้ไข่เหลือในตู้เย็นเอาออกมาทำเมนู ไข่อบเต้าหู้ไข่อร่อย ๆ ยามเช้ากันดีกว่าค่ะ สูตรจากคุณ littlefilmz สมาชิกเว็บไซต์พันทิปดอทคอม ส่วนผสมหลัก ๆ ก็มีไข่ไก่คนผสมกับนมถั่วเหลืองราดลงไปบนเต้าหู้ไข่ 
เพิ่มออปชั่นอย่างเห็ดหอม บรอกโคลี และมะเขือเทศลงไปด้วย แหม... 
ช่างคิดจริงเนอะ กินอร่อยเคี้ยวนุ่ม ๆ แบบนี้วัยรุ่นชอบ ส่วนผสม ไข่อบเต้าหู้ไข่          • เต้าหู้ไข่ (หั่นแว่น)           • เห็ดหอม (หั่นชิ้น)          • บรอกโคลี (หั่นชิ้น)           • มะเขือเทศ (หั่นเต๋า)          • ไข่ไก่          • นมถั่วเหลือง           • พริกไทย          • ซีอิ๊วขาวโซเดียมต่ำวิธีทำไข่อบเต้าหู้ไข่          • 1. ตีไข่ไก่ผสมกับนมถั่วเหลือง ปรุงรสด้วยพริกไทยกับซีอิ๊วขาวโซเดียมต่ำเล็กน้อย           • 2. ใส่เต้าหู้ไข่ เห็ดหอม บรอกโคลี และมะเขือเทศหั่นจิ๋ว ๆ ลงไปด้านล่างภาชนะสำหรับอบ           • 3. เทส่วนผสมไข่ลงไป นำเข้าเตาอบหรือไมโครเวฟได้เลย          • ดูวิธีทำเพิ่มเติมได้ที่ 25 เมนูอาหารเช้าลดน้ำหนัก เปลี่ยนการทำมื้อเช้าให้เป็นเรื่องบันเทิง
++++++++++++++++


18. เบอร์เกอร์ไข่ขาว          สำหรับหนุ่ม ๆ ที่อยากกินไข่ขาวเพิ่มกล้ามเนื้อขอแนะนำเมนูเบอร์เกอร์ไข่ขาวสูตรจากคุณ littlefilmz สมาชิกเว็บไซต์พันทิปดอทคอม สูตรนี้ใช้ไข่ขาวแทนขนมปังประกบเนื้ออกไก่สับ เสิร์ฟกับสลัดผักอีกสักถ้วย แค่นี้ก็เพิ่มพลังยามเช้าและเตรียมตัวไปเล่นเวทต่อได้เลย ส่วนผสม เบอร์เกอร์ไข่ขาว          • ไข่ขาว          • เนื้ออกไก่สับ          • หอมหัวใหญ่          • เกลือ          • พริกไทย          • สลัดผัก          • น้ำสลัดงาญี่ปุ่นวิธีทำเบอร์เกอร์ไข่ขาว          • 1. ทอดไข่ขาวทอดในกระทะเทฟลอน หาพิมพ์วงกลมที่ทอดไข่มาวางไว้ เทไข่ขาวลงไป ทอดจนสุกดี ใช้แทนขนมปัง           • 2.
 ตัวเนื้อเบอร์เกอร์ทำจากเนื้ออกไก่สับกับหอมหัวใหญ่ 
ปรุงรสด้วยเกลือและพริกไทยค่ะ ส่วนสลัดผัดมีอะไรในตู้ก็ใส่ ๆ ลงไป 
ทานกับน้ำสลัดงาญี่ปุ่น          • ดูวิธีทำเพิ่มเติมได้ที่ 25 เมนูอาหารเช้าลดน้ำหนัก เปลี่ยนการทำมื้อเช้าให้เป็นเรื่องบันเทิง
         
 แอบยิ้มมุมปากเล็กน้อยเมื่ออ่านสูตรอาหารเช้าเมนูไข่จนจบ แหม... 
มีให้เลือกเยอะถึง 18 สูตรเชียว ขอบอกว่าไม่มีไข่ดาว ไข่เจียว ไข่ต้ม 
ไข่ลวกที่เป็นเมนูไข่เบสิกมาให้เห็นนะคะ ชอบกันใช่ไหมล่ะ 
ถ้าชอบก็ให้แม่มาขอ เย้ย ! ไม่ใช่ เข้าครัวกันเลยค่ะ




  


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






18 สูตรอาหารเช้าเมนูไข่ สร้างสรรค์มื้อเช้าให้ง่ายกว่าเดิม





อัปเดตล่าสุด 26 เมษายน 2563 เวลา 21:25:48
 273,740 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































