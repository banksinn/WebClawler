




15 เมนูมาม่าไฮโซ เครื่องแน่นสุดอลังเติมพลังยามท้องหิว











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






15 เมนูมาม่าไฮโซ เครื่องแน่นสุดอลังเติมพลังยามท้องหิว




53,822อ่าน







0















      จัดหนักตอนเที่ยงกับเมนูมาม่าไฮโซ เมนูจากบะหมี่กึ่งสำเร็จรูปหรูหราดูดี เป็นทั้งอาหารตาและอาหารปาก แค่ชามเดียวก็อิ่มท้อง เตรียมสตางค์ไปซื้อส่วนผสมกันเลย     ใครจะไปเชื่อว่าเมนูมาม่า ที่คุ้นเคย จะแปลงร่างเป็นเมนูบะหมี่กึ่งสำเร็จรูปสุดหรูที่เห็นแล้วตาลุกวาวไปได้ กระปุกดอทคอมขอนำเสนอวิธีทำเมนูมาม่าไฮโซ เครื่องแน่นดูดีมีระดับ รับประกันความอร่อยจนลืมวิธีทําผัดมาม่าใส่ไข่ เมนูมาม่าปลากระป๋องไปเลย







1. มาม่าต้มยำกิมจิซีฟู้ด      จากที่เคยทำแกงกิมจิกับข้าวสวย ลองเปลี่ยนมาทำเมนูมาม่าต้มยำกิมจิซีฟู้ด สูตรจาก นิตยสารแม่บ้าน ทีเด็ดอยู่ที่เติมเครื่องเคราจากทะเล ผสมผสานกับกิมจิและเครื่องปรุงรสต้มยำ ใครเป็นติ่งเกาหลีต้องลองเมนูมาม่าไฮโซชามนี้ส่วนผสม มาม่าต้มยำกิมจิซีฟู้ด     • น้ำเปล่า 2+1/2 ถ้วยตวง     • ข่าหั่นแว่น 3 แว่น     • ตะไคร้หั่นแฉลบ 2 ต้น     • ใบมะกรูด (ฉีกก้านกลางออก) 2 ใบ     • กุ้งสด 2 ตัว (ปอกเปลือกผ่าหลังดึงเส้นดำออก)     • ปลาหมึก (หั่นชิ้น) 2 ชิ้น     • ปลาแซลมอน (หั่นชิ้น) 2 ชิ้น     • หอยแมลงภู่นิวซีแลนด์ 2 ตัว     • กิมจิ 1/3 ถ้วยตวง     • บะหมี่กึ่งสำเร็จรูป 100 กรัม 1 ซอง     • พริกขี้หนูทุบพอหยาบ 3-5 เม็ด     • น้ำมะนาว 1 ช้อนโต๊ะ     • ผักชีวิธีทำมาม่าต้มยำกิมจิซีฟู้ด     1. ต้มน้ำเปล่า ใส่ข่า ตะไคร้ และใบมะกรูดลงไป พอน้ำเดือดใส่กุ้งสด ปลาหมึก ปลาแซลมอน และหอยแมลงภู่นิวซีแลนด์ลงไปต้มพอสุก     2. ใส่กิมจิ บะหมี่กึ่งสำเร็จรูป เครื่องปรุงรสที่อยู่ในซองและพริกขี้หนู ปิดไฟ ใส่น้ำมะนาว โรยผักชีคนพอเข้ากันอีกครั้ง ตักใส่ภาชนะ จัดเสิร์ฟ     + ดูวิธีทำเพิ่มเติมได้ที่ มาม่าต้มยำกิมจิซีฟู้ด เมนูจากกิมจิแซ่บจี๊ดแบบไทยสไตล์
++++++++++++++


2. มาม่าโอ้โห      แค่เห็นภาพก็อยากร้องโอ้โหตามชื่อเมนูมาม่าโอ้โหกันเลยทีเดียว สูตรจาก คุณ tkt7 สมาชิกเว็บไซต์พันทิปดอทคอม เพียงแค่ใส่หมูทอดกับกุ้งทอดก็หลายเป็นเมนูมาม่าไฮโซในบัดดล ยังไม่พอต้องเติมผักลงไปหน่อย ตอกไข่ดิบด้วย ปรุงรสแซ่บจัดจ้าน กินใส่หม้อหรือกินใส่ชามก็ดูดีส่วนผสม มาม่าต้มยำทรงเครื่อง (มาม่าโอ้โห)     • เนื้ออกไก่ เนื้อหมู หรือกุ้ง     • เกลือป่น เล็กน้อย     • พริกไทยป่น เล็กน้อย     • หมูบด 200 กรัม     • น้ำมันหอย     • ซีอิ๊วขาว     • น้ำตาลทราย     • ไข่ไก่ 4 ฟอง     • บะหมี่กึ่งสำเร็จรูป รสต้มยำกุ้ง     • น้ำมันพืชสำหรับทอด     • แป้งชุบทอด     • กะหล่ำปลีซอย (ผักบุ้งหรือผักกาดขาว ตามชอบ)     • ผักชีฝรั่งซอย (โรยหน้า)     • มะนาววิธีทำมาม่าต้มยำทรงเครื่อง     1. ทำหมูทอดโดยหั่นเป็นแผ่นค่อนข้างหนาและใหญ่ (เวลาหั่นออกมาเป็นแผงจะได้เรียงสวย ๆ ) นำไปหมักกับเกลือป่นและพริกไทยป่นให้พอมีรสชาติ (ระวังอย่าเค็มเกินไป) หมักเตรียมไว้     2. ผสมหมูบดกับน้ำมันหอย ซีอิ๊วขาว น้ำตาลทราย และไข่ไก่ 1 ฟองเข้าด้วยกัน นำไปแช่ตู้เย็นประมาณ 20 นาที     3. ต้มน้ำจนเดือด ตักเนื้อหมูบดหมักเครื่องเป็นก้อน ๆ ลงไปลวกจนสุก ตักขึ้นสะเด็ดน้ำ พักไว้     4. ตีไข่ไก่อีก 1 ฟองพอแตก เตรียมไว้สำหรับชุบทอด และเตรียมแป้งชุบทอดใส่จานไว้ให้พร้อม จากนั้นใส่น้ำมันลงในกระทะแล้วนำขึ้นตั้งไฟ พอน้ำมันร้อน นำหมูที่หมักไว้ลงไปคลุกกับแป้งชุบทอดให้ทั่ว แล้วนำไปชุบไข่ไก่ให้ทั่ว สุดท้ายชุบแป้งอีกครั้ง และทำแบบเดียวกันกับกุ้ง      5. นำหมูกับกุ้งชุบแป้งลงไปทอด ด้วยไฟกลาง ค่อย ๆ ทอดจนเหลืองดีแล้วก็ตักขึ้นพักไว้     6. ใส่น้ำลงในหม้ออีกใบ ต้มจนเดือดแล้วใส่ผักและบะหมี่กึ่งสำเร็จรูปลงไปลวกตามชอบ ตักขึ้นสะเด็ดน้ำเตรียมไว้     7. ใส่เครื่องปรุงบะหมี่กึ่งสำเร็จรูปรสต้มยำกุ้งลงในน้ำซุปที่ต้มหมูบดไว้ บีบมะนาวลงไปเล็กน้อย คนผสมให้เข้ากัน      8. นำเส้นบะหมี่กึ่งสำเร็จรูปลวกสุกใส่ลงในชาม ตามด้วยผักลวก หมูบดลวก จากนั้นตักน้ำซุปต้มยำร้อน ๆ ลงไป ตามด้วยหมูทอดหั่นเป็นชิ้น ๆ ตอกไข่ไก่ดิบลงไปโรยด้วยผักชีฝรั่งซอย และมะนาวฝานบาง ๆ พร้อมเสิร์ฟ     + ดูวิธีทำเพิ่มเติมได้ที่ วิธีทำมาม่าโอ้โห เมนูมาม่าต้มยำทรงเครื่องที่เห็นแล้วร้องไห้หนักมาก
++++++++++++++


3. มาม่าต้มยำน้ำข้นรวมมิตร      วันหยุดมาจัดปาร์ตี้ทำเมนูมาม่าไฮโซกันดีไหม ขอนำเสนอเมนูมาม่าต้มยำน้ำข้นรวมมิตร สูตรจาก คุณ isweet สมาชิกเว็บไซต์พันทิปดอทคอม ใส่กุ้งสดกับหมูสับ น้ำซุปต้มยำหอมกลิ่นสมุนไพร เพิ่มสีสันและความแซ่บจากน้ำพริกเผาต้มยำ ส่วนผสม มาม่าต้มยำน้ำข้นรวมมิตร     • ใบมะกรูดฉีก (เล็กน้อย)     • ข่า (เล็กน้อย)     • ตะไคร้ซอย (เล็กน้อย)     • หอมแดง (เล็กน้อย)     • กุ้ง (ปอกเปลือกผ่าหลังลวกสุก) 3-4 ตัว     • เห็ดโคนญี่ปุ่น (เล็กน้อยตามชอบ)     • มะเขือเทศราชินี     • หมูสับ     • บะหมี่กึ่งสำเร็จรูป     • น้ำพริกเผาต้มยำ 1 ช้อนโต๊ะ     • นมข้นจืด 5 ช้อนโต๊ะ     • ไข่ไก่ 1 ฟอง (ทำเป็นไข่ดาวน้ำ)     • มะนาว 1/2 ซีก     • ผักชีฝรั่ง (หั่นหยาบ ๆ)วิธีทำมาม่าต้มยำน้ำข้นรวมมิตร     1. ต้มน้ำประมาณ 2-3 ถ้วยให้เดือด ใส่ใบมะกรูดฉีก ข่า ตะไคร้ และหอมแดงลงไป พอน้ำเดือดอีกครั้งให้ใส่กุ้ง เห็ด และมะเขือเทศลงไป     2. เปิดไฟแรง ต้มให้น้ำเดือดอีกครั้ง ใส่หมูสับลงไปคน ๆ ให้สุกนุ่ม ใส่บะหมี่กึ่งสำเร็จรูปลงไปต้มจนสุก จากนั้นนำนมข้นจืดผสมกับน้ำพริกเผาเทใส่ในหม้อ รอจนเดือดแล้วปิดไฟ     3. ตอกไข่ใส่ในหม้อ บีบมะนาว โรยหน้าด้วยผักชีฝรั่ง พร้อมเสิร์ฟ     + ดูวิธีทำเพิ่มเติมได้ที่ 14 เมนูมาม่า แค่คิดนอกกรอบชีวิตก็เปลี่ยน
++++++++++++++


4. มาม่าต้มยำหม้อไฟเกาหลี      ติดใจเมนูมาม่าไฮโซนามว่าเมนูมาม่าต้มยำหม้อไฟเกาหลี แต่ขี้เกียจต่อคิวยาวเฟื้อยที่ร้านดังก็มาทำกินเองสิคะ สูตรจาก คุณ isweet สมาชิกเว็บไซต์พันทิปดอทคอม ใส่เครื่องเคราตามชอบ ที่ขาดไม่ได้เลยคือ บะหมี่กึ่งสำเร็จรูป เรียกเพื่อน ๆ มาล้อมวงกันเลยจ้าส่วนผสม มาม่าต้มยำหม้อไฟเกาหลี     • มาม่าลวกสุก     • เห็ดเข็มทอง     • แครอท     • หน่อไม้ฝรั่ง     • แตงกวาดอง     • บีทรูท     • กุ้ง     • แซลมอน     • ไข่แดง     • ต้นหอม     • พริกซอย     • น้ำพริกเผาวิธีทำมาม่าต้มยำหม้อไฟเกาหลี     • จัดวางส่วนผสมทุกอย่างลงในหม้อไฟ เติมน้ำซุป รอจนเดือด จัดเสิร์ฟ     + ดูวิธีทำเพิ่มเติมได้ที่ 14 เมนูมาม่า แค่คิดนอกกรอบชีวิตก็เปลี่ยน
++++++++++++++


5. มาม่าต้มยำมันกุ้งหม้อไฟ      ใครชอบกินมาม่าต้มยำเป็นทุนเดิม ลองเพิ่มมันกุ้งให้ดูดีเลอค่าหน่อยดีไหม ขอนำเสนอเมนูมาม่าต้มยำมันกุ้งหม้อไฟ สูตรจาก คุณ nidtayanid สมาชิกเว็บไซต์พันทิปดอทคอม ใส่ซุปก้อนต้มยำผสมกับเครื่องสมุนไพร ความพิเศษคือ น้ำซุปใส่ไข่ขาวเพิ่มความข้น กินตอนร้อน ๆ อร่อยแซ่บลืมส่วนผสม มาม่าต้มยำมันกุ้งหม้อไฟ      • เครื่องต้มยำ (ข่า ตะไคร้ และใบมะกรูด)     • รากผักชี (ใส่เยอะ ๆ เพื่อดับกลิ่นคาวของมันกุ้ง)     • พริกแดง (สับหยาบ)      • พริกขี้หนู (ไว้เป็นลูกโดด)     • เห็ดฟาง     • ซุปก้อนต้มยำ 1 ก้อน      • เกลือ นิดหน่อย     • มันกุ้ง      • ไข่ไก่ (แยกไข่แดงและไข่ขาว)     • เนื้อสัตว์ต่าง ๆ ตามชอบ (ในสูตรนี้มีกุ้ง ปลาหมึก หอย และเกี๊ยวปลา)     • บะหมี่กึ่งสำเร็จรูป     • มะนาว (หั่นเสี้ยว)     • ผักชีฝรั่ง (หรือผักชีใบเลื่อย หรือผักชีใบยาว หรือแถวบ้านเรียกหอมเป สำหรับโรยหน้า)วิธีทำมาม่าต้มยำมันกุ้งหม้อไฟ     1. ต้มน้ำเปล่าใส่เครื่องต้มยำ รากผักชี พริกสับหยาบ และเห็ดฟาง      2. ต้มจนเดือด ต้มทิ้งไว้นาน ๆ เพื่อให้กลิ่นของเครื่องต้มยำและรากผักชีออกเพื่อให้ดับกลิ่นคาวมันกุ้ง จากนั้นใส่ซุปก้อนต้มยำและเกลือลงไป     3. จากนั้นใส่มันกุ้งลงไป ปล่อยทิ้งไว้จนเดือดแล้วใส่ไข่ขาวลงไป     4. รอให้เดือดอีกครั้งแล้วใส่พวกกุ้ง ปลาหมึก หอย และเกี๊ยวปลาลงไปต้ม พอสุกแล้วตักออก (เตรียมไว้ตกแต่ง) หลังจากนั้นใส่บะหมี่กึ่งสำเร็จรูปลงไปต้มให้สุก     5. พอเส้นสุกก็จัดการตักใส่ชาม ตกแต่งด้วยกุ้ง ปลาหมึก หอย และเกี๊ยวปลา เทไข่แดง และวางมะนาวลงไป โรยผักชีฝรั่ง     + ดูวิธีทำเพิ่มเติมได้ที่ มาม่าต้มยำมันกุ้งหม้อไฟ (ฟ้า) ยกทะเลใส่หม้อทำง่ายสไตล์เด็กหอ
++++++++++++++


6. พิซซ่ามาม่าต้มยำ      ใครจะไปเชื่อว่าเส้นมาม่าก็เอามาทำพิซซ่าได้ด้วย ใครสนใจเมนูมาม่าไฮโซสูตรนี้เตรียมปากกาได้เลย ขอนำเสนอเมนูพิซซ่ามาม่าต้มยำ สูตรจาก คุณ isweet สมาชิกเว็บไซต์พันทิปดอทคอม เริ่มจากนำเส้นมาม่าวางลงบนแผ่นตอร์ตีญ่า เสร็จแล้วโรยหน้าตามชอบ สุดท้ายใส่ชีสตูม ๆ หั่นแบ่งกันเลยเพื่อน ส่วนผสม พิซซ่ามาม่าต้มยำ     • แผ่นแป้งตอร์ตีญ่า     • บะหมี่กึ่งสำเร็จรูปรสต้มยำ (แช่เส้นในน้ำให้นิ่ม สะเด็ดน้ำหมาด ๆ)     • ไส้กรอก หั่นเป็นชิ้น ๆ      • แฮม หั่นเป็นชิ้น ๆ      • มะเขือเทศราชินี ผ่าครึ่งลูก     • ใบมะกรูดหั่นซอยละเอียด     • มอสซาเรลล่าชีส ขูดฝอย วิธีทำพิซซ่ามาม่าต้มยำ     1. วางแผ่นแป้งตอร์ตีญ่าลงในจาน ตามด้วยเส้นบะหมี่กึ่งสำเร็จรูป โรยด้วยเครื่องปรุงบะหมี่กึ่งสำเร็จรูปทั้งหมด ตามด้วยไส้กรอก แฮม และมะเขือเทศราชินี โรยมอสซาเรลล่าชีส     2. นำไปอบประมาณ 6-7 นาที หรือจนชีสเหลืองสวย     3. โรยหน้าพิซซ่าด้วยใบมะกรูดซอย ตัดแบ่งเป็นชิ้น พร้อมเสิร์ฟ     + ดูวิธีทำเพิ่มเติมได้ที่ 14 เมนูมาม่า แค่คิดนอกกรอบชีวิตก็เปลี่ยน
++++++++++++++


7. ผัดมาม่าต้มยำกุ้งแม่น้ำอบชีส      หลังจากกินเมนูมาม่าไฮโซแบบน้ำมาหลายมื้อ คราวนี้ลองเอามาผัดแบบแห้ง ๆ บ้างดีกว่า ขอนำเสนอเมนูผัดมาม่าต้มยำกุ้งแม่น้ำอบชีส สูตรจาก คุณ iammrevie สมาชิกเว็บไซต์พันทิปดอทคอม จับเส้นมาม่าลวกผัดกับเครื่องต้มยำ จัดใส่จานโปะกุ้ง และโรยชีส อูย... แค่เห็นกุ้งแม่น้ำก็เกิดแล้วส่วนผสม ผัดมาม่าต้มยำกุ้งแม่น้ำอบชีส     • เส้นมาม่า     • น้ำเปล่า      • น้ำแข็ง (หรือน้ำเย็น)     • พริกขี้หนู      • กระเทียมสับ     • น้ำมันพืช     • เครื่องต้มยำ ได้แก่ ข่า ตะไคร้ ใบมะกรูด หอมแดง มะเขือเทศ และต้นหอมซอย      • เห็ดฟาง     • ซีอิ๊วขาว      • ผงปรุงรส (รสดี) 2 ช้อนชา     • ซอสหอยนางรม      • น้ำตาลทราย 1/2 ช้อนชา      • น้ำพริกเผา 1 ช้อนโต๊ะ     • มะนาว     • มอสซาเรลล่าชีส     • กุ้งแม่น้ำผ่าหลัง      • เนยเค็ม     • พาร์สลีย์ (สำหรับตกแต่งเอาไว้ประดับถ่ายรูป)     • มะนาวฝานบาง (สำหรับตกแต่ง)วิธีทำผัดมาม่าต้มยำกุ้งแม่น้ำอบชีส     1. ลวกเส้นมาม่าในน้ำเดือดแล้วเอาเส้นมาม่าไปล้างน้ำเย็น เพื่อความเหนียวนุ่มของเส้น วิธีนี้คือการช็อกเส้นนั่นเอง (ในสูตรน้ำเย็นไม่มีเลยเอาน้ำใส่น้ำแข็งแทน)     2. ใส่พริกขี้หนูกับกระเทียมลงไปเจียวในน้ำมันร้อน ๆ ใส่เครื่องต้มยำกับเห็ดฟาง ผัดให้เข้ากัน ปรุงรสด้วยซีอิ๊วขาวเหยาะไปสัก 3 ที ตามด้วยผงปรุงรส ซอสหอยนางรม 1 เหยาะ น้ำตาลทราย น้ำพริกเผา สุดท้ายบีบมะนาวลงไป 3/4 ของลูก ใส่เส้นมาม่าลงไป ผัดให้เข้ากัน จัดใส่จาน โปะมอสซาเรลล่าชีส (แบ่งส่วนหนึ่งไว้โปะบนตัวกุ้ง)      3. ใช้เนยก้อนเล็กแบ่งให้ได้ 4 ส่วน เพื่อทาตรงหลังกุ้งที่ผ่าไว้ เสร็จแล้วก็นำไปวางบนมาม่าโปะชีส นำชีสที่เหลือมาโปะทับกุ้งแม่น้ำอีกรอบหนึ่ง      4. นำไปอบด้วยความร้อนสูงสุดประมาณ 15-20 นาที หรือจนชีสเยิ้มตามชอบ แต่งหน้าด้วยพาร์สลีย์ และมะนาวฝานบาง      + ดูวิธีทำเพิ่มเติมได้ที่ มาม่าผัดต้มยำกุ้งแม่น้ำอบชีส เมนูมาม่าสุดซี้ด อร่อยจี๊ดแบบแอดวานซ์
++++++++++++++



8. ไวไวผัดฉ่าหอยแมลงภู่นิวซีแลนด์      เปรี้ยวปากอยากกินของแซ่บก็มาหยุดตรงนี้ที่เมนูไวไวผัดฉ่าหอยแมลงภู่นิวซีแลนด์ หน้าตาหรูหรามาก ๆ ใครจะใช้หอยชนิดอื่น ๆ ก็ตามชอบเลยจ้า แต่ก็คงไม่ดูเป็นเมนูมาม่าไฮโซเท่ากับหอยแมลงภู่นิวซีแลนด์หรอกเธอจ๋า ส่วนผสม ไวไวผัดฉ่าหอยแมลงภู่นิวซีแลนด์     • บะหมี่กึ่งสำเร็จรูป รสหอยลายผัดฉ่า     • หอยแมลงภู่นิวซีแลนด์สด (หรือเนื้อหอยแมลงภู่สด)     • พริกขี้หนู     • กระเทียมไทย (ปอกเปลือก)     • น้ำมันพืช (สำหรับผัด)     • น้ำมันหอย     • น้ำตาลทราย     • กระชายซอย     • พริกชี้ฟ้าแดง (หั่นเฉียง)     • ใบโหระพา (เด็ดเป็นใบ)     • ใบมะกรูด (ฉีกก้านกลาง)     • พริกไทยอ่อนวิธีทำไวไวผัดฉ่าหอยแมลงภู่นิวซีแลนด์     1. ลวกเส้นบะหมี่กึ่งสำเร็จรูปในน้ำเดือดจนเกือบสุก ตักขึ้นสะเด็ดน้ำ เตรียมไว้     2. โขลกพริกขี้หนูกับกระเทียมเข้าด้วยกันพอหยาบ ๆ เตรียมไว้     3. ใส่น้ำมันพืชลงในกระทะ ตั้งไฟพอร้อน ใส่เครื่องที่โขลกไว้ลงผัดให้หอม ตามด้วยเนื้อหอยแมลงภู่ลงผัด ปรุงด้วยผงปรุงรสหอยลายผัดฉ่า น้ำมันหอย และน้ำตาลทราย ผัดให้เข้ากันจนเดือดและหอยแมลงภู่สุก     4. ใส่เส้นบะหมี่กึ่งสำเร็จรูปที่ลวกไว้ลงผัดให้เข้ากัน ใส่กระชายซอย พริกชี้ฟ้าแดง และใบมะกรูดฉีกลงไปผัดให้เข้ากันจากนั้นใส่พริกไทยอ่อนลงไปผัด สุดท้ายใส่ใบโหระพาลงไปเคล้าพอเข้ากัน ตักใส่จาน แต่งให้สวยงามพร้อมเสิร์ฟ

     + ดูวิธีทำเพิ่มเติมได้ที่ ผัดฉ่าบะหมี่กึ่งสำเร็จรูปหอยแมลงภู่นิวซีแลนด์ เมนูชื่อหรูหรากลิ่นหอมฟุ้ง
++++++++++++++


9. ผัดมาม่าคาโบนารา      ลองเปลี่ยนจากการใช้เส้นสปาเกตตีผัดคาโบนารามาเป็นเส้นบะหมี่กึ่งสำเร็จรูปกันบ้างดีไหม ขอนำเสนอเมนูผัดมาม่าคาโบนารา จับมาม่าผัดกับนมสดและชีส เพิ่มโปรตีนจากแฮมและเบคอน จัดจานให้สวยหน่อยแค่นี้ก็ดูไฮโซขึ้นมาชั่วพริบตาส่วนผสม ผัดมาม่าคาโบนารา     • บะหมี่กึ่งสำเร็จรูป 1 ซอง     • พาร์มีซานชีสขูด     • นมสด 300 มล.     • แฮม 1 แผ่น     • เบคอน 1 แผ่น     • ไข่ไก่ 1 ฟอง      • พริกไทยดำป่น วิธีทำผัดมาม่าคาโบนารา     1. ใส่เส้นมาม่าลงในกระทะแล้วเทนมสดตามลงไป เปิดไฟต้มจนเส้นมาม่าเริ่มสุกและนมเริ่มเดือด     2. ใส่แฮมและเบคอนลงไปคนผสมให้เข้ากันจนนมเริ่มงวด ใส่พริกไทยดำลงไป     3. โรยพาร์มีซานชีสขูดลงไป ผัดให้ส่วนผสมเข้ากันดี ตอกไข่ไก่ใส่ลงไป ผัดให้เข้ากันอีกครั้ง      4. ตักใส่จาน แต่งให้สวยงาม พร้อมเสิร์ฟ     + ดูวิธีทำเพิ่มเติมได้ที่ ผัดมาม่าคาโบนารา เมนูสุดหรูในราคาชาวบ้าน
++++++++++++++


10. ผัดมาม่าเบคอนกรอบ      เติมความไอโซให้กับเมนูมาม่าด้วยการใส่เบคอนกันเถอะ ขอนำเสนอเมนูผัดมาม่าเบคอนกรอบ สูตรจาก คุณ isweet สมาชิกเว็บไซต์พันทิปดอทคอม มาม่าผัดกับเบคอนหั่นเต๋า ปรุงรสด้วยออริกาโน่ เสิร์ฟกับเบคอนทอดกรอบส่วนผสม ผัดมาม่าเบคอนกรอบ     • เส้นบะหมี่กึ่งสำเร็จรูป แช่น้ำพอนิ่ม      • น้ำมันพืชนิดเดียว หรือเนย     • กระเทียมสับ     • เบคอนหั่นสี่เหลี่ยม 3 ช้อนโต๊ะ     • ออริกาโน่     • พริกไทยดำ     • เกลือป่น     • เบคอนหั่นท่อนทอดกรอบ     • ซีอิ๊วขาวหรือน้ำมันหอย (ใส่หรือไม่ใส่ก็ได้)วิธีทำผัดมาม่าเบคอนกรอบ     1. ใส่น้ำมันพืชเล็กน้อยลงในกระทะเทฟลอน ใส่กระเทียมสับลงไปเจียวพร้อมกับเบคอน (กระเทียมกับเบคอนจะกรอบเหลืองพร้อม ๆ กัน)     2. จากนั้นใส่เส้นบะหมี่กึ่งสำเร็จรูป ออริกาโน่ และพริกไทยดำ ผัดให้เข้ากัน ปรุงรสด้วยเกลือป่น เคล้าต่ออีกนิดหน่อย ยกลง เสิร์ฟพร้อมเบคอนทอดกรอบ กินกับขนมปังทาเนยหรือสลัดผักตามชอบ     + ดูวิธีทำเพิ่มเติมได้ที่ 14 เมนูมาม่า แค่คิดนอกกรอบชีวิตก็เปลี่ยน
++++++++++++++


11. มาม่าอบชีส      เชื่อว่าหลายคนเคยลองทำเมนูมาม่าชีสกันมาบ้างแล้ว แต่คิดว่าหน้าตาคงไม่หรูหราไฮโซเท่ากับเมนูมาม่าอบชีส สูตรจาก คุณสมาชิกหมายเลข 1004624 สมาชิกเว็บไซต์พันทิปดอทคอม ไข่ม้วนสอดไส้มาม่ากับชีส ใครจะเติมกุ้งหอยปูปลาก็ได้นะคะ เอาที่สบายใจเลยส่วนผสม มาม่าโรลอบชีส     • เส้นบะหมี่กึ่งสำเร็จรูป 1/2 ซอง     • ไข่ไก่ 2 ฟอง     • นมข้นจืด 4 ช้อนกินข้าว     • เนยเค็ม     • เชดดาร์ชีส 2 แผ่น     • ชีส สควีซ (cheese squeeze)     • มอสซาเรลล่าชีสขูด     • เกลือ     • ผงปรุงรส (รสดี)     • พริกไทยป่นแบบไม่ละเอียด     • พาร์สลีย์วิธีทำมาม่าโรลอบชีส      1. เอาเส้นมาม่าไปลวกพอสุก ล้างน้ำเย็น หรือแช่น้ำแข็ง พักไว้     2. ตอกไข่ไก่ใส่ชาม ปรุงรสด้วยเกลือนิดหน่อย ผงปรุงรส และพริกไทย ตีให้เข้ากัน ใส่นมข้นจืด ตีส่วนผสมให้เข้ากัน     3. ใส่เส้นมาม่าลงไป คนเบา ๆ ให้เข้ากัน     
 4. ตั้งกระทะใช้ไฟอ่อน พอกระทะเริ่มร้อนก็ใส่เนยเค็มลงไปทาให้ทั่วกระทะ 
พอกระทะร้อนทั่วแล้วก็เทส่วนผสมไข่ลงไป ใช้ไฟอ่อน 
พอไข่สุกไม่ต้องคว่ำอีกด้าน เดี๋ยวไข่จะขาดแล้วทำโรลไม่ได้ ค่อย ๆ 
ตักใส่จาน พักไข่ให้เย็นสักครู่      5. โปะเชดดาร์ชีสแผ่นไว้ตรงกลาง 
จากนั้นเริ่มม้วนจากมุมข้างใดข้างหนึ่ง โปะชีสขูดฝอย 
เอาเข้าเตาอบใช้ความร้อนสูงสุด ประมาณ 7 นาที หรือจนชีสละลายตามชอบ 
นำออกจากเตา โรยพริกไทยและชีสสควีซ แต่งด้วยพาร์สลีย์     + ดูวิธีทำเพิ่มเติมได้ที่ มาม่าอบชีส เมนูมาม่าห่อไข่ใส่ชีส มาเพิ่มรอบเอวกัน
++++++++++++++


12. มาม่าชีสเบอร์เกอร์      จากที่เคยทำเบอร์เกอร์จากขนมปัง ลองเปลี่ยนสไตล์มาทำเบอร์เกอร์จากเส้นมาม่ากันดีกว่า ขอนำเสนอเมนูมาม่าชีสเบอร์เกอร์ สูตรจาก คุณสมาชิกหมายเลข 1738964 สมาชิกเว็บไซต์พันทิปดอทคอม มาม่าเบอร์เกอร์กรอบ ๆ สอดไส้เนื้อบด ราดซอสมะเขือเทศเข้มข้น โปะชีสแผ่นลงไปแล้วท็อปด้วยไข่น้ำ ส่วนผสม มาม่าชีสเบอร์เกอร์     • เส้นมาม่า (ห่อใหญ่) 1 ห่อ     • ไข่ไก่ (ฟองใหญ่) 1 ฟอง     • เกลือป่น เล็กน้อย     • น้ำตาลทราย เล็กน้อย     • เนื้อบด (หรือหมูบด) 100 กรัม      • เบคอนสับ 2 เส้น     • พาร์มีซานชีส 1 ช้อนโต๊ะ     • เกล็ดขนมปัง 2 ช้อนโต๊ะ     • ไข่แดง 1 ฟอง     • เกลือป่นและพริกไทยป่น เล็กน้อย     • มายองเนส     • ซอสมะเขือเทศ     • มัสตาร์ด     • หอมใหญ่หั่นเป็นเส้น 1/2 หัว     • เนย 2 ช้อนชา     • น้ำตาลทราย 1 ช้อนโต๊ะ     • เกลือป่นและพริกไทยป่น     • ไข่ไก่ 1 ฟอง     • ผักสลัด      • น้ำสลัดซีซาร์      • ชีสแผ่น วิธีทำมาม่าชีสเบอร์เกอร์    
 1. ทำมาม่าบัน โดยนำเส้นมาม่าไปต้มจนสุก จากนั้นเทน้ำออกจนหมด 
ตอกไข่ไก่ใส่ลงไป ใส่เกลือป่นและน้ำตาลทรายเล็กน้อย เคล้าผสมให้เข้ากัน 
ตักใส่ภาชนะทรงกลมที่รองด้วยพลาสติกถนอมอาหาร (เพื่อกันติด) ทำทั้งหมด 2 
ถ้วย แล้วนำมาซ้อนทับกัน นำไปแช่เย็นประมาณ 10-15 นาที 
(ใครรอไม่ไหวก็ช่องฟรีซ)     2. ทำเนื้อบด โดยผสมเนื้อบดกับเบคอนสับ 
พาร์มีซานชีส เกล็ดขนมปัง และไข่แดง ปรุงรสด้วยเกลือป่นและพริกไทยป่น 
เคล้าผสมให้เข้ากัน จากนั้นปั้นเป็นก้อนกลมแบน ห่อด้วยพลาสติกถนอมอาหาร 
นำเข้าแช่เย็น เตรียมไว้     3. ทำซอส โดยผสมซอสมะเขือเทศ มายองเนส และมัสตาร์ดเข้าด้วยกัน เตรียมไว้     4. ผัดหอมใหญ่กับเนย ปรุงรสด้วยน้ำตาลทราย เกลือป่น และพริกไทยป่น ผัดจนนิ่มและเปลี่ยนเป็นสีน้ำตาล     
 5. นำเส้นมาม่าออกจากพิมพ์ นำไปทอดด้วยไฟกลาง 
จากนั้นทอดเนื้อบดด้วยไฟแรงจนสุก (เนื้อข้างนอกจะได้สุกเกรียมกรอบ 
ส่วนด้านในจะได้ยังชุ่มฉ่ำ)     6. ทำไข่น้ำ 
โดยต้มน้ำกับน้ำส้มสายชูเล็กน้อย พอน้ำเริ่มเดือดให้ตอกไข่ใส่ลงไป 
ระวังอย่าให้แตก ต้มประมาณ 2 นาที ตักขึ้นสะเด็ดน้ำ เตรียมไว้     7. 
ประกอบเบอร์เกอร์เข้าด้วยกัน โดยวางเนื้อบดลงบนมาม่าบัน ตามด้วยแผ่นชีส 
ทาซอสให้ทั่ว ประกบด้วยมาม่าบันอีกก้อน ทับด้วยไข่น้ำ 
เสิร์ฟพร้อมหอมใหญ่ผัด และผักสลัดราดน้ำสลัดซีซาร์     + ดูวิธีทำเพิ่มเติมได้ที่ ชีสเบอร์เกอร์เส้นมาม่า เมนูสุดล้ำทำเองได้
++++++++++++++


13. ลาซานญ่ามาม่า      รู้ยัง ? แผ่นลาซานญ่าหมดก็ใช้เส้นมาม่าแก้ขัดได้นะคะ ขอนำเสนอเมนูลาซานญ่ามาม่า สูตรจาก คุณ isweet สมาชิกเว็บไซต์พันทิปดอทคอม จับเส้นมาม่าสลับชั้นกับซอสและชีส เติมแฮมกับเนื้อหมูเพิ่มโปรตีน รสชาติเยี่ยมแค่ไหนต้องลองค่ะส่วนผสม ลาซานญ่ามาม่า     • เส้นบะหมี่กึ่งสำเร็จรูป 1/3 ซอง (แช่น้ำเปล่าให้นิ่ม)     • หมูสันนอกสไลซ์บาง ๆ 2 ชิ้น     • แฮม 1+1/2 แผ่น (ผ่าครึ่งได้ 3 แผ่น)     • หอมใหญ่สับ 3 ช้อนโต๊ะ     • หมูสับ 50 กรัม     • เกลือป่น ปลายช้อนชา     • พริกไทยดำ 2 ช้อนชา     • ซอสมะเขือเทศ 1/2 ถ้วย     • น้ำมันพืชสำหรับผัด     • ออริกาโน่แห้ง 2 ช้อนชา     • มอสซาเรลล่าชีส สับละเอียด     • พาร์มีซานชีส สับละเอียด     • พาร์สลีย์สับละเอียดวิธีทำซอส    
 • ใส่น้ำมันพืชลงในกระทะ ใส่หอมใหญ่สับลงไปผัดให้หอม ตามด้วยหมูสับ 
ปรุงรสด้วยเกลือป่นและพริกไทยดำป่น 
พอหมูเริ่มสุกใส่ซอสมะเขือเทศและออริกาโน่แห้ง เคี่ยวต่อไปให้ซอสเหนียวข้น 
เตรียมไว้วิธีทำลาซานญ่ามาม่า    
 1. ชั้นที่ 1 นำแฮมครึ่งแผ่นวางลงไป ตามด้วยเส้นบะหมี่กึ่งสำเร็จรูป 
และซอสที่ผัดไว้ (ทาซอสให้ชุ่ม) โรยด้วยมอสซาเรลล่าชีส และพาร์มีซานชีส 
(บาง ๆ ไม่ต้องหนา)     2 ชั้นที่ 2 ใช้หมูสไลซ์บางวางทับ ตามด้วยซอส (ทาซอสให้ชุ่ม) โรยด้วยมอสซาเรลล่าชีส และพาร์มีซานชีส (บาง ๆ ไม่ต้องหนา)    
 3. ชั้นที่ 3 วางแฮมครึ่งแผ่นตามด้วยเส้นบะหมี่กึ่งสำเร็จรูป 
และซอสที่ผัดไว้ (ทาซอสให้ชุ่ม) โรยด้วยมอสซาเรลล่าชีส และพาร์มีซานชีส 
(บาง ๆ ไม่ต้องหนา)     4. ชั้นที่ 4 ใช้หมูสไลซ์บางวางทับ ตามด้วยซอส (ทาซอสให้ชุ่ม) โรยด้วยมอสซาเรลล่าชีส และพาร์มีซานชีส (บาง ๆ ไม่ต้องหนา)     5. ชั้นที่ 5 ทับด้วยแฮมครึ่งแผ่น โรยด้วยมอสซาเรลล่าชีส และพาร์มีซานชีสพูน ๆ โรยด้วยพาร์สลีย์สับละเอียด     6. นำลาซานญ่าไปอบที่อุณหภูมิ 200 องศาเซลเซียส ประมาณ 6-7 นาที      + ดูวิธีทำเพิ่มเติมได้ที่ 14 เมนูมาม่า แค่คิดนอกกรอบชีวิตก็เปลี่ยน
++++++++++++++


14. ราดหน้ามาม่ากรอบ      ขอบายราดหน้าหมี่กรอบชั่วคราว เพราะตอนนี้อยากกินแต่เมนูราดหน้ามาม่ากรอบ สูตรจาก คุณ isweet สมาชิกเว็บไซต์พันทิปดอทคอม มาม่าทอดกรอบราดเครื่องแน่น ๆ ก่อนกินก็คลุกเคล้าจนทั่ว เติมพริกป่นกับพริกน้ำส้มเพิ่มความแซ่บส่วนผสม ราดหน้ามาม่ากรอบ     • บะหมี่กึ่งสำเร็จรูป     • คะน้า     • แครอท     • หมูชิ้น     • เห็ดฟาง     • แป้งสาลีอเนกประสงค์วิธีทำราดหน้ามาม่ากรอบ    
 1. นำเส้นบะหมี่กึ่งสำเร็จรูปไปลวกพอสุกแล้วผึ่งหมาด ๆ 
จากนั้นนำไปคลุกกับแป้งสาลีอเนกประสงค์แล้วนำไปทอดในน้ำมันร้อน ๆ 
ไฟปานกลางจนสุกกรอบ จัดใส่จาน     2. ทำน้ำราดหน้าตามสูตรที่ชอบ ใส่เครื่องลงไป เคี่ยวจนเดือด ราดลงบนเส้นบะหมี่กึ่งสำเร็จรูปทอดกรอบ     + ดูวิธีทำเพิ่มเติมได้ที่ 14 เมนูมาม่า แค่คิดนอกกรอบชีวิตก็เปลี่ยน
++++++++++++++


15. ยำมาม่าถั่วพู     
 เคยคิดไหมว่าถ้าจับยำมาม่ามิกซ์กับยำถั่วพูรสชาติจะเป็นอย่างไร 
อย่ามัวแต่คิดให้เสียเวลาลองทำกันเลยค่ะ ขอนำเสนอเมนูยำมาม่าถั่วพู สูตรจาก
 คุณ ancake สมาชิกเว็บไซต์พันทิปดอทคอม มาม่าผสมกับความกรุบของถั่วพู เติมสีสันจากน้ำพริกเผา โรยหอมเจียวเพิ่มความอร่อย แกล้มกับไข่ต้มยางมะตูมส่วนผสม ยำมาม่าถั่วพู     • ถั่วพูซอย 1 ถ้วย     • ไก่สับ 100 กรัม (หรือหมูสับ)     • บะหมี่กึ่งสำเร็จรูปตามชอบ 1 ซอง      • น้ำปลา 1/2 ช้อนโต๊ะ     • น้ำพริกเผา 1 ช้อนโต๊ะ     • น้ำตาลทราย 1/2 ช้อนโต๊ะ     • น้ำมะนาว 2 ช้อนโต๊ะ     • เครื่องปรุงบะหมี่กึ่งสำเร็จรูป      • น้ำอุ่น 4 ช้อนโต๊ะ (ตักจากน้ำลวกเส้นมาม่าก็ได้ง่าย ๆ)     • หอมแดงซอย 3 หัว     • หอมเจียว 3 ช้อนโต๊ะ     • ไข่ต้มยางมะตูม 1 ฟองวิธีทำยำมาม่าถั่วพู     1. นำไก่สับไปรวน และลวกเส้นมาม่า เตรียมไว้     2. นำน้ำปลา น้ำพริกเผา น้ำตาลทราย น้ำมะนาว เครื่องปรุงมาม่า และน้ำอุ่นเทรวมกัน คนทุกอย่างให้เข้ากันจนน้ำตาลละลาย     3. นำถั่วพู หอมแดงซอย ไก่สับ และเส้นมาม่าลงไปคลุกกับน้ำยำจนเข้ากัน ตักใส่จาน โรยหน้าด้วยหอมเจียว เสิร์ฟพร้อมไข่ต้มยางมะตูม      + ดูวิธีทำเพิ่มเติมได้ที่ ยำมาม่าถั่วพู อร่อยแรงแซงทุกเมนูยำ    
 ใครสนใจอยากลองทำเมนูมาม่าไฮโซตอนเที่ยงนี้เชิญเลยค่ะ 
เส้นมาม่าราคาไม่เท่าไร แต่เครื่องเคราหรูหรามาก ๆ 
ถ้าจะให้ดีควรกินตอนต้นเดือน ใครเห็นด้วยยกมือขึ้น ? 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






15 เมนูมาม่าไฮโซ เครื่องแน่นสุดอลังเติมพลังยามท้องหิว





อัปเดตล่าสุด 8 พฤษภาคม 2560 เวลา 14:42:15
 53,822 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































