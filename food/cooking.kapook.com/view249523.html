




สลัดสไตล์ฝรั่งหลากสไตล์ แคลอรีต่ำอร่อยแบบเฮลธ์ตี้


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารลดน้ำหนัก












15 สูตรสลัดสไตล์ฝรั่ง หลากสไตล์อร่อยเบา ๆ เพื่อสุขภาพ





10,224อ่าน














0












            รวมสูตรสลัดสไตล์ฝรั่งหลากสไตล์ ทั้งสลัดผัก สลัดผลไม้ และสลัดโรล พร้อมวิธีทำน้ำสลัด รวมทั้งวิธีปลูกผักสลัดเอาไว้กินเองด้วย  




           ใครที่กำลังมองหาอาหารลดน้ำหนัก และเบื่ออาหารคลีนแล้ว ลองมาทำเมนูสลัดกันดีไหม กระปุกดอทคอมขอนำเสนอวิธีทำสลัดสไตล์ฝรั่ง มีทั้งสลัดผัก สลัดผลไม้ และสลัดโรล ถ้าชอบลองทำกันดูค่ะ

สลัดผัก

1. สลัดถั่วเลนทิล-ชิกพี



ภาพจาก นิตยสาร @kitchen

           ชวนเติมโปรตีนกับสลัดถั่วเลนทิล-ชิกพี สูตรจาก kitchen&home magazine ใส่ผักสลัดเพิ่มตามชอบ มาพร้อมสูตรน้ำสลัดเลมอน 



ส่วนผสม สลัดถั่วเลนทิล-ชิกพี (สำหรับ 2-3 ที่)


ถั่วเลนทิลสุก (lentil) 1+1/2 ถ้วย
ถั่วชิกพีสุก 1 ถ้วย
แรดิช 2 หัว
เฟต้าชีส 1/3 ถ้วย
ผักสลัด 2 ถ้วย
น้ำเลมอน 1/4 ถ้วย
ดิจองมัสตาร์ด 1+1/2 ช้อนชา
น้ำผึ้ง 3 ช้อนชา   
กระเทียมสับ 1 กลีบ
น้ำมันมะกอก 2 ช้อนโต๊ะ
เกลือ
พริกไทย


วิธีทำสลัดถั่วเลนทิล-ชิกพี

     1. ทำน้ำสลัด โดยผสมน้ำเลมอน ดิจองมัสตาร์ด น้ำผึ้ง กระเทียมสับ และน้ำมันมะกอก คนให้เนียนเป็นเนื้อเดียวกัน ปรุงรสด้วยเกลือและพริกไทย
     2. ผสมเลนทิล ชิกพี และแรดิชสไลซ์เป็นชิ้นบาง ๆ เข้าด้วยกัน เทน้ำสลัดลงไป คนให้เข้ากัน สามารถปรุงรสเพิ่มด้วยเกลือและพริกไทย
     3. จัดผักสลัดใส่จาน เทส่วนผสมเลนทิลลงไป แล้วโรยหน้าด้วยเฟต้าชีส
เคล็ดลับ : ถ้าใช้เลนทิลและชิกพีดิบ ให้นำถั่วทั้ง 2 ชนิดไปแช่น้ำอย่างน้อย 6 ชั่วโมง หรือข้ามคืน แต่ถ้าเวลามีจำกัดสามารถแช่ในน้ำร้อนประมาณ 1 ชั่วโมงแทนได้
 

ดูวิธีทำ สลัดถั่วเลนทิล-ชิกพี เพิ่มเติมคลิก

2. ซีซาร์สลัดมะม่วงสุก 



ภาพจาก คุณ kitty chef สมาชิกเว็บไซต์พันทิปดอทคอม

            ใครเบื่อสลัดผลไม้รวม ลองมาทำซีซาร์สลัดมะม่วงสุกกันสักมื้อ ใส่กะหล่ำปลีม่วง ผักสลัด และแรดิช โรยขนมปังกรอบและชีส ราดน้ำสลัดซีซาร์


ส่วนผสม ซีซาร์สลัด


สลัดเบบี้ลีฟ 300 กรัม
กะหล่ำปลีสีม่วง 40 กรัม
มะม่วง 150 กรัม
หัวผักกาดแดง 40 กรัม
พาร์เมซานชีส 100 กรัม
อกไก่ 250 กรัม
น้ำซีซาร์สลัด 50 กรัม
ขนมปังกรอบ 10 กรัม


วิธีทำซีซาร์สลัด

     1. นำผักต่าง ๆ ไปล้างให้สะอาดและหั่นให้เรียบร้อย
     2. ใส่ส่วนผสมทุกอย่างรวมกัน (ยกเว้นพาร์เมซานชีสกับขนมปังกรอบ) คลุกเคล้าเบา ๆ ให้เข้ากัน โรยหน้าด้วยพาร์เมซานชีส ตามด้วยขนมปังกรอบ
 

ดูวิธีทำ ซีซาร์สลัดมะม่วงสุก เพิ่มเติมคลิก

3. สลัดผักไข่เจียว 



ภาพจาก นิตยสารแม่บ้าน

           เปิดครัวเจียวไข่สำหรับทำสลัดไข่เจียวกันไหม สูตรจาก นิตยสารแม่บ้าน ใส่ผักสลัดตามชอบ มาพร้อมกับน้ำสลัดมายองเนสพริกไทยดำ


ส่วนผสม สลัดไข่เจียว


ไข่ไก่ 2 ฟอง
น้ำปลา 1 ช้อนชา
น้ำมันพืช 1 ช้อนโต๊ะ
ผักสลัดต่าง ๆ ตามชอบ


ส่วนผสม น้ำสลัด


มายองเนส 1/2 ถ้วยตวง
กระเทียมสับ 1 ช้อนโต๊ะ
หอมหัวใหญ่สับ 1 ช้อนโต๊ะ
น้ำส้มสายชูหมักจากไวน์แดง 1 ช้อนชา
ซอสเปรี้ยว  1 ช้อนชา
พาร์สลีย์สับ 1 ช้อนชา
เกลือป่น 1/4 ช้อนชา
พริกไทยดำป่น 1 ช้อนชา


วิธีทำสลัดไข่เจียว

     1. ตอกไข่ไก่ใส่ชามตีพอแตก ปรุงรสด้วยน้ำปลา ตีพอเข้ากัน
     2. ตั้งกระทะใส่น้ำมันพืช พอน้ำมันร้อนเทไข่ลงเจียวพอสุกเหลืองทั้ง 2 ด้าน ตักขึ้น หั่นเป็นเส้น พักไว้
     3. ผสมส่วนผสมน้ำสลัด คนพอเข้ากัน พักไว้
     4. จัดผักสลัดต่าง ๆ และไข่เจียวหั่นเส้นใส่ภาชนะ ราดด้วยน้ำสลัด ก่อนเสิร์ฟคลุกเคล้าให้เข้ากันอีกครั้ง
 

ดูวิธีทำ สลัดผักไข่เจียว เพิ่มเติมคลิก

4. สลัดมันฝรั่ง



ภาพจาก คุณน้องพลอยกินผึ้ง สมาชิกเว็บไซต์พันทิปดอทคอม

          ต้มมันฝรั่งรอเลย จะได้เอามาทำสลัดมันฝรั่ง สูตรจาก คุณน้องพลอยกินผึ้ง สมาชิกเว็บไซต์พันทิปดอทคอม ใส่แอปเปิลกับแครอต ราดน้ำสลัดครีมกับพริกไทยนิดหน่อย


ส่วนผสม สลัดมันฝรั่ง


มันฝรั่งปอกเปลือก (แบ่งครึ่งหนึ่งหั่นเต๋า)
แตงกวาหั่น 
หอมหัวใหญ่ซอย 
แอปเปิลหั่นเต๋า
แครอตหั่น
น้ำเปล่า
น้ำสลัดครีม 
เกลือ 1 หยิบมือ
พริกไทยเหยาะ 8 ครั้ง


วิธีทำสลัดมันฝรั่ง

     1. หั่นวัตถุดิบทั้งหมดเป็นชิ้นเล็ก ๆ ได้แก่ มันฝรั่ง แตงกวา หอมหัวใหญ่ แอปเปิล แครอต โดยเฉพาะหอมใหญ่ซอยให้ละเอียด
     2. แอปเปิลหั่นเป็นเต๋าแล้วแช่น้ำเกลือไว้ ผิวแอปเปิลจะได้ไม่ดำ
     3. ปอกเปลือกมันฝรั่ง แบ่งมันฝรั่งครึ่งหนึ่งหั่นเป็นเต๋าไว้ 
     4. ตั้งเตาต้มน้ำ เอามันฝรั่งไปต้มทั้งหมด ส่วนที่ไม่ได้หั่นเต๋าเอาไปบด เอาส้อมจิ้มมันฝรั่งดู ถ้าไม่ติดส้อมแสดงว่าสุกใช้ได้แล้ว ตักขึ้นพักให้เย็น บดมันฝรั่งที่ไม่ได้หั่นเต๋า ความละเอียดเท่าที่ต้องการเลย ใส่ในอ่างผสม 
     5. ใส่แตงกวาลงไป ตามด้วยหอมหัวใหญ่ แอปเปิล และแครอต เติมน้ำสลัดลงไปพร้อมเกลือและพริกไทย ชิมรสชาติตามชอบ
     6. เก็บใส่กล่องพลาสติกที่แห้งและสะอาด แช่ตู้เย็นทิ้งไว้จะยิ่งอร่อย สามารถเก็บได้ 3-4 วัน
 

ดูวิธีทำ สลัดมันฝรั่ง เพิ่มเติมคลิก

5. สลัดสาหร่ายพวงองุ่น





          จากที่เคยกินสลัดปูอัดเพียว ๆ ลองมาทำสลัดสาหร่ายพวงองุ่น ใส่ปูอัดกับผักสลัด เพิ่มสีสันจากมะเขือเทศ ราดน้ำสลัดซีอิ๊วญี่ปุ่น 


ส่วนผสม สลัดสาหร่ายพวงองุ่น 


สาหร่ายพวงองุ่น
ปูอัดฉีกเส้น
ผักร็อกเก็ต
มะเขือเทศเชอร์รี หั่นแว่น
น้ำสลัดซีอิ๊วญี่ปุ่นน้ำใส [คลิกดูวิธีทำ น้ำสลัดซีอิ๊วญี่ปุ่นน้ำใส]
น้ำเปล่า
น้ำเย็นจัด


วิธีทำสลัดสาหร่ายพวงองุ่น

     1. ล้างสาหร่ายพวงองุ่นให้สะอาด โดยการผ่านน้ำสะอาด จากนั้นนำไปใส่ในน้ำเย็นจัดทิ้งไว้ 15 นาที ตักสาหร่ายพวงองุ่นขึ้นสะเด็ดน้ำ แล้วใส่ถ้วยเตรียมไว้
     2. ใส่ผักร็อกเก็ตลงในชาม ตามด้วยปูอัด มะเขือเทศเชอร์รี สุดท้ายใส่สาหร่ายพวงองุ่นลงไปด้านบน ราดด้วยน้ำสลัดซีอิ๊วญี่ปุ่นน้ำใส
 

ดูวิธีทำ สลัดสาหร่ายพวงองุ่น เพิ่มเติมคลิก

6. สลัดมันฝรั่ง



ภาพจาก นิตยสาร foodstylist

            มาต่อกันที่อีกสูตรสลัดมันฝรั่ง สูตรจาก นิตยสาร foodstylist ใส่มันฝรั่งทอด เบคอนกรอบกับต้นหอมซอย ราดน้ำสลัดหอมใหญ่


ส่วนผสม สลัดมันฝรั่ง (สำหรับ 2 ที่)


มันฝรั่งต้มสุก 100 กรัม
น้ำสต๊อกไก่ 50 มิลลิลิตร
น้ำตาลทราย 5 กรัม
น้ำส้มสายชูหมักจากองุ่น 10 มิลลิลิตร
เบคอนหั่นเต๋า 40 กรัม
หอมใหญ่หั่นเต๋า 30 กรัม
ต้นหอมซอย 5 กรัม
เกลือป่น และพริกไทยป่นเล็กน้อย


วิธีทำสลัดมันฝรั่ง

     1. ล้างทำความสะอาดมันฝรั่งแล้วผ่าครึ่ง นำไปนึ่งหรือต้มจนสุก จากนั้นนำมาพักให้เย็น
     2. ตั้งกระทะไฟกลาง ใส่เบคอนเจียวจนเหลืองกรอบ ตักเบคอนออกไว้สำหรับโรยหน้า
     3. ใส่หอมใหญ่ลงในกระทะที่มีน้ำมันเบคอนอยู่ ผัดจนหอมใหญ่สุก ตามด้วยน้ำตาลทราย น้ำสต๊อกไก่และน้ำส้มสายชูหมัก ตั้งไฟพอเดือด ปิดไฟ
     4. นำมันฝรั่งลงทอดในน้ำมันจนกรอบ ใส่ลงคลุกกับน้ำสลัดที่เตรียมไว้ โรยด้วยเบคอนและต้นหอมซอย ก่อนเสิร์ฟ
 

ดูวิธีทำ สลัดมันฝรั่ง เพิ่มเติมคลิก

7. สลัดอะโวคาโดกุ้งย่าง



ภาพจาก นิตยสารชีวจิต

            ใครจะไปรู้ว่าอะโวคาโดกับกุ้งจับคู่กันเป็นเมนูสลัดแล้วจะอร่อยฟิน พบกับสลัดอะโวคาโดกุ้งย่าง สูตรจาก นิตยสารชีวจิต ใส่สารพัดผักและผักสลัด พ่วงวิธีทำน้ำสลัดงาญี่ปุ่น


ส่วนผสม สลัดอะโวคาโดกุ้งย่าง


ผักสลัด 
อะโวคาโดสุกหั่นชิ้นบางตามยาว 1 ลูก
มะเขือเทศราชินีหั่นชิ้น 2 ลูก
แตงกวา แครอต และบีทรูตหั่นชิ้น
เลมอนฝานเป็นแว่น 2 ชิ้น
ไข่กุ้ง 2 ช้อนโต๊ะ
กุ้งสด 4 ตัว


ส่วนผสม น้ำสลัดงาญี่ปุ่น


ซีอิ๊วญี่ปุ่น 2 ช้อนโต๊ะ
น้ำส้มสายชูบัลซามิก 3 ช้อนโต๊ะ
น้ำตาลทรายไม่ขัดขาว 1 ช้อนโต๊ะ
น้ำมันมะกอก 2 ช้อนโต๊ะ
งาขาวคั่ว 2 ช้อนโต๊ะ
วาซาบิ 1 ช้อนชา
เลมอนหั่นเต๋า 1 ช้อนชา


วิธีทำสลัดอะโวคาโดกุ้งย่าง

     1. ย่างกุ้งในกระทะย่างจนสุกเหลือง พักไว้
     2. ทำน้ำสลัดงาญี่ปุ่น โดยผสมซีอิ๊วญี่ปุ่น น้ำส้มสายชูบัลซามิก น้ำตาลทรายไม่ขัดขาว น้ำมันมะกอก งาขาวคั่ว และวาซาบิ เข้าด้วยกัน คนให้ส่วนผสมละลาย ใส่เลมอนหั่นสี่เหลี่ยมลูกเต๋าเล็กลงไป ตักใส่ถ้วย พักไว้
     3. จัดผักสลัดทุกชนิดใส่จาน วางอะโวคาโด มะเขือเทศราชินี แตงกวา แครอต บีทรูต เลมอนฝาน และกุ้งย่าง โรยไข่กุ้ง ราดน้ำสลัดงาญี่ปุ่น พร้อมเสิร์ฟ 
 

ดูวิธีทำ สลัดอะโวคาโดกุ้งย่าง เพิ่มเติมคลิก

8. สลัดทูน่าย่าง



ภาพจาก นิตยสาร @kitchen

          เอาใจคนชอบกินปลากับสลัดทูน่า สูตรจาก kitchen&home magazine จับทูน่าไปย่างจนสุกตามชอบ ใส่ผักสลัด ราดน้ำสลัดบัลซามิก



ส่วนผสม สลัดทูน่า


เนื้อปลาทูน่าสด
น้ำมันมะกอก
มัสตาร์ด
งาขาว
งาดำ
ผักสลัด
มะเขือเทศเชอร์รี


ส่วนผสม น้ำสลัดบัลซามิก (balsamic dressing)


น้ำมันมะกอก
น้ำส้มสายชูบัลซามิก
น้ำเปล่า
เกลือป่น
พริกไทยป่น
หอมแดงสับ


วิธีทำสลัดทูน่า

     1. นำเนื้อปลาทูน่ามาทำความสะอาดแล้วซับให้แห้ง จากนั้นนำมาหั่นเป็นชิ้นขนาดตามชอบ
     2. ใส่น้ำมันมะกอกลงในกระทะ นำขึ้นตั้งไฟจนร้อน วางเนื้อปลาทูน่าลงไปย่าง โดยกะให้ด้านนอกสุกแต่ตรงกลางยังแดงอยู่ (ถ้าไม่ชอบเนื้อปลาดิบให้เปลี่ยนเป็นเนื้อปลาแซลมอน แล้วทอดให้สุกทุกด้าน)
     3. พักเนื้อปลาให้เย็นแล้วนำมัสตาร์ดมาทาบาง ๆ ให้ทั่ว
     4. ผสมงาดำและงาขาวเข้าด้วยกัน แล้วนำเนื้อปลาที่ทามัสตาร์ดมาคลุกกับงาให้ติดทั่วชิ้นปลา เตรียมไว้
     5. ทำน้ำสลัด โดยผสมน้ำมันมะกอก น้ำส้มสายชูบัลซามิก และน้ำเปล่าเล็กน้อย เข้าด้วยกัน ปรุงรสด้วยเกลือและพริกไทย ใส่หอมแดงสับลงไป ผสมให้เข้ากันเตรียมไว้
     6. นำผักสลัดที่จะใช้มาคลุกกับน้ำสลัดบัลซามิก (โดยเลือกทรงของผักสลัดให้ต่างกัน 2-3 ชนิด) ค่อย ๆ ใส่น้ำสลัดลงไปทีละช้อนแล้วคลุกให้เข้ากัน ระวังอย่าใส่น้ำสลัดจนแฉะ
     7. วางเนื้อปลาเป็นแนวเฉียงตรงจุดกึ่งกลางจาน แล้วตักผักสลัดวางข้างเนื้อปลาทั้ง 2 ด้าน
     8. นำมะเขือเทศเชอร์รีมาหั่นเป็นเสี้ยวแล้ววางแซมลงไปให้สีตัดกัน จากนั้นนำเนื้อปลาอีกชิ้นมาตัดครึ่งในแนวเฉียงเพื่อโชว์สีของเนื้อปลาด้านในวางด้านบน
 

ดูวิธีทำ สลัดทูน่าย่าง เพิ่มเติมคลิก

9. สลัดผักปลาย่าง 



ภาพจาก นิตยสารแม่บ้าน

            ถ้าได้กินสลัดจานนี้รับรองผอมแน่นอน ขอนำเสนอสลัดผักปลาย่าง สูตรจาก นิตยสารแม่บ้าน ใส่ปลากะพงย่างกับผักย่างต่าง ๆ ราดน้ำสลัดโยเกิร์ตเลมอน


ส่วนผสม สลัดผักปลาย่าง


เนื้อปลากะพงหั่นชิ้นเล็ก 150 กรัม
เกลือป่นเล็กน้อย
พริกไทยดำบดหยาบ
พริกหวานสีแดงหั่นชิ้น 1/4 ถ้วยตวง
ฟักทองหั่นชิ้นยาว 100 กรัม
เบบี้แครอต 3 หัว
วอเตอร์เครส 1/4 ถ้วยตวง
บัตเตอร์เฮดเด็ดเป็นชิ้น 2 ใบ


ส่วนผสม น้ำสลัดโยเกิร์ต


โยเกิร์ตรสธรรมชาติ 1/2 ถ้วยตวง
ผิวเลมอนขูด 1/2 ช้อนชา
น้ำมะนาว 1 ช้อนโต๊ะ


วิธีทำสลัดผักปลาย่าง 

     1. โรยเกลือป่นและพริกไทยดำให้ทั่วเนื้อปลากะพง นำลงย่างบนกระทะเทฟลอน โดยไม่ต้องใส่น้ำมัน พอสุกตักใส่จาน นำพริกหวาน ฟักทอง และเบบี้แครอต ลงย่างต่อจนสุก ตักขึ้นใส่จาน พร้อมบัตเตอร์เฮดและวอเตอร์เครส
     2. ผสมโยเกิร์ต ผิวเลมอน และน้ำมะนาว คนให้เข้ากัน ราดบนสลัด จัดเสิร์ฟ 
 

ดูวิธีทำ สลัดผักปลาย่าง เพิ่มเติมคลิก

สลัดผลไม้

10. สลัดผลไม้กุ้งกรอบ



ภาพจาก นิตยสาร gourmet & cuisine

          จับกุ้งเหลือ ๆ มาทอดทำเป็นเมนูสลัดผลไม้กุ้งกรอบ สูตรจาก gourmet & cuisine ใส่ผลไม้ต่าง ๆ ตามชอบ พร้อมกับกุ้งทอดตัวโตและครีมสลัดผลไม้


ส่วนผสม สลัดผลไม้กุ้งกรอบ


กุ้งสดแกะเปลือกเก็บหางไว้ 6 ตัว
ไข่ไก่ตีพอเข้ากัน 1 ฟอง
แป้งสาลีอเนกประสงค์ 1/2 ถ้วย
เกล็ดขนมปัง 1 ถ้วย
น้ำมันพืชสำหรับทอด 2 ถ้วย
ผลไม้ตามชอบ เช่น สตรอว์เบอร์รี องุ่นไข่ปลา บลูเบอร์รี กีวี และกล้วยหอม


ส่วนผสม ครีมสลัดผลไม้


มายองเนส 1+1/2 ถ้วย
สตรอว์เบอร์รีแช่แข็ง 1/2 ถ้วย
กีวีหั่นชิ้นเล็ก 1 ลูก
เนื้อส้มในน้ำเชื่อม 1/2 ถ้วย


วิธีทำสลัดผลไม้กุ้งกรอบ

     1. เตรียมครีมสลัดผลไม้ โดยนำมายองเนส 1/2 ถ้วย มาปั่นกับสตรอว์เบอร์รีจนเป็นเนื้อเดียวกันจะได้สีแดง และนำมายองเนสที่เหลือปั่นกับกีวีและเนื้อส้ม เตรียมไว้
     2. นำกุ้งมาคลุกแป้งสาลีบาง ๆ ชุบไข่และคลุกเกล็ดขนมปัง ทอดในน้ำมันร้อนจนสุกกรอบ ตักขึ้น พักไว้
     3. จัดผลไม้สดใส่จาน วางกุ้งทอด ราดด้วยน้ำสลัดที่ทำไว้
 

ดูวิธีทำ สลัดผลไม้กุ้งกรอบ เพิ่มเติมคลิก

11. สลัดปลาแซลมอนมะม่วงอะโวคาโด



ภาพจาก นิตยสารแม่บ้าน

          เอาใจคนอยากทำสลัดหน้าตาเก๋ ขอแนะนำสลัดปลาแซลมอนมะม่วงอะโวคาโด สูตรจาก นิตยสารแม่บ้าน ใส่ปลาแซลมอนอบ แต่งด้วยสลัดมะม่วงผสมอะโวคาโด รสหวานอมเปรี้ยว 


ส่วนผสม แซลมอนอบ


ปลาแซลมอน 2 ชิ้น
เกลือป่น
พริกไทยดำบดหยาบ
กระเทียมสับ 2 กลีบ
น้ำมะนาว 2 ช้อนโต๊ะ
น้ำมันมะกอก 2 ช้อนโต๊ะ
มะนาวหั่นชิ้น
ข้าวสวย


ส่วนผสม สลัดมะม่วงอะโวคาโด


มะม่วงสุกหั่นเต๋า 1 ถ้วย
อะโวคาโดหั่นเต๋า 1 ถ้วย
พริกหวานสีแดงหั่นเต๋า 2 ช้อนโต๊ะ
ผักชีสับ 1/4 ถ้วย
หอมแดงสับ 2 ช้อนโต๊ะ
น้ำมะนาว 1 ช้อนโต๊ะ
น้ำมันมะกอก 1 ช้อนโต๊ะ
น้ำมันมะพร้าว 1 ช้อนโต๊ะ
เกลือป่นเล็กน้อย
พริกไทยดำบดหยาบเล็กน้อย


วิธีทำสลัดมะม่วงอะโวคาโด


ผสมส่วนผสมทุกอย่างให้เข้ากัน


วิธีทำแซลมอนอบกับสลัดมะม่วงอะโวคาโด

     1. โรยเกลือป่นกับพริกไทยดำบดลงบนปลาแซลมอนให้ทั่ว ใส่กระเทียม น้ำมะนาว และน้ำมันมะกอก คลุกเคล้าให้ทั่วชิ้นปลา
     2. นำปลาแซลมอนวางบนแผ่นอะลูมิเนียมฟอยล์ คลุมให้มิด นำเข้าอบที่อุณหภูมิ 400 องศาฟาเรนไฮต์ ประมาณ 25-30 นาที นำออกจากเตาอบ
     3. ตักข้าวสวยใส่จาน วางปลาแซลมอน ราดสลัดมะม่วงอะโวคาโด จัดเสิร์ฟพร้อมมะนาว
 

ดูวิธีทำ สลัดปลาแซลมอนมะม่วงอะโวคาโด เพิ่มเติมคลิก

12. สลัดสับปะรด 



ภาพจาก นิตยสาร gourmet & cuisine

           ถ้าเบื่อกินสับปะรดจิ้มพริกเกลือ ลองจับมาทำสลัดสับปะรด สูตรจาก นิตยสาร gourmet & cuisine ใส่เม็ดมะม่วงหิมพานต์ ราดน้ำสลัดรสแซ่บ ยิ่งถ้ากินช่วงบ่ายรับรองหายง่วงแน่นอน


ส่วนผสม สลัดสับปะรด


สับปะรดภูแล ปอกเปลือกหั่นเป็นแว่น 2 ลูก
เม็ดมะม่วงหิมพานต์อบ 1/4 ถ้วย
ใบสะระแหน่และสเปราต์ ตามชอบ


ส่วนผสม น้ำสลัด


น้ำส้มสายชู หมักจากแอปเปิล 2 ช้อนโต๊ะ
น้ำมันสลัด 2 ช้อนโต๊ะ
น้ำผึ้ง 1/2 ช้อนโต๊ะ
พริกขี้หนูแดงซอย 1-2 เม็ด
หอมหัวใหญ่สีแดงซอย 1/2 หัว
ใบสะระแหน่ ขยี้แล้วสับหยาบ 10 ใบ
เกลือป่นและพริกไทยดำบดหยาบเล็กน้อย


วิธีทำสลัดสับปะรด

     1. วางสับปะรด เม็ดม่วงหิมพานต์ สเปราต์ และใบสะระแหน่ บนจานเสิร์ฟ
     2. ผสมส่วนผสมน้ำสลัดทั้งหมดให้เข้ากัน ชิมรส ราดบนสลัดสับปะรด เสิร์ฟทันที 
 

ดูวิธีทำ สลัดสับปะรด เพิ่มเติมคลิก

13. สลัดใบโอบะกับซอสสับปะรด



ภาพจาก นิตยสารแม่บ้าน

          มาต่อกันที่อีกสูตรสลัดผลไม้ นั่นคือ สลัดใบโอบะกับซอสสับปะรด สูตรจาก นิตยสารแม่บ้าน ใส่ส้ม แอปเปิลเขียว เมล็ดฟักทอง ราดซอสสับปะรด


ส่วนผสม สลัดใบโอบะกับซอสสับปะรด 


ใบโอบะหั่นฝอย 5 ใบ
ส้มซันคิส แกะเป็นกลีบ 1/2 ลูก
แอปเปิลเขียว หั่นแผ่นบางพร้อมเปลือก 1/2 ลูก
เมล็ดฟักทอง 1 ช้อนโต๊ะ
น้ำสับปะรดคั้นสด 3 ช้อนโต๊ะ
น้ำมะนาว 1 ช้อนโต๊ะ
เกลือป่น เล็กน้อย


วิธีทำสลัดใบโอบะกับซอสสับปะรด 

     1. นำใบโอบะ ส้มซันคิส แอปเปิล และเมล็ดฟักทอง คลุกเคล้าให้เข้ากันจัดใส่จาน
     2. นำน้ำสับปะรดและน้ำมะนาวผสมให้เข้ากัน ตั้งไฟสักครู่พอให้งวด ปรุงรสด้วยเกลือป่น เทราดบนสลัด
 

ดูวิธีทำ สลัดใบโอบะกับซอสสับปะรด เพิ่มเติมคลิก

สลัดโรล

14. สลัดโรลปูอัด





           สำหรับคนชอบกินสลัดแบบสะดวกสบาย ขอแนะนำสลัดโรลมาในรูปแบบแท่ง กินง่ายแค่จิ้มน้ำสลัดเท่านั้น สูตรนี้ห่อปูอัด ผักสลัด แครอต และแตงกวา 


ส่วนผสม สลัดโรลปูอัด


แผ่นแป้งเปาะเปี๊ยะญวน
ผักสลัดต่าง ๆ ตามชอบ
แครอต (หั่นเป็นเส้นยาว)
แตงกวา (หั่นเป็นเส้นยาว)
ปูอัด
น้ำจิ้มสลัดโรล [คลิกดู สูตรน้ำจิ้มสลัดโรล]


วิธีทำสลัดโรลปูอัด

     1. หั่นครึ่งแป้งเปาะเปี๊ยะญวนแล้วนำมาจุ่มน้ำพอนุ่ม วางแป้งไว้ในจานใหญ่ หรือเขียงแบน
     2. วางผักสลัดลงไป ตามด้วยแครอต แตงกวาหั่นยาว และปูอัด
     3. ม้วนจนสุดแป้ง หั่นครึ่ง จัดใส่จาน เสิร์ฟพร้อมน้ำจิ้มสลัดโรล
 

ดูวิธีทำ สลัดโรลปูอัด เพิ่มเติมคลิก

15. สลัดโรลแตงกวา



ภาพจาก เฟซบุ๊ก icook by kucook

           มาพบกับสลัดโรลสุดแนว นี่เลยสลัดโรลแตงกวา สูตรจาก เฟซบุ๊ก icook by kucook ใช้แตงกวาฝานบางห่อไส้เห็ดผัดอกไก่ ราดน้ำมะนาวก่อนเสิร์ฟ


ส่วนผสม  สลัดโรลแตงกวา


เห็ดหอมสด
เห็ดชิเมจิ หรือเห็ดอื่น ๆ ที่ชอบ
น้ำมันมะกอก 1 ช้อนชา (สำหรับผัด)
อกไก่สับ
เกลือป่น
พริกไทยดำบด
แตงกวาญี่ปุ่น หรือแตงล้าน
แครอต
น้ำมันมะกอก 1 ช้อนโต๊ะ (สำหรับทำน้ำราด)
น้ำมะนาวสด 1/2 ช้อนชา
มะนาวเหลือง
พาร์สลีย์สด
มะเขือเทศเชอร์รี


วิธีทำสลัดโรลแตงกวา

     1. สับเห็ดหอมและเห็ดชิเมจิเป็นชิ้นเล็ก ๆ เตรียมไว้
     2. ใส่น้ำมันมะกอกเล็กน้อยลงในกระทะ ไม่ต้องรอให้น้ำมันร้อน (เพราะน้ำมันมะกอกมีจุดเดือดที่เร็วกว่าน้ำมันชนิดอื่น) แล้วใส่อกไก่สับลงไปคั่วในกระทะ พอไก่เริ่มสุกใส่เห็ดที่สับไว้ลงไปคั่วจนไก่และเห็ดสุก ปรุงรสด้วยเกลือและพริกไทยดำเล็กน้อย (ชิมรสตามความชอบ แต่ไม่ควรให้เค็มจนเกินไป ใส่เกลือเพื่อเพิ่มรสชาติเล็กน้อย) ผัดคลุกเคล้าให้เข้ากัน ปิดไฟ พักทิ้งไว้
     3. ปอกเปลือกแครอตออก (ส่วนแตงกวาไม่ต้องปอกเปลือก) แล้วผ่าครึ่งลูกตามแนวยาว จากนั้นใช้ที่ปอกเปลือกผลไม้ค่อย ๆ ฝานแครอตกับแตงกวาเป็นเส้นใหญ่จากแนวที่ผ่าเอาไว้ (โดยให้ความกว้างอยู่ประมาณเกือบ ๆ ครึ่งลูก)
     4. จากนั้นนำแครอตและแตงกวาที่ตัดออกมาเป็นแผ่นบาง ๆ อย่างละ 2 แผ่น มาวางให้เกยกันเล็กน้อย (เพื่อเพิ่มความสูงและง่ายเวลาพันส่วนผสม)
     5. ตักส่วนผสมไก่ที่ผัดทิ้งไว้วางลงบนแผ่นแครอตและแผ่นแตงกวาจนเกือบสุดเส้น จากนั้นค่อย ๆ ม้วนให้เป็นทรงซูชิ กลัดด้วยไม้จิ้มฟัน
     6. ผสมน้ำมันมะกอก 1 ช้อนโต๊ะ กับน้ำมะนาวและเกลือป่นเล็กน้อย คนผสมให้เข้ากัน เตรียมไว้
     7. สไลซ์มะนาวเหลืองวางลงบนจาน แล้วค่อย ๆ วางสลัดโรลลงบนมะนาว จากนั้นตักส่วนผสมน้ำมะนาวราดลงไป แต่งด้วยพาร์สลีย์และมะเขือเทศราชินีให้สวยงาม
 

ดูวิธีทำ สลัดโรลแตงกวา เพิ่มเติมคลิก

การทำน้ำสลัด 

             แนะนำสูตรน้ำสลัดยอดนิยม เผื่อใครที่อยากทำกินเอง รับรองไม่ยากอย่างที่คิด จับคู่กับเมนูสลัดได้ตามชอบกันเลยจ้า
16. น้ำสลัดครีม 





           เริ่มกันที่น้ำสลัดครีมสูตรไขมันต่ำ ใส่มัสตาร์ดกับน้ำตาลทรายแดง เติมเกลือกับพริกไทย ใส่นมสดกับนมข้นหวานนิดหน่อย


ส่วนผสม น้ำสลัดครีม 


น้ำมะนาว 2 ช้อนโต๊ะ + 2 ช้อนชา
มัสตาร์ด 1+1/2 ช้อนชา
น้ำตาลทรายแดง 2 ช้อนโต๊ะ
เกลือสมุทร 1+1/2 ช้อนชา
พริกไทยดำป่น 1/4 ช้อนชา
น้ำมันดอกทานตะวัน 1/4 ถ้วย หรือน้ำมันมะกอก, น้ำมันดอกคาโนล่า
นมข้นหวาน 6 ช้อนโต๊ะ
นมสดชนิดจืด 1 ช้อนโต๊ะ


วิธีทำน้ำสลัดครีม

     1. ผสมน้ำมะนาว มัสตาร์ด น้ำตาลทรายแดง เกลือสมุทร และพริกไทยดำ คนผสมให้เข้ากันจนน้ำตาลทรายละลาย
     2. ค่อย ๆ เทน้ำมันลงไปพร้อม ๆ กับตีส่วนผสมให้เข้ากัน
     3. ใส่นมข้นหวานและนมสดลงไปคนให้เข้ากัน
     4. ตักใส่ถ้วย เสิร์ฟพร้อมผักสลัด หรือเก็บใส่ขวดที่มีฝาปิดมิดชิด สามารถเก็บไว้ในตู้เย็นได้นาน 20 วัน
 

ดูวิธีทำ น้ำสลัดครีม เพิ่มเติมคลิก

17. น้ำสลัดซีอิ๊วญี่ปุ่นน้ำใส





           ใครกำลังมองหาน้ำสลัดแคลอรีต่ำ นี่เลยน้ำสลัดซีอิ๊วญี่ปุ่นน้ำใส ใส่ซอสโชยุญี่ปุ่น น้ำมันงา วาซาบิ และงาขาวคั่ว กินไม่หมดเอาแช่เย็นเก็บไว้ได้นาน


ส่วนผสม น้ำสลัดซีอิ๊วญี่ปุ่นน้ำใส


น้ำเปล่า 230 มิลลิลิตร
น้ำส้มสายชูแอปเปิล 150 มิลลิลิตร
น้ำตาลทราย 150 กรัม
เกลือ 1/4 ช้อนโต๊ะ
งาขาวคั่วตามชอบ
วาซาบิ 1/4 ช้อนโต๊ะ
ซอสโชยุญี่ปุ่น 125 มิลลิลิตร
น้ำมันงา 1 ช้อนโต๊ะ
น้ำมันมะกอก 2 ช้อนโต๊ะ


วิธีทำน้ำสลัดซีอิ๊วญี่ปุ่นน้ำใส

     1. เทน้ำเปล่าลงไปในหม้อ ตามด้วยน้ำส้มสายชูแอปเปิล น้ำตาลทราย และเกลือ นำขึ้นตั้งไฟเคี่ยวให้เข้ากันจนเดือด ยกลงจากเตา ใส่อ่างผสม พักไว้จนอุ่น
     2. ใส่งาขาวคั่วลงไป ตามด้วยวาซาบิ คนผสมจนเป็นเนื้อเดียวกันและวาซาบิละลาย เติมซอสโชยุญี่ปุ่น ตามด้วยน้ำมันงาและน้ำมันมะกอกลงไป คนให้เข้ากัน
     3. ตักใส่ภาชนะเสิร์ฟพร้อมผักสลัด หรือนำใส่ภาชนะที่มีฝาปิดมิดชิดแล้วไปแช่เย็นก่อนเสิร์ฟ
 

ดูวิธีทำ  น้ำสลัดซีอิ๊วญี่ปุ่นน้ำใส เพิ่มเติมคลิก

18. น้ำสลัดเทาซันไอส์แลนด์ 





          เอาใจคนชอบกินน้ำสลัดครีมสีสวย ขอแนะนำน้ำสลัดเทาซันไอส์แลนด์ เติมสีสันจากซอสมะเขือเทศ ใส่แตงกวาดองกับหอมแดง เพิ่มรสเปรี้ยวจากน้ำส้มสายชู



ส่วนผสม น้ำสลัดเทาซันไอส์แลนด์


มายองเนส 1/2 ถ้วย
ซอสมะเขือเทศ 2 ช้อนโต๊ะ
แตงกวาดองแบบหวาน (sweet pickle relish) 2 ช้อนโต๊ะ
หอมแดง หรือหอมใหญ่ (หั่นเต๋า) 2 ช้อนชา
กระเทียมสับ 1/4 ช้อนชา
น้ำส้มสายชูหมัก 1 ช้อนชา
เกลือโคเชอร์ 1/8 ช้อนชา
ซอสทาบาสโก้ 2-3 หยด


วิธีทำน้ำสลัดเทาซันไอส์แลนด์

     1. ใส่ส่วนผสมทุกอย่างลงในอ่างผสม ตีผสมคนจนเข้ากัน
     2. นำไปแช่เย็นประมาณ 1 ชั่วโมง
 

ดูวิธีทำ น้ำสลัดเทาซันไอส์แลนด์ เพิ่มเติมคลิก

แนะนำสูตรน้ำสลัดที่น่าสนใจใครอยากลองทำเมนูไหนคลิกเลย



12 สูตรน้ำสลัดยอดนิยม จับคู่จานสลัดเพื่อสุขภาพไม่ซ้ำไม่จำเจ


10 สูตรสลัดน้ำข้น ทำง่ายขายคล่องเอาใจคนรักสุขภาพ


7 สูตรน้ำสลัดครีมไขมันต่ำ ทางเลือกใหม่จัดเต็มได้มั่นใจหุ่นสวย


4 สูตรน้ำสลัดงาโฮมเมด ตำรับญี่ปุ่นอร่อยเข้มกลิ่นหอมหลากสไตล์


6 สูตรน้ำสลัดโรลง่าย ๆ ทำเองจิ้มเองอร่อยเอง



วิธีเก็บผักสลัด วิธีปลูกผักสลัด 

          สำหรับใครที่อยากปลูกผักสลัดไว้กินเอง แม้อยู่คอนโดก็ไม่มีข้อจำกัดเพราะสามารถปลูกผักสลัดได้สบาย โดยมีผักสลัดหลากหลายให้เลือกปลูกกัน ตามมาส่องวิธีปลูกผักสลัดกันเลยจ้า


7 วิธีปลูกผักสลัดในกระถางลงดิน ด้วยวิธีเพาะเมล็ดง่าย ๆ ที่บ้าน


วิธีปลูกผักสลัดออร์แกนิกที่บ้าน แบบคนขี้เกียจจับจอบจับเสียม


วิธีปลูกผักสลัดที่ระเบียงคอนโด ตั้งแต่การเพาะเมล็ดจนเก็บกินได้



           เมนูสลัดสไตล์ฝรั่ง นอกจากเหมาะสำหรับคนลดความอ้วนแล้วยังเป็นอาหารเพื่อสุขภาพ เพราะเน้นผักเยอะ ๆ และยิ่งมาพร้อมวิธีทำน้ำสลัดด้วยแล้ว รับรองถูกปากแน่นอนจ้า  
แนะนำเมนูสลัดอื่น ๆ ที่น่าสนใจ ใครอยากลองทำเมนูไหนคลิกเลยจ้า

       ★​ 9 เมนูสลัดอกไก่ อิ่มโปรตีนแคลอรีต่ำสำหรับสายคลีน
     ★​ สลัดหมูย่างกะทิ เมนูลดน้ำหนักแบบไทยอร่อยแซ่บ
     ★​ 8 เมนูสลัดลดความอ้วนแนวใหม่ ฉีกกรอบเดิมเพิ่มเติมความสวยงาม
     ★​ สลัดต้นอ่อนทานตะวันทูน่า ลดน้ำหนักด้วยสลัดผักออแกนิกส์สุดอร่อย
     ★​ สลัดผักย่าง 5 สีกับน้ำสลัดงาข้น หอมอร่อยกว่าเดิม
  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













15 สูตรสลัดสไตล์ฝรั่ง หลากสไตล์อร่อยเบา ๆ เพื่อสุขภาพ




อัปเดตล่าสุด 2 ธันวาคม 2564 เวลา 14:38:10
 10,224 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































