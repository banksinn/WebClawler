




อาหารเจเมนูเต้าหู้ เติมความอร่อยด้วยโปรตีนเน้น ๆ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






8 อาหารเจเมนูเต้าหู้ เติมความอร่อยด้วยโปรตีนเน้น ๆ




62,288อ่าน







0















     ได้เวลาถือศีลดูแลสุขภาพกับอาหารเจกันแล้ว ขอเปิดด้วยเมนูเต้าหู้ จับโปรตีนจากถั่วเหลืองมารังสรรค์สูตรเด็ด กินได้บ่อยตามแต่ใจปรารถนา อร่อยไม่ตกกระแส !        พอเข้าเทศกาลเจ 2563 ตรงกับวันที่ 17 - 25 ตุลาคม อาหารเจอันดับต้น ๆ ที่นึกถึงคงหนีไม่พ้นเมนูเต้าหู้จากถั่วเหลือง อย่าเผลอทำเมนูเต้าหู้ไข่ไก่เชียว กระปุกดอทคอมขอนำเสนอ 8 อาหารเจเมนูเต้าหู้ แต่ละเมนูเหมาะเป็นกับข้าวกับปลา รวมถึงอาหารว่างกินเพลินอุรา ชอบเมนูไหนจัดไปเลยจ้า










1. ลาบเต้าหู้เจ
     ใครว่าอาหารเจเมนูเต้าหู้มีแต่รสจืดชืด นี่ไงมาเจอกับอาหารรสแซ่บกันบ้าง ขอแนะนำเมนูลาบเต้าหู้เจ ใส่ทั้งเต้าหู้และเห็ด ปรุงรสให้เผ็ดถึงใจ พร้อมยังสาว ๆ มาเข้าครัวกัน ส่วนผสม ลาบเต้าหู้เจ     • เต้าหู้ 1 ก้อน     • เห็ดนางฟ้า 1 ถ้วย     • เห็ดหูหนูดำ 1 ถ้วย     • ซีอิ๊วขาวเจ 3 ช้อนโต๊ะ     • น้ำมะนาว 3 ช้อนโต๊ะ     • น้ำตาลทราย 1 ช้อนชา     • พริกป่น 2 ช้อนชา     • ผักชีฝรั่งซอย 1/4 ถ้วย     • ใบสะระแหน่ 1/4 ถ้วย     • ข้าวคั่ว 1 ช้อนโต๊ะวิธีทำลาบเต้าหู้เจ      1. นำเต้าหู้ลงไปต้มในน้ำเดือด ประมาณ 5 นาที ตักขึ้นสะเด็ดน้ำแล้วยีให้พอแหลก      2. หั่นเห็ดนางฟ้าและเห็ดหูหนูดำเป็นเส้น ๆ นำไปคั่วในกระทะจนแห้งและมีกลิ่นหอม ตักใส่อ่างผสม       3. ใส่เต้าหู้ที่ยีไว้ลงไปผสมกับเห็ด ปรุงรสด้วยซีอิ๊วขาวเจ น้ำมะนาว น้ำตาลทราย และพริกป่น เคล้าผสมให้เข้ากัน ชิมรสตามชอบ       4. ใส่ผักชีฝรั่งซอย ใบสะระแหน่ และข้าวคั่วลงไป เคล้าผสมให้เข้ากันอีกครั้ง ตักใส่ภาชนะ แต่งด้วยใบสะระแหน่ พร้อมเสิร์ฟ

     + ดูวิธีทำเพิ่มเติมได้ที่ ลาบเต้าหู้เจ อาหารเจรสจัดจ้านแคลอรีต่ำ
+-+-+-+-+-+-+-+-+-+


 2. เต้าหู้น้ำแดงเจ     มื้อเย็นใกล้มาถึง ชวนทำอาหารเจเมนูเต้าหู้ง่าย ๆ นี่เลย ขอแนะนำเมนูเต้าหู้น้ำแดงเจ สูตรจาก คุณสาวฟู้ดเทค สมาชิกเว็บไซต์พันทิปดอทคอม กินได้เรื่อย ๆ ไม่มีเบื่อแน่นอนจ้า
ส่วนผสม เต้าหู้ทรงเครื่องเจ



     • เต้าหู้ขาวแข็ง 

     • บรอกโคลี (ปริมาณตามชอบ)

     • แครอตหั่นเต๋า ครึ่งหัว

     • ข้าวโพด 50 กรัม

     • เห็ดหอมแห้ง แช่น้ำ 2 ดอก

     • น้ำเปล่า 7 ช้อนโต๊ะ

     • ซอสเห็ดหอม 2 ช้อนโต๊ะ

     • ซีอิ๊วขาว 1/2 ช้อนโต๊ะ

     • น้ำตาลทราย 1/2 ช้อนชา

     • แป้งข้าวโพด 1 ช้อนชา



วิธีทำเต้าหู้ทรงเครื่องเจ

 

      1. นำเต้าหู้มาหั่นเป็นชิ้นเล็ก ๆ ใส่ชาม ปิดฝา เข้าไมโครเวฟใช้ไฟกลาง 450 วัตต์ ประมาณ 3 นาที

      2. นำบรอกโคลี แครอตหั่นเต๋า ข้าวโพด และเห็ดหอม ใส่ชามทนความร้อน เข้าไมโครเวฟใช้ไฟกลาง 450 วัตต์ อย่างละประมาณ 3 นาที

      3. ผสมน้ำเปล่า ซอสเห็ดหอม ซีอิ๊วขาว น้ำตาลทราย และแป้งข้าวโพดเข้าด้วยกัน 

      4. ใส่แครอต ข้าวโพด และเห็ดหอม คนผสมพอเข้ากัน แล้วเข้าไมโครเวฟใช้ไฟแรง 800 วัตต์ ประมาณ 3 นาที

      5. นำออกมาคนผสมอีกครั้ง ก่อนจะเข้าไมโครเวฟใช้ไฟแรง 800 วัตต์ อีกประมาณ 1 นาที 

      6. นำเต้าหู้ใส่จาน ราดด้วยน้ำราด แต่งด้วยบรอกโคลีลวก
     + ดูวิธีทำเพิ่มเติมได้ที่ เต้าหู้ทรงเครื่องเจ เมนูไมโครเวฟสีสันสดใสอิ่มอร่อย
+-+-+-+-+-+-+-+-+-+


3. ยำเต้าหู้ฟู     เสิร์ฟความซี้ดรับช่วงกินเจกับเมนูยำเต้าหู้ฟู ไอเดียมาจากสูตรยำปลาดุกฟูยอดฮิตกลายเป็นอาหารเจ สูตรจาก คุณ maekwansri สมาชิกเว็บไซต์พันทิปดอทคอม (#maekwansri) มาพร้อมสูตรน้ำยำสุดง่าย แซ่บเว่อร์ไม่จำเจ ทำได้เลย !
ส่วนผสม ยำเต้าหู้ฟู



     • เต้าหู้ขาว

     • เกล็ดขนมปัง 

     • เกลือ   

     • มะม่วงซอย 

     • แครอตซอย

     • มะเขือเทศหั่นขวาง

     • พริกซอย

     • ขึ้นฉ่ายหั่นท่อน

     • เม็ดมะม่วงหิมพานต์



ส่วนผสม น้ำยำ



     • ซีอิ๊วขาว 

     • น้ำตาลทราย 

     • น้ำมะนาว 



วิธีทำยำเต้าหู้ฟู



      1. ผสมทุกอย่างให้เข้ากันพักไว้  

      2. ยีเต้าหู้ให้แหลก นำไปคลุกเกล็ดขนมปังและเกลือให้เข้ากัน 

      3. ตั้งกระทะเปิดไฟกลาง ใส่น้ำมันมากหน่อยสำหรับทอด พอน้ำมันเริ่มร้อนใส่เต้าหู้คลุกเกล็ดขนมปังลงไปทอดให้เหลือง ตักขึ้นให้สะเด็ดน้ำมัน

      4. ตักเต้าหู้ฟูใส่ชามผสม ราดน้ำยำ และใส่ส่วนผสมทุกอย่างที่เหลือ ได้แก่ มะม่วงซอย แครอตซอย มะเขือเทศหั่นขวาง พริกซอย ขึ้นฉ่ายหั่นท่อน และเม็ดมะม่วงหิมพานต์ คลุกเคล้าเข้าด้วยกัน

      5. ตักใส่จาน เสิร์ฟความแซ่บได้เลย
     + ดูวิธีทำเพิ่มเติมได้ที่ เมนูอาหารเจ อร่อยหลากหลาย ถูกใจทุกเพศทุกวัย
+-+-+-+-+-+-+-+-+-+


4. เต้าหู้ทอดเจ     และแล้วก็มาถึงอาหารว่างที่รอคอยนั่นคือ เมนูเต้าหู้ทอดเจ จับเต้าหู้ไปทอดจนกรอบนอกนุ่มใน กินกับน้ำจิ้ม 3 รส ใส่งาขาว หรือใครจะใส่ถั่วลิสงคั่วบดแทนก็ได้นะคะ ส่วนผสม เต้าหู้ทอดเจ     • เต้าหู้ขาว 1 แผ่น     • น้ำตาลทราย 1/2 ถ้วยตวง     • น้ำส้มสายชู 1/2 ถ้วยตวง     • เกลือป่น 1 ช้อนชา     • พริกชี้ฟ้าซอย 1 เม็ด     • งาขาวคั่วบด 1 ช้อนโต๊ะวิธีทำเต้าหู้ทอดเจ      1. ตัดเต้าหู้แนวทแยงมุมออกเป็น 4 ชิ้น ตั้งกระทะใส่น้ำมันจนร้อน ใส่เต้าหู้ลงทอดไฟอ่อนจนเหลืองกรอบ ตักขึ้นสะเด็ดน้ำมัน เตรียมไว้      2. ผสมน้ำตาลทราย น้ำส้มสายชู และเกลือป่นลงในหม้อ นำขึ้นตั้งไฟ เคี่ยวจนส่วนผสมเดือดและข้น ใส่พริก โรยหน้าด้วยงาขาว ตักใส่ถ้วย เสิร์ฟคู่กับเต้าหู้ทอดที่เตรียมไว้     + ดูวิธีทำเพิ่มเติมได้ที่ เต้าหู้ทอดเจ อาหารว่างเจแบบเฮลธ์ตี้ของคนกินเจ
+-+-+-+-+-+-+-+-+-+


5. น้ำพริกเต้าหู้ยี้เจ      ใครเปรี้ยวปากอยากได้เมนูน้ำพริกแซ่บ ๆ กินช่วงเทศกาลเจ ขอแนะนำเมนูน้ำพริกเต้าหู้ยี้เจ สูตรจาก คุณ am nicha สูตรนี้ใส่ทั้งเต้าหู้ขาวและเต้าหู้ยี้ ทำง่าย ๆ แค่ตำ ๆ โขลก ๆ แป๊บเดียวก็เสร็จค่ะ ส่วนผสม น้ำพริกเต้าหู้ยี้เจ     • เต้าหู้ขาว 1/2 ก้อน     • เต้าหู้ยี้ ห่อใบไผ่ 1 ก้อน     • พริกขี้หนู 10 เม็ด     • น้ำตาลมะพร้าว 1 ช้อนโต๊ะ     • มะนาว 1 ลูก     • มะเขือพวง      • ผักสดตามชอบวิธีทำน้ำพริกเต้าหู้ยี้เจ      1. ลวกเต้าหู้ขาวในน้ำเดือด หั่นให้เป็นชิ้นเล็ก ๆ       2. ล้างพริกขี้หนู ใส่ครกตำพอหยาบ ๆ ใส่เต้าหู้ยี้ลงไปโขลกให้ละเอียด      3. ใส่น้ำตาลมะพร้าวลงไป ตามด้วยเต้าหู้ขาว เติมน้ำของเต้าหู้ยี้ลงไป ตำเบา ๆ ให้เข้ากัน       4. บีบมะนาว ชิมรสตามชอบ แต่งด้วยมะเขือพวง      + ดูวิธีทำเพิ่มเติมได้ที่ น้ำพริกเต้าหู้ยี้เจ เติมสีสันเทศกาลกินเจให้ครบรส
+-+-+-+-+-+-+-+-+-+


6. มะระตุ๋นเกี่ยมฉ่ายและเต้าซี่เจ      เคยทำแต่เมนูมะระตุ๋นเกี่ยมฉ่าย ลองเพิ่มออปชั่นด้วยการใส่เต้าหู้ลงไปหน่อยสิคะ ขอแนะนำเมนูมะระตุ๋นเกี่ยมฉ่ายและเต้าซี่เจ สูตรจาก คุณเนินน้ำ สมาชิกเว็บไซต์พันทิปดอทคอม สูตรนี้เพิ่มความเค็มจากเต้าซี่ด้วย กินอร่อยอุ่นท้อง  ส่วนผสม มะระตุ๋นเกี่ยมฉ่ายและเต้าซี่เจ     • มะระ     • ผักกาดดอง     • เต้าหู้     • เห็ดออรินจิ     • เห็ดหอม     • เต้าซี่     • น้ำมันพืช     • ซีอิ๊วขาว     • ผงปรุงรสเห็ดหอมวิธีทำมะระตุ๋นเกี่ยมฉ่ายและเต้าซี่เจ      1. ตั้งน้ำให้เดือด ใส่ผักกาดดองลงต้ม และตักขึ้นให้สะเด็ดน้ำ      2. ตั้งกระทะใส่น้ำมันให้ร้อน ใส่เต้าหู้ลงทอดให้เหลือง ใส่เห็ดหอมลงผัดให้หอม ใส่เห็ดออรินจิลงผัดให้สุก ใส่ผักกาดดองลงไปผัด (ทอดและผัดทีละอย่าง ตักขึ้นพักไว้)      3. ใส่เต้าซี่ เติมน้ำเปล่าพอท่วม       4. ตั้งกระทะใส่น้ำมันให้ร้อน ใส่มะระผัดจนสุก ตักลงผสมกับผักกาดดองที่ต้มรอไว้      5. ปรุงรสด้วยซีอิ๊วขาว และผงปรุงรสเห็ดหอม ต้มต่ออีกประมาณ 30 นาที ตักใส่ถ้วย พร้อมเสิร์ฟ     + ดูวิธีทำเพิ่มเติมได้ที่ มะระตุ๋นเกี่ยมฉ่ายและเต้าซี่เจ อาหารเจซดร้อน ๆ หอมอร่อย
+-+-+-+-+-+-+-+-+-+


7. หลนเต้าหู้ยี้เจ     น้ำพริกเต้าหู้ยี้เจก็ทำบ่อยแล้วลองสลับมาทำเมนูหลนเต้าหู้ยี้เจ สูตรจาก คุณเนินน้ำ จับเต้าหู้ยี้กับเต้าหู้ขาวเคี่ยวกับกะทิ ใส่ตะไคร้เพิ่มกลิ่นหอม จัดผักสดหรือผักลวกกินเคียงกันเลยส่วนผสม หลนเต้าหู้ยี้เจ     • เนื้อเต้าหู้ยี้แดง 1/2 ก้อน     • น้ำเต้าหู้ยี้แดง 2 ช้อนโต๊ะ     • กะทิ 1+1/4 ถ้วย     • ตะไคร้ซอย 2 ต้น     • เต้าหู้ขาวหั่นสี่เหลี่ยม 1/2 แผ่น     • เกลือป่น 1/2 ช้อนชา     • ซีอิ๊วขาว 1 ช้อนชา     • น้ำตาลทราย     • น้ำมะขามเปียก     • พริกชี้ฟ้า 2 เม็ด     • ผักสดต่าง ๆ ตามชอบวิธีทำหลนเต้าหู้ยี้เจ      1. บดเนื้อเต้าหู้ยี้กับน้ำเต้าหู้ยี้ให้เข้ากันจนละเอียด       2. ใส่กะทิลงในกระทะ นำขึ้นตั้งไฟจนเดือด ใส่ตะไคร้ซอย เต้าหู้ยี้ที่บดไว้ และเต้าหู้ขาว คนผสมให้เข้ากัน      3. ปรุงรสด้วยเกลือป่น ซีอิ๊วขาว น้ำตาลทราย และน้ำมะขามเปียก คนให้เข้ากัน ชิมรสตามชอบ จากนั้นใส่พริกชี้ฟ้า ตักใส่ถ้วย เสิร์ฟพร้อมผักสดตามชอบ     + ดูวิธีทำเพิ่มเติมได้ที่ หลนเต้าหู้ยี้เจ อาหารเจรสเด็ด หอมอร่อยแบบไทย ๆ
+-+-+-+-+-+-+-+-+-+


8. เต้าหู้กับเห็ดหอมอบวุ้นเส้นเจ     เคยกินแต่เมนูอบวุ้นเส้นเจที่ใส่แค่เห็ดหอม แต่ถ้าใครอยากเพิ่มโปรตีนลองใส่เต้าหู้ลงไปอบพร้อมกันเลย สูตรจาก คุณเนินน้ำ วุ้นเส้นเหนียวนุ่มอบร้อน ๆ กับเต้าหู้และเห็ดหอม กินอร่อยได้ทั้งครอบครัวส่วนผสม เต้าหู้กับเห็ดหอมอบวุ้นเส้นเจ     • วุ้นเส้น แช่น้ำหั่นเป็นท่อนยาว 2 ถ้วย     • ซอสหอยนางรมเจ 2 ช้อนโต๊ะ     • ผงปรุงรสเห็ดหอม 1 ช้อนชา     • น้ำตาลทราย 2 ช้อนชา     • พริกไทยป่น 1/2 ช้อนชา     • ซีอิ๊วดำ 1 ช้อนชา     • น้ำมันงา 1 ช้อนโต๊ะ     • น้ำเปล่า 1/4 ถ้วย     • น้ำมันพืช 2 ช้อนโต๊ะ     • เต้าหู้ 1 แผ่น (หั่นทแยงมุมเป็นชิ้นสามเหลี่ยมจำนวน 4 ชิ้น)     • เห็ดหอมแห้ง แช่น้ำจนนิ่ม 2 ดอก     • ขิงแก่ หั่นเป็นแว่นบุบหยาบ 3 แว่น     • พริกหอม 1 ช้อนชา     • พริกไทยเม็ดบุบหยาบ 10 เม็ด      • รากขึ้นฉ่าย 2 ราก     • ขึ้นฉ่าย หั่นเป็นท่อนสั้น 2 ต้นวิธีทำเต้าหู้กับเห็ดหอมอบวุ้นเส้นเจ      1. คลุกเคล้าวุ้นเส้นกับซอสหอยนางรมเจ ผงปรุงรสเห็ดหอม น้ำตาลทราย พริกไทย ซีอิ๊วดำ น้ำมันงา และน้ำเข้าด้วยกัน พักไว้      2. ใส่น้ำมันลงในหม้อ นำขึ้นตั้งไฟปานกลาง พอเริ่มร้อนใส่เต้าหู้ลงจี่ให้ร้อนทั่ว จากนั้นใส่เห็ดหอมลงไปผัดให้หอม      3. ใส่ขิง พริกหอม พริกไทยเม็ด และรากขึ้นฉ่ายลงไปผัด สุดท้ายใส่ส่วนผสมวุ้นเส้นลงไป      4. จากนั้นปิดฝา อบด้วยไฟกลางค่อนข้างอ่อน นานประมาณ 5 นาทีจนวุ้นเส้นสุกนิ่ม      5. เปิดฝาหม้อ ใส่ขึ้นฉ่ายลงไป เคล้าส่วนผสมทุกอย่างเข้าด้วยกัน ปิดฝาแล้วอบต่ออีก 2 นาที      6. โรยหน้าด้วยขึ้นฉ่าย พร้อมเสิร์ฟ      + ดูวิธีทำเพิ่มเติมได้ที่ เต้าหู้กับเห็ดหอมอบวุ้นเส้นเจ เมนูเจหอมอร่อย     เบื่อเมนูผัดผักเจก็สลับมาทำเมนูเต้าหู้เจกันเถอะ แค่มีเต้าหู้ก็สร้างสรรค์อาหารเจได้หลากหลาย รับรองกินอร่อยได้ทั้งปี ไม่ใช่เทศกาลเจก็กินได้ ไม่มีเบื่อแน่นอนจ้า  


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






8 อาหารเจเมนูเต้าหู้ เติมความอร่อยด้วยโปรตีนเน้น ๆ





อัปเดตล่าสุด 20 ตุลาคม 2563 เวลา 11:22:16
 62,288 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































