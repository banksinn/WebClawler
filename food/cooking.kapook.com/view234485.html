




แซนด์วิชทำขาย อาหารเช้าหลากสไตล์อิ่มท้องยามเช้า

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารเช้า












9 สูตรแซนด์วิชทำขาย หลากสไตล์อิ่มท้องยามเช้า





47,123อ่าน














0












          เปิดร้านแซนด์วิชทำขายรับทรัพย์แต่เช้ากันไหม มาพร้อมไส้หลากแบบที่เรียกยอดขายได้อย่างปัง เริ่มก่อนรวยก่อน เอาล่ะ… ขอทำขายก่อนไม่รอแล้วนะ 






สูตรจาก นิตยสาร @kitchen




            อาหารเช้าอย่างเมนูโจ๊กหรือข้าวไข่เจียวใครก็ทำขายไว้กินคู่กับกาแฟ ถ้าขายซ้ำคงไม่ดีแน่ ลองทำแซนด์วิชขายก็เข้าท่าดีเหมือนกันเนอะ กระปุกดอทคอมขอนำเสนอวิธีทำแซนด์วิชทำขาย เช่น แซนด์วิชปูอัด แซนด์วิชโบราณ แซนด์วิชหมูหย็อง แซนด์วิชไก่ทอด เป็นต้น จะเพิ่มขนมปังโฮลวีตเป็นอีกทางเลือกสำหรับลูกค้าก็ได้เช่นกันค่ะ
1. แซนด์วิชหมูหย็องน้ำสลัดสูตรโบราณ



สูตรจาก easy food good health by andy

          เมนูแซนด์วิชหมูหย็องน้ำสลัดสูตรโบราณยังคงเป็นแซนด์วิชทำขายสุดคลาสสิก จัดเต็มกับไส้หมูหย็องกับโบโลน่ามาพร้อมวิธีทำน้ำสลัดรสชาติหวานอมเปรี้ยว


ส่วนผสม แซนด์วิชหมูหย็องน้ำสลัดสูตรโบราณ


ขนมปัง 3 แผ่น
หมูหย็อง
โบโลน่า
ไข่แดง (เบอร์ 2) 2 ฟอง
นมข้นหวาน 1/2 ถ้วย
เกลือป่น 1/4 ช้อนชา
มายองเนส 1/2 ถ้วย
น้ำมะนาว 1 ช้อนโต๊ะ
พริกไทย 1/2 ช้อนชา
น้ำมันพืช (120 กรัม) 125 มิลลิกรัม


วิธีทำแซนด์วิชหมูหย็องน้ำสลัดสูตรโบราณ

     1. นึ่งโบโลน่าแล้วพักไว้ (เอาโบโลน่าไปนึ่งก่อนจะเก็บไว้ได้นานขึ้น)
     2. จากนั้นแยกไข่แดงใส่ชามผสม ตามด้วยนมข้นหวาน มายองเนส และเกลือป่น ปรุงรสด้วยพริกไทยกับน้ำมะนาว คนให้เข้ากัน ค่อย ๆ เทน้ำมันพืชลงไปคนจนส่วนผสมเข้ากัน
     3. นำขึ้นตุ๋นแบบสังขยาใช้ไฟอ่อน โดยเอาภาชนะทนความร้อนซ้อนกับหม้อที่มีน้ำร้อนเดือด คนจนส่วนผสมเริ่มอุ่น ไม่ต้องรอเดือด
     4. จากนั้นเทใส่ถ้วยพักให้เย็นตัวลง ชิมรสดูกรณีอยากได้หวานเพิ่มให้ใส่น้ำตาลทราย
     5. ทาน้ำสลัดบนขนมปัง วางโบโลน่าลงไป ทาขนมปังแผ่นที่สองด้วยน้ำสลัดแล้ววางประกบลงไป แล้วทาน้ำสลัดด้านบน โรยหมูหย็องลงไปแล้ววางโบโลน่า ทาน้ำสลัดลงบนขนมปังแผ่นสุดท้ายแล้วประกบลงไป ตัดเป็นชิ้นตามชอบ
 

ดูวิธีทำ แซนด์วิชหมูหย็องน้ำสลัดสูตรโบราณ เพิ่มเติมคลิก

2. แซนด์วิชโบราณ



สูตรจาก คุณแขมร อินเตอร์ สมาชิกเว็บไซต์พันทิปดอทคอม

          มาต่อกันที่อีกสูตรแซนด์วิชโบราณ มาพร้อมวิธีทำน้ำสลัดแซนด์วิชใส่มายองเนสกับนมข้นหวาน และเติมสีผสมอาหารสีเหลือง


ส่วนผสม แซนด์วิชโบราณ


ขนมปังแซนด์วิช 4 แผ่น
หมูหย็อง
โบโลน่า หรือแฮม 2 แผ่น
น้ำสลัดแซนด์วิช


ส่วนผสม น้ำสลัดแซนด์วิช (สูตรไข่แดงล้วน)


น้ำตาลทราย 100 กรัม
ไข่แดงไข่ไก่ เบอร์ใหญ่ 2 ฟอง
นมข้นหวาน 100 กรัม
มายองเนส 120 กรัม
น้ำส้มสายชู 2 ช้อนโต๊ะ
เกลือ 1/4 ช้อนชา
พริกไทยขาว 1 ช้อนชา
น้ำมันรำข้าว 180 มิลลิลิตร
สีผสมอาหารสีเหลือง ปริมาณตามชอบ


วิธีทำแซนด์วิชโบราณ

     1. เทน้ำตาลและไข่แดงลงถ้วย ตีให้เข้ากันดี
     2. เทนมข้นหวาน มายองเนส น้ำส้มสายชู และเกลือลงไป ตีให้เข้ากัน
     3. นำไปตุ๋นโดยเอาภาชนะที่ใส่ส่วนผสมน้ำสลัดวางบนหม้อน้ำเดือด ใช้ไฟอ่อน ๆ ประมาณ 5-7 นาที หรือถ้าไม่ได้จับเวลาให้ใช้นิ้วจุ่มเช็กอุณหภูมิ ถ้าอุ่น ๆ เป็นอันใช้ได้ ยกลงจากเตา เทพริกไทยป่น สีผสมอาหาร และน้ำมันลงไป คนส่วนผสมทุกอย่างให้เข้ากันดี และใส่สีเพิ่มตามชอบ
     4. รอให้น้ำสลัดหรือครีมเย็นตัวสักครู่ ค่อยมาปาดแซนด์วิชกัน ขนมปังที่ใช้ 4 แผ่น ทาครีมทุกชั้น โดยชั้นแรกโปะโบโลน่าหรือแฮม ถัดมาโปะหมูหย็องตรงกลาง ตามด้วยโบโลน่าอีกชั้น เป็นอันจบ นำไปตัดแบบเฉียง
 

ดูวิธีทำ แซนด์วิชโบราณ เพิ่มเติมคลิก

3. แซนด์วิชไก่กรอบสไตล์ญี่ปุ่น



สูตรจาก นิตยสาร @kitchen

          ถ้าลูกค้ากินแต่แซนด์วิชโบราณบ่อย ๆ ก็เอียนเชื่อเถอะ ลองทำแซนด์วิชไก่กรอบสไตล์ญี่ปุ่นเป็นอีกทางเลือกกันดีไหม สูตรนี้จับอกไก่คลุกเกล็ดขนมปังแล้วเอาไปอบจนสุกกรอบ จากนั้นก็มาประกับกับขนมปังใส่ผักต่าง ๆ และราดซอสทงคัตสึ


ส่วนผสม แซนด์วิชไก่กรอบสไตล์ญี่ปุ่น


อกไก่ (ไม่เอาหนัง) หรือเนื้อหมู 2 ชิ้น
เกลือ
พริกไทย
แป้งสาลี 1 ถ้วย
ไข่ไก่ 1-2 ฟอง
เกล็ดขนมปังละเอียด 1+1/2 ถ้วย
ซอสทงคัตสึ 1 ถ้วย
ขนมปัง
เนยเค็ม
มะเขือเทศ              
แตงกวา
ผักสลัด


วิธีทำแซนด์วิชไก่กรอบสไตล์ญี่ปุ่น

     1. นำเนื้ออกไก่มาแล่ตามยาว แผ่ออกแล้วใช้ค้อนทุบเนื้อทุบจนเป็นแผ่นใหญ่บาง ๆ ปรุงรสด้วยเกลือและพริกไทยทั้ง 2 ด้าน
     2. นำเนื้อไก่ไปคลุกกับแป้งสาลีให้เคลือบไก่บาง ๆ จากนั้นนำลงไปชุบไข่ให้ทั่วแล้วคลุกกับเกล็ดขนมปัง
     3. เปิดเตาอบที่อุณหภูมิ 200 องศาเซลเซียส นำไก่ไปอบจนสุกและเกล็ดขนมปังเป็นสีน้ำตาลทอง นำออกมาวางพักให้เย็น
     4. ทาเนยที่ขนมปังให้ทั่วแผ่น วางผักสลัด มะเขือเทศ แตงกวา ตามด้วยเนื้อไก่ที่เย็นแล้ว ราดซอสทงคัตสึแล้วประกบด้วยขนมปังอีกแผ่น
 

ดูวิธีทำ แซนด์วิชไก่กรอบสไตล์ญี่ปุ่น เพิ่มเติมคลิก

4. แซนด์วิชทอดไส้ครีมชีส



สูตรจาก คุณแม่นกกะอันนา สมาชิกเว็บไซต์พันทิปดอทคอม

          สำหรับลูกค้าที่เบื่อกับแซนด์วิชนิ่ม ๆ ลองจับมาทอดกันเถอะ ยกตัวอย่างเมนูแซนด์วิชทอดไส้ครีมชีส มาพร้อมวิธีทำไส้แสนอร่อยใส่แตงกวา แฮม แครอต และต้นหอม สุดท้ายเอาไปชุบไข่และทอดจนกรอบนุ่ม


ส่วนผสม แซนด์วิชทอดไส้ครีมชีส


ขนมปัง 2-4 แผ่น
ครีมชีส 150 กรัม
แฮมหั่นชิ้นเล็ก 1 ช้อนโต๊ะ (หรือตามชอบ)
แตงกวา (หั่นชิ้นเล็ก) 1 ช้อนโต๊ะ (ปอกเปลือก เอาไส้ออก เพราะไส้จะคายน้ำออกมา ทำให้ครีมแฉะ)
แครอต (หั่นชิ้นเล็ก) 1 ช้อนโต๊ะ (หรือตามชอบ)
ต้นหอม (chives) หรือต้นหอมจีน (schnittlauch) 1 ช้อนโต๊ะ
เกลือ (ปรุงรส)
พริกป่น (ปรุงรส)
พริกไทย (ปรุงรส)
ไข่ไก่ 1 ฟอง
เนยสด 1 ช้อนโต๊ะ


วิธีทำแซนด์วิชทอดไส้ครีมชีส

     1. ในชามใส่ครีมชีส แตงกวา แฮม แครอต และต้นหอม ปรุงรสด้วยเกลือ พริกป่น และพริกไทย คลุกเคล้าให้เข้ากัน
     2. นำครีมชีสมาทาบนแผ่นขนมปัง มากน้อยตามชอบ แล้วก็นำขนมปังอีกแผ่นมาประกบ
     3. ตีไข่ใส่จาน เติมเกลือ ตีให้เข้ากันเหมือนทำไข่เจียว แล้วก็นำขนมปังแซนด์วิชมาชุบกับไข่ทั้งสองด้านให้ชุ่ม
     4. นำกระทะขึ้นตั้งไฟอ่อนค่อนไปทางปานกลาง ใส่เนยลงไป ตามด้วยขนมปังแซนด์วิช โรยหน้าขนมปังด้วยพริกป่น พริกไทย และต้นหอม รอจนกว่าขนมปังด้านล่างเหลืองและไข่สุกกรอบแล้วจึงกลับด้าน
     5. อีกด้านก็ทำเหมือนเดิม โรยหน้าขนมปังด้วยพริกป่น พริกไทย และต้นหอม รอจนกว่าขนมปังด้านล่างเหลืองและไข่สุกกรอบ ตักใส่จาน
 

ดูวิธีทำ แซนด์วิชทอดไส้ครีมชีส เพิ่มเติมคลิก

5. ขนมปังไส้ไข่กวน



สูตรจาก คุณ fillerneck สมาชิกเว็บไซต์พันทิปดอทคอม

          เติมโปรตีนเน้น ๆ กับขนมปังไส้ไข่กวน ส่วนผสมหลัก ๆ มีไข่กับขนมปัง ความพิเศษคือสอดไส้ไข่กวนหรือไข่คน สุดท้ายเอาไปทอดจนสีเหลืองทอง


ส่วนผสม ขนมปังไส้ไข่กวน


ขนมปังตัดขอบ ประมาณ 4 แผ่น
ครีม 3-4 ช้อนโต๊ะ
ไข่ไก่ สำหรับชุบ 3 ฟอง
ไข่ไก่ สำหรับทำไข่กวน 1 ฟอง
เนย กับ มายองเนส ปริมาณเท่า ๆ กัน
เกลือ
น้ำตาลทราย หรือซอสสตรอว์เบอร์รี (ไม่ใส่ก็ได้)


วิธีทำขนมปังไส้ไข่กวน

     1. ตั้งกระทะใช้ไฟกลาง เริ่มทำไข่กวน โดยผสมครีม 1-2 ช้อนโต๊ะ กับไข่ 1 ฟอง คนผสมพอสุก ยกลงพักไว้
     2. ตัดขนมปังเป็นชิ้นสามเหลี่ยม หรือถ้าชอบแบบทั้งแผ่นก็ได้เช่นกัน
     3. ผสมเนยกับมายองเนสเข้าด้วยกัน แล้วทาบนแผ่นขนมปังด้านในที่จะวางไส้ลงไป
     4. ตีไข่กับครีมเข้าด้วยกัน ใส่ไข่กวนลงไป คนผสมพอเข้ากัน ตักลงไปวางบนขนมปังแผ่นล่าง เอาขนมปังแผ่นบนประกบลงไป บีบขอบขนมปังให้ติดกัน โดยเอาไข่ไก่ทาลงที่ขอบเพื่อเป็นตัวประสาน
     5. ตั้งกระทะใช้ไฟกลางค่อนไปทางอ่อน ใส่น้ำมันลงไปพอร้อนแล้วค่อย ๆ เอาขนมปังชุบไข่ใส่ลงไปทอดจนสุกเหลืองทั้งสองด้าน ตักใส่จานยกเสิร์ฟ โรยน้ำตาลทราย หรือราดซอสสตรอว์เบอร์รี
 

ดูวิธีทำ ขนมปังไส้ไข่กวน เพิ่มเติมคลิก

6. แซนด์วิชฮาวายเอี้ยน



สูตรจาก คุณแม่นกกะอันนา สมาชิกเว็บไซต์พันทิปดอทคอม

          ถ้าไส้แซนด์วิชที่ขายอยู่ยังไม่เก๋พอ ต้องนี่เลยแซนด์วิชฮาวายเอี้ยน ดัดแปลงมาจากหน้าพิซซ่ายอดนิยม ใส่แฮม ชีส และสับปะรด เอาไปทอดหรืออบก็ได้


ส่วนผสม ขนมปังแซนด์วิชฮาวายเอี้ยน


ชีสแผ่น ตามชอบ
ขนมปัง 2 แผ่น
เนยสด
สับปะรดกระป๋อง 2 ชิ้น
เชอร์รีในน้ำเชื่อม (maraschino cherries) 2 ลูก
แฮม ปริมาณตามชอบ
ชีสแผ่น ตามชอบ (แนะนำ ชีสกรูว์แยร์แผ่นกึ่งแข็ง จะทำให้แซนด์วิชอร่อยมาก)
ใบโรสแมรีสดหั่นละเอียด หรือออริกาโน่อบแห้ง
พริกป่น
พริกไทย


วิธีทำขนมปังแซนด์วิชฮาวายเอี้ยน

     1. นำขนมปังทั้ง 2 แผ่นมาทาเนยแผ่นละ 1 ด้านให้ทั่ว กลับด้านขนมปังที่ไม่ได้ทาเนยให้อยู่ด้านบน แล้วก็วางสับปะรด ตามด้วยเชอร์รี ใส่แฮม และชีสแผ่นตามต้องการ สุดท้ายนำเอาขนมปังอีกแผ่นมาประกบ โดยนำด้านที่ทาเนยไว้ด้านบน
     2. นำไปทอดในกระทะใช้ไฟอ่อนถึงปานกลาง อย่าใช้ไฟแรงเพราะขนมปังจะไหม้เร็วและชีสก็จะไม่ละลาย ใช้ตะหลิวกดขนมปังให้ยุบตัวลงมาเล็กน้อย จะได้ประกบกันแน่นขึ้น
     3. โรยหน้าขนมปังด้วยใบโรสแมรี พริกป่น และพริกไทย เมื่อขนมปังกรอบแล้วก็กลับด้านทำเหมือนเดิม
     4. โรยหน้าขนมปังด้วยใบโรสแมรีสด พริกป่น และพริกไทย เบาไฟลง รอให้ชีสละลาย (ถ้าใส่แฮมกับชีสหลายชั้น ชีสจะไม่ละลาย จะต้องปิดฝากระทะ 2-3 นาที ชีสถึงจะละลาย หรือนำเข้าเตาอบที่อุณหภูมิ 200 องศาเซลเซียส ประมาณ 2-3 นาที) ตัดเสิร์ฟ
 

ดูวิธีทำ แซนด์วิชฮาวายเอี้ยน เพิ่มเติมคลิก

7. แซนด์วิชทอดไส้คาโบนารา



สูตรจาก นิตยสารแม่บ้าน

          สำหรับลูกค้าที่ชอบกินสปาเกตตีอยู่แล้วหรือชอบไส้แบบมีชีส รับรองต้องชอบเมนูแซนด์วิชทอดไส้คาโบนาราแน่นอน ใส่แฮมกับเห็ดฟาง เติมชีสกับพริกไทยดำ สุดท้ายเอาไปชุบไข่และทอดจนกรอบ


ส่วนผสม แซนด์วิชทอดไส้คาโบนารา


ขนมปังแซนด์วิช 10 แผ่น
หอมใหญ่สับหยาบ 50 กรัม
น้ำมันพืช 1+1/2 ช้อนโต๊ะ
แป้งสาลีอเนกประสงค์ 2+1/2 ช้อนชา
แฮมหั่นเต๋าเล็ก 150 กรัม
เห็ดฟางหั่นชิ้น 100 กรัม
วิปครีมชนิดจืด 1/4 ถ้วยตวง
นมสด 1/2 ถ้วยตวง
ไข่แดง 1 ฟอง
เกลือป่นหยาบ 1/4 ช้อนชา
พริกไทยดำป่นหยาบ 1 ช้อนชา
พาร์มีซานชีสขูด 50 กรัม
พาร์สลีย์สับ 1 ช้อนโต๊ะ
ไข่ไก่สำหรับชุบ
เกล็ดขนมปังสำหรับคลุก
น้ำมันพืช (สำหรับทอด)
ไม้จิ้มฟัน


วิธีทำแซนด์วิชทอดไส้คาโบนารา

     1. ตั้งกระทะใส่น้ำมันพืชพอร้อน ใส่หอมใหญ่ลงผัดพอสุกใส
     2. ใส่แป้งสาลีลงผัดพอสุก ใส่เห็ดฟางกับแฮม ผัดพอทั่ว
     3. ผสมวิปครีม นมสด และไข่แดง คนให้เข้ากัน ใส่ลงไปในส่วนผสมแป้งสาลี ผัดพอเข้ากันดี
     4. ปรุงรสด้วยเกลือป่นกับพริกไทยดำป่น ผัดต่อจนส่วนผสมมีลักษณะข้น ใส่พาร์มีซานชีส คนจนเข้ากันดี โรยพาร์สลีย์ คนให้เข้ากันอีกครั้ง ยกลง พักไว้ให้เย็นสนิท
     5. ใช้ไม้คลึงรีดขนมปังแซนด์วิชให้แบน ตักไส้คาโบนาราใส่ลงไป พับขนมปังเป็นรูปสี่เหลี่ยม ใช้ไม้จิ้มฟันกลัดขนมปังให้ติดกัน
     6. นำขนมปังลงชุบไข่ไก่ แล้วคลุกกับเกล็ดขนมปังจนทั่ว พักไว้
     7. ตั้งกระทะใส่น้ำมันพืชพอร้อน นำขนมปังลงทอดจนสุกเหลือง ตักขึ้น ดึงไม้จิ้มฟันออก พักไว้ให้สะเด็ดน้ำมัน
 

ดูวิธีทำ แซนด์วิชทอดไส้คาโบนารา เพิ่มเติมคลิก

8. แซนด์วิชหมูหย็อง



สูตรจาก นิตยสาร gourmet & cuisine

          ลองทำขายเลยกินได้ทุกวัยกับเมนูแซนด์วิชหมูหย็อง ใส่ครีมผสมข้าวโพด แครอต และปูอัด จุดเด่นคือกดขนมปังเป็นรูปน่ารัก ๆ เอาใจสายมุ้งมิ้ง


ส่วนผสม แซนด์วิชหมูหย็อง


ขนมปังแซนด์วิช (ชนิดที่ชอบ) 12 แผ่น
ข้าวโพดหวานฝานบาง 1/4 ถ้วย
แครอต (หั่นสี่เหลี่ยมลูกเต๋าเล็ก) 1/4 ถ้วย
ปูอัดหั่นเป็นเส้น 3 แท่ง
หมูหย็อง 1/2 ถ้วย
สลัดครีม 1 ขวดเล็ก
สลัดครีมผสมเนื้อข้าวโพด 1 ขวดเล็ก


อุปกรณ์


ที่กดคุกกี้รูปต่าง ๆ


วิธีทำแซนด์วิชหมูหย็อง

     1. กดขนมปังแซนด์วิชตามชอบ เตรียมไว้
     2. ผสมข้าวโพด แครอต และปูอัดกับสลัดครีมผสมเนื้อข้าวโพด คลุกให้เข้ากัน
     3. ตักใส่ขนมปัง แล้วประกบกับขนมปังอีกชิ้น เรียงใส่กล่อง
     4. ทำแซนด์วิชหน้าเปิด โดยทาสลัดครีมบนขนมปังที่กดเป็นรูปร่างแล้ว ใส่หมูหย็อง บีบสลัดครีมโรยหน้า
 

ดูวิธีทำ แซนด์วิชหมูหย็อง เพิ่มเติมคลิก

9. แซนด์วิชไส้ปูอัด





          ปิดท้ายกันด้วยเมนูแซนด์วิชไส้ปูอัด จับปูอัดฉีกเป็นเส้นแล้วสับหยาบ ๆ ผสมกับแครอตและมายองเนส คนจนเข้ากัน แค่นี้ก็พร้อมทาขนมปังแซนด์วิชแล้วจ้า


ส่วนผสม แซนด์วิชไส้ปูอัด


ปูอัด 200 กรัม (ฉีกเป็นเส้นแล้วสับหยาบ ๆ)
แครอต 1/2 ถ้วย (ขูดเป็นเส้น ๆ แล้วสับหยาบ ๆ)
มายองเนส 100 กรัม
ขนมปังแผ่น (ตามชอบ)


วิธีทำแซนด์วิชไส้ปูอัด

     1. ผสมปูอัด แครอต และมายองเนสเข้าด้วยกัน (ถ้าต้องการหวานสามารถใส่น้ำผึ้ง น้ำเชื่อม หรือน้ำตาลทรายได้)
     2. ตักส่วนผสมไส้ปูอัดลงตรงกลางแผ่นขนมปัง (ปริมาณตามชอบ) เกลี่ยให้เรียบเสมอกัน (แต่ไม่ต้องสุดขอบขนมปังเพื่อความสวยงามและป้องกันไส้ล้นออกมา)
     3. ประกบด้วยขนมปังอีกแผ่น ตัดเป็นชิ้น พร้อมเสิร์ฟ
 

ดูวิธีทำ แซนด์วิชไส้ปูอัด เพิ่มเติมคลิก

            ใครอยากขายอาหารตอนเช้า ไม่ว่าจะหน้าโรงเรียนหรือแถวออฟฟิศ มาจดสูตรแซนด์วิชทำขายกันได้เลยนะคะ มีทั้งแซนด์วิชสดและแซนด์วิชทอด ลองทำขายวนไปได้เลยจ้า
  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













9 สูตรแซนด์วิชทำขาย หลากสไตล์อิ่มท้องยามเช้า




อัปเดตล่าสุด 31 พฤษภาคม 2564 เวลา 16:56:36
 47,123 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































