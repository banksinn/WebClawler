




ขนมจีน 9 สูตรขนมจีน เมนูเส้นแบบไทยจัดเต็ม 7 น้ำยา 2 ยำ อร่อยแซ่บจนต้องแลบลิ้น











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






9 สูตรขนมจีน เมนูเส้นแบบไทยจัดเต็ม 7 น้ำยา 2 ยำ อร่อยแซ่บจนต้องแลบลิ้น




214,832อ่าน







0















           ขนมจีน เมนูเส้นที่คนไทยต่างคุ้นเคย อาหารไทย สุดฟิน ใครอยากกินมาเลือกจัดเต็ม 7 น้ำยากับ 2 น้ำยำ แจกสูตรฟรี ! ที่นี่ที่เดียว           ใครชอบกินเมนูเส้นอย่างขนมจีนบ้างคะ ทั้งขนมจีนน้ำพริก ขนมจีนน้ำยา หรือขนมจีนน้ำเงี้ยว แม้จะมีขายทั่วไปแต่คงไม่ถูกใจเท่าทำเอง ถ้าหากมีเวลาว่างอยากให้มาลองทำกันดูค่ะ กระปุกดอทคอมขอนำเสนอ 9 สูตรขนมจีน มีทั้งขนมจีนทั่วไป และขนมจีนประยุกต์ เอาล่ะสิ !แย่แล้วตอนนี้ต่อมอยากเริ่มทำงาน แล้วจะช้าอยู่ทำไมเล่า รีบจัดแจงทำพร้อมกินเลยดีกว่าเนอะ   1. ขนมจีนน้ำพริก          มาแล้วจ้าสูตรขนมจีนสำหรับคนไม่ชอบรสเผ็ด ใคร ๆ ก็คงเดาถูกว่าคือ ขนมจีนน้ำพริกนั่นเอง ขอแนะนำขนมจีนน้ำพริกสูตรจากคุณ blackpiano สมาชิกเว็บไซต์พันทิปดอทคอม สูตรนี้ใส่ถั่วเขียวคั่วลงไปเพื่อให้น้ำพริกมีความข้น และใส่มะพร้าวคั่วกับถั่วลิสงป่นลงไปเพื่อเพิ่มความหอมมัน เท่านั้นยังไม่พอจัดกุ้งและหมูสับลงไปอีก โอ้โห... ขนมจีนน้ำพริกถ้วยนี้เลอค่ามาก ๆ  ส่วนผสม ขนมจีนน้ำพริก       ◆ ถั่วเขียวซีกเราะเปลือก        ◆ มะพร้าวขูด (ที่ยังไม่ได้คั้น) 100 กรัม       ◆ ถั่วลิสงคั่วป่น       ◆ พริกแห้งเม็ดใหญ่ (แช่น้ำจนนิ่มทั้งเมล็ด)        ◆ หอมแดงปอกเปลือก       ◆ กระเทียม       ◆ ข่าฝานเป็นแว่น       ◆ รากผักชี       ◆ กุ้ง (ปอกเปลือกผ่าหลัง)       ◆ กะทิ       ◆ หมูสับ       ◆ น้ำตาลปี๊บ 500 กรัม       ◆ เกลือป่น        ◆ น้ำมะขามเปียก       ◆ น้ำมะนาว       ◆ น้ำมะกรูด       ◆ น้ำส้มซ่า (ใส่หรือไม่ใส่ก็ได้)       ◆ กระเทียมฝานบาง       ◆ หอมแดงซอย       ◆ น้ำมันพืชสำหรับผัด       ◆ ขนมจีน       ◆ หัวปลีซอย       ◆ ผักสดวิธีทำขนมจีนน้ำพริก        ◆ นำถั่วเขียวไปคั่วในกระทะให้หอมและมีสีออกน้ำตาลนิด ๆ จากนั้นนำไปใส่ลงในเครื่องปั่นอาหาร ปั่นจนละเอียด (ตามรูป)       ◆ นำมะพร้าวขูดไปคั่วในกระทะให้เหลือง (ตามรูป)       ◆ นำกระเทียมและหอมแดงลงไปเจียวให้เหลืองกรอบ จากนั้นตักขึ้นสะเด็ดน้ำมันเตรียมไว้สำหรับโรยหน้า        ◆ นำพริกแห้งที่แช่น้ำจนนิ่มแล้วใส่เครื่องปั่น เติมน้ำเปล่าลงไปเล็กน้อย ปั่นจนละเอียด แล้วนำมากรองเอาเม็ดออก เอาเฉพาะน้ำพริกข้น ๆ (อันนี้แหละน้ำพริกของแท้และแน่นอน คั้นให้ได้ประมาณ 1 ถ้วยแกงโต ๆ)      ◆ นำหอมแดง กระเทียม และข่าไปคั่วไฟให้หอม แล้วไปโขลกหรือปั่นรวมกับรากผักชี ตักใส่ถ้วย เตรียมไว้        ◆ นำกุ้งไปต้มในน้ำกะทิจนสุกแล้วนำกุ้งมาปั่นหรือโขลกให้ละเอียด        ◆ แบ่งน้ำพริกที่คั้นเอาไว้มาผัดกับน้ำมันพืชในกระทะจนหอม ใส่เครื่องที่โขลกไว้ลงผัดกับน้ำพริกให้เข้ากัน ใส่น้ำกะทิที่เหลือจากต้มกุ้งลงไปเล็กน้อย ใส่เนื้อกุ้งลงไป ตามด้วยหมูสับลงไปผัดจนสุก ปิดไฟ เตรียมไว้        ◆ ใส่กะทิที่เหลือลงในหม้ออีกหนึ่งใบ นำขึ้นตั้งไฟ จากนั้นเทส่วนผสมน้ำพริกที่ผัดไว้เมื่อครู่ลงไป        ◆ ใส่มะพร้าวคั่ว ถั่วลิสงป่น และถั่วเขียวป่นลงไป       ◆ เคล็ดลับ : ถั่วเขียวป่นอย่าเพิ่งใส่มาก ใช้ประมาณ 1 ถ้วยข้าวต้มกุ๊ยก่อน เพราะถ้าใส่มากเวลาเย็นน้ำขนมจีนจะข้นเกินไป ส่วนถั่วลิสงให้ใส่เยอะกว่าเพื่อน กะ ๆ เอาประมาณ 4-5 ถ้วยข้าวต้มกุ๊ย จากปริมาณกะทิมากกว่า 1/2 กิโลกรัมเล็กน้อย แต่ไม่ถึง 1 กิโลกรัม คือพูดง่าย ๆ ถ้ามันเหลวไปก็เติมภายหลังได้ แต่แรก ๆ อย่าเพิ่งใส่เยอะ         ◆ ใส่น้ำตาลปี๊บลงไปประมาณ 1/2 กิโลกรัม (ใส่ไปก่อน ค่อยมาเพิ่มทีหลังได้ตอนชิม) ตามด้วยเกลือป่น น้ำมะขามเปียก น้ำมะนาว และน้ำมะกรูด         ◆ นำน้ำพริกคั้นไปผัดกับน้ำมันพืชอีกครั้ง เทน้ำพริกที่ผัดไว้ลงในหม้อคนผสมให้เข้ากัน ใส่กระเทียมเจียวและหอมแดงเจียวที่เตรียมไว้ลงไป สุดท้ายใส่ผิวมะกรูดลงไป (ลอยให้หอม ๆ)        ◆ ซอยหัวปลีแล้วแช่ในน้ำ ใส่เปลือกมะกรูดลงไป (จะทำให้หัวปลีซอยไม่ดำและมีกลิ่นหอม)        ◆ ตักน้ำพริกใส่ถ้วย เสิร์ฟพร้อมขนมจีน และเครื่องเคียง      + ดูวิธีทำเพิ่มเติมได้ที่ วิธีทำขนมจีนน้ำพริก ความฟินสุดอร่อยที่คุณก็ทำได้ ++++++++++++++++++++++        2. ขนมจีนแกงปูใบชะพลู          ใครที่ชอบเนื้อปูคงไม่พลาดเมนูขนมจีนแกงปูใบชะพลูสูตรจากคุณสาวนุ้ย@ภูเก็ต สมาชิกเว็บไซต์พันทิปดอทคอม ลองจินตนาการถึงเนื้อปูก้อนโตกับใบชะพลูอยู่ในแกงกะทิหอม ๆ ดูสิ ถ้าเราคลุกเคล้ากับขนมจีนแล้วตักเข้าปาก อูย… อร่อยเว่อร์ อยากกินแล้วล่ะ ส่วนผสม ขนมจีนแกงปูใบชะพลู      ◆ น้ำพริกแกง (กระเทียม หอมแดง พริกขี้หนู ตะไคร้ ขมิ้น และพริกไทยดำ ตำให้เข้ากัน)      ◆ กะปิ ประมาณ 3/4 ช้อนโต๊ะ      ◆ เนื้อปู ประมาณ 200 กรัม      ◆ หัวกะทิ      ◆ หางกะทิ       ◆ ใบชะพลูหั่นหยาบ      ◆ น้ำตาลปี๊บ หรือน้ำตาลปึก      ◆ เกลือ      ◆ ขนมจีนวิธีทำขนมจีนแกงปูใบชะพลู        1. นำหม้อขึ้นตั้งไฟอ่อน ๆ ใส่หัวกะทิลงไป      2. ใส่เครื่องแกงและกะปิลงไป      3. คนส่วนผสมให้เข้ากัน ตั้งไฟอ่อน ๆ พอเดือด เริ่มมีกลิ่นหอมของเครื่องแกงค่อย ๆ เติมหางกะทิ ต้มจนได้ที่แล้วปรุงรสด้วยน้ำตาลปี๊บและเกลือ ชิมให้ได้รสที่ต้องการ      4. หลังจากปรุงรสตามชอบแล้ว ใส่เนื้อปูลงไป            5. ใส่ใบชะพลูคนอีกรอบแบบเบามือ ระวังเนื้อปูจะเละค่ะ รอจนเดือดได้ที่ ตักใส่จานเสิร์ฟได้เลย          + ดูวิธีทำเพิ่มเติมได้ที่ ขนมจีนแกงปูใบชะพลู กลิ่นหอมชวนหิว ++++++++++++++++++         3. ขนมจีนน้ำยาปลากระป๋อง          ใครว่าปลากระป๋องต้องกินกับมาม่าเท่านั้น นับจากนี้อาจยิ้มออกเพราะสามารถกินปลากระป๋องกับขนมจีนได้ด้วยกับสูตรขนมจีนน้ำยาปลากระป๋องจากคุณเนินน้ำ สูตรนี้ใส่ปลากระป๋องและปลาอินทรีเค็ม เพิ่มลูกชิ้นปลาไปหน่อย เสิร์ฟพร้อมไข่ต้มอีกสักฟอง แหม... อร่อยจนหยดสุดท้ายเลยล่ะ ส่วนผสม ขนมจีนน้ำยาปลากระป๋อง      ◆ น้ำพริกแกงเผ็ด      ◆ กระชาย      ◆ หอมแดง      ◆ ปลาอินทรีเค็มทอด      ◆ ปลาแมคเคอเรลในซอสมะเขือเทศ      ◆ หัวกะทิ      ◆ กะทิ      ◆ น้ำปลา      ◆ น้ำตาลทราย      ◆ ลูกชิ้นปลาลวกสุก      ◆ ใบมะกรูด      ◆ ไข่ต้ม      ◆ ผักเคียง เช่น ถั่วฝักยาว กะหล่ำปลี ผักกาดดอง ใบแมงลัก และถั่วงอกวิธีทำขนมจีนน้ำยาปลากระป๋อง            1. นำน้ำพริกแกงเผ็ด กระชาย หอมแดง ปลาอินทรีเค็ม ปลาแมคเคอเรล และน้ำเปล่าใส่ลงในเครื่องปั่น ปั่นให้ละเอียด เตรียมไว้            2. นำกระทะขึ้นตั้งไฟ ใส่หัวกะทิลงไปเคี่ยวให้แตกมัน ใส่ส่วนผสมเครื่องแกงที่ปั่นไว้ลงไปคนให้เข้ากัน เติมกะทิลงไปต้มจนเดือด ปรุงรสด้วยน้ำปลาและน้ำตาลทรายเล็กน้อย             3. ใส่ลูกชิ้นปลาที่ลวกสุกลงไปต้มให้เดือดอีกครั้ง ใส่ใบมะกรูด ตักราดบนขนมจีน เสิร์ฟพร้อมไข่ต้มและผักเคียงตามชอบ          + ดูวิธีทำเพิ่มเติมได้ที่ 8 เมนูปลากระป๋อง ทำง่าย ๆ สูตรเด็ดคู่ท้องยามสิ้นเดือน ++++++++++++++++++         4. ขนมจีนน้ำยาปลาทูน่า (ไมโครเวฟ)          ใคร ๆ ก็รู้ว่าทำน้ำยาขนมจีนต้องต้ม และใช้เตาแก๊ส หรือเตาไฟฟ้า ถ้าไม่มีก็อดกิน แต่อยากจะบอกว่าขนมจีนน้ำยาปลาทูน่าสูตรจากคุณพลอยหวาน สมาชิกเว็บไซต์พันทิปดอทคอม ใช้ไมโครเวฟเท่านั้น เหมาะสำหรับคนอยู่หอ หรือคอนโด สูตรนี้นอกจากใส่ทูน่าแล้วยังเพิ่มผงคั่วกลิ้งลงไปทำให้เผ็ดร้อนมากขึ้น และหอมเครื่องเทศสุด ๆ เป็นอีกเมนูขนมจีนสุดแนวที่น่าลอง ส่วนผสม ขนมจีนน้ำยาปลาทูน่า      ◆ ผงคั่วกลิ้งปรุงสำเร็จ       ◆ ปลาทูน่ากระป๋องเล็ก 1 กระป๋อง      ◆ ใบมะกรูดแห้ง      ◆ หัวกะทิสำเร็จรูป      ◆ ขนมจีนวิธีทำขนมจีนน้ำยาปลาทูน่า            1. ใส่ผงคั่วกลิ้งลงในเนื้อปลาทูน่าคนผสมและบดเนื้อปลาทูน่าให้ละเอียด          2. ฉีกใบมะกรูดแห้งใส่ลงไป และบดใบมะกรูดแห้งบางส่วนให้เป็นผงใส่ลงไปด้วยแล้วเคล้าผสมให้เป็นเนื้อเดียวกัน          3. เทกะทิลงไปประมาณ 1/2 กล่อง คนผสมให้เข้ากัน เติมน้ำเปล่าลงไปแล้วผสมให้เข้ากัน          4. นำเข้าไมโครเวฟ นานประมาณ 4 นาที           5. นำออกจากเตา เสิร์ฟพร้อมขนมจีน          + ดูวิธีทำเพิ่มเติมได้ที่ ขนมจีนน้ำยาปลาทูน่า เมนูไมโครเวฟแบบไทย ๆ สไตล์เด็กหอ +++++++++++++++         5. ขนมจีนน้ำเงี้ยว           ต่อไปนี้ไม่ต้องไปกินขนมจีนน้ำเงี้ยวไกลถึงภาคเหนือ หรือไม่ต้องไปตามล่าหาร้านอาหารเหนือให้เสียเวลาแล้วค่ะ แม้ว่าอยู่ในเมืองกรุงเราก็สามารถทำขนมจีนน้ำเงี้ยวกินเองได้ ถ้ามีส่วนผสมครบ และใจพร้อม ลุย !  ส่วนผสม น้ำพริกแกงน้ำเงี้ยว      ◆ พริกชี้ฟ้าแห้ง (แช่น้ำจนนิ่ม) 5-10 เม็ด      ◆ หอมแดง 1 หัว      ◆ กระเทียม 1-2 ช้อนโต๊ะ      ◆ ตะไคร้ซอย 1 ต้น      ◆ ข่าแก่หั่นเป็นแว่น 4-5 แว่น      ◆ รากผักชี 1 ต้น      ◆ ขมิ้นชันสด 1 ชิ้น      ◆ เกลือป่น 1 ช้อนชา      ◆ ถั่วเน่าย่างไฟ หรือกะปิเผา 1 ช้อนชาส่วนผสม ขนมจีนน้ำเงี้ยว      ◆ น้ำมันพืช (สำหรับผัด)      ◆ น้ำพริกแกง 2 ช้อนโต๊ะ      ◆ เนื้อหมูสับ 200 กรัม      ◆ ซี่โครงอ่อนหมู สับเป็นชิ้นพอดีคำ 300 กรัม      ◆ เต้าเจี้ยวบดละเอียด 1 ช้อนโต๊ะ      ◆ น้ำเปล่า 1 ลิตร      ◆ ดอกงิ้ว 3-4 ดอก      ◆ มะเขือเทศลูกเล็ก 300 กรัม      ◆ เลือดหมู หั่นเป็นชิ้นพอดีคำ 1 ก้อน      ◆ เกลือป่น 1 ช้อนโต๊ะ      ◆ ขนมจีน       ◆ กระเทียมเจียว       ◆ ต้นหอมซอย       ◆ ผักชีซอย        ◆ เครื่องเคียง เช่น กะหล่ำปลีซอย ใบกระถิน ผักกาดดองซอย พริกแห้งทอดกรอบ และถั่วงอกดิบ วิธีทำขนมจีนน้ำเงี้ยว          1. โขลกส่วนผสมน้ำพริกแกงทั้งหมดเข้าด้วยกันจนละเอียด หรือนำไปปันให้เข้ากัน เตรียมไว้          2. ใส่น้ำมันพืชเล็กน้อยลงในหม้อ นำขึ้นตั้งไฟพอร้อน ใส่น้ำพริกแกงลงผัดจนหอม จากนั้นใส่หมูสับลงผัดจนสุก ตามด้วยซี่โครงอ่อนหมู และเต้าเจี้ยว ผัดจนเข้ากันดีและเนื้อหมูสุก          3. ใส่น้ำเปล่าลงไป ลดไฟอ่อน เคี่ยวจนเดือดและมีกลิ่นหอม จากนั้นใส่ดอกงิ้วและมะเขือเทศ ปรุงรสด้วยเกลือป่น ชิมรสตามชอบ ต้มต่อจนเดือดทั่วดีและซี่โครงหมูเริ่มเปื่อย ใส่เลือดหมูลงต้มจนสุก ปิดไฟ เตรียมไว้          4. ใส่ขนมจีนลงในชาม ตักน้ำเงี้ยวใส่ โรยหน้าด้วยกระเทียมเจียว ต้นหอมซอย และผักชีซอย รับประทานคู่กับเครื่องเคียง          + ดูวิธีทำเพิ่มเติมได้ที่ ขนมจีนน้ำเงี้ยว อาหารเหนือทรงเสน่ห์ รสชาติติดปาก +++++++++++++         6. ขนมจีนน้ำยาใต้           เอาใจคนชอบความเผ็ดด้วยสูตรขนมจีนน้ำยากะทิภาคใต้  หอมกลิ่นเครื่องเทศ มาพร้อมสูตรน้ำต้มปลา เสิร์ฟพร้อมผักเคียงต่าง ๆ ตามชอบ ใครอยากเรียกเหงื่อและแก้มแดงระเรื่อดูมีสุขภาพดี อยากให้มาลอง เผ็ดซี้ดโดน !ส่วนผสม ขนมจีนน้ำยากะทิใต้      ◆ ปลาน้ำดอกไม้ 1 กิโลกรัม (ถ้าหาซื้อไม่ได้สามารถใช้ปลาช่อนแทนได้)      ◆ น้ำเปล่า      ◆ ตะไคร้ (หั่นท่อนทุบพอแตก) 2 ต้น      ◆ ใบมะกรูด (ฉีกก้านกลาง) 10 ใบ      ◆ น้ำพริกแกงใต้ 100 กรัม (เพิ่ม-ลดตามความเผ็ดที่ชอบ)      ◆ กะปิใต้ (เคย) 2 ช้อนโต๊ะ      ◆ กะทิ 500 มิลลิลิตร      ◆ น้ำต้มปลา       ◆ เกลือป่น 1 ช้อนโต๊ะ      ◆ น้ำปลา 2 ช้อนโต๊ะ      ◆ น้ำตาลทราย 1 ช้อนโต๊ะ      ◆ ใบมะกรูด 5 ใบ      ◆ ผักสำหรับเคียง เช่น ผักกาดดองซอย, ถั่วฝักยาว, ถั่วงอกดิบ, สะตอ      ◆ หรือผักอื่น ๆ (ตามชอบ)      ◆ ขนมจีนวิธีทำขนมจีนน้ำยากะทิภาคใต้          1. ล้างทำความสะอาดปลาน้ำดอกไม้แล้วหั่นเป็นชิ้น ๆ เตรียมไว้          2. ใส่น้ำลงในหม้อ ตามด้วยตะไคร้ และใบมะกรูดฉีกลงในหม้อ รอจนเดือดแล้วใส่ปลาน้ำดอกไม้ลงไปต้มจนสุก ตักปลาขึ้นสะเด็ดน้ำแล้วแกะเอาแต่เนื้อ          3. นำน้ำต้มปลามากรองเอาเฉพาะน้ำ เตรียมไว้          4. โขลกเนื้อปลากับน้ำพริกแกงใต้ และกะปิใต้จนเนื้อเนียน พักไว้          3. ใส่กะทิและน้ำต้มปลาลงในหม้อรอจนเดือด ใส่พริกแกงที่โขลกไว้แล้วลงไป ปรุงรสด้วยเกลือป่น น้ำปลา และน้ำตาลทราย รอจนเดือดใส่ใบมะกรูดลงไป พร้อมเสิร์ฟกับขนมจีนและผักเคียง ++++++++++++++++++         7. ขนมจีนพะแนงเห็ด          สูตรขนมจีนสำหรับคนกินมังสวิรัติต้องยกให้ขนมจีนพะแนงเห็ดสูตรจากนิตยสารแม่บ้าน จุดเด่นคือ ใส่เห็ดแทนเนื้อสัตว์ ใครที่ไม่อยากกินเนื้อสัตว์ หรือกินมังสวิรัติไม่ควรพลาดด้วยประการทั้งปวง นอกจากนี้ยังใส่หน่อไม้ฝรั่งเพิ่มความกรุบกรอบลงไปด้วยนะคะ น่าลองชิมจริง ๆ เลยนะคะส่วนผสม ขนมจีนพะแนงเห็ด      ◆ น้ำพริกแกงพะแนง 2+1/2 ช้อนโต๊ะ      ◆ น้ำมันพืช 1 ช้อนโต๊ะ      ◆ หัวกะทิ 1/4 ถ้วยตวง      ◆ กะทิเข้มข้นปานกลาง 1+1/2 ถ้วยตวง      ◆ เห็ดฟาง (ผ่าครึ่งดอก) 100 กรัม      ◆ เห็ดออรินจิ (หั่นเป็นชิ้น) 50 กรัม      ◆ หน่อไม้ฝรั่ง (หั่นเป็นท่อน) 50 กรัม      ◆ น้ำตาลปี๊บ 1 ช้อนโต๊ะ      ◆ ซีอิ๊วขาว 1+1/2 ช้อนโต๊ะ      ◆ ใบโหระพา 1/2 ถ้วยตวง      ◆ พริกชี้ฟ้าสีแดง (หั่นเฉียง) 1 เม็ด      ◆ ขนมจีนสีต่าง ๆ ตามชอบวิธีทำขนมจีนพะแนงเห็ด          1. ตั้งกระทะใส่น้ำมันพืชลงไป พอร้อนใส่น้ำพริกแกงพะแนงลงไปผัดพอหอม แล้วค่อย ๆ ใส่หัวกะทิลงไปผัดจนแตกมัน          2. เติมกะทิ เห็ดออรินจิ เห็ดฟาง และหน่อไม้ฝรั่งลงไปผัด ปรุงรสด้วยน้ำตาลปี๊บและซีอิ๊วขาว          3. ใส่พริกชี้ฟ้าและใบโหระพาลงไปคนให้เข้ากัน ตักใส่ถ้วย จัดเสิร์ฟพร้อมขนมจีนสีต่าง ๆ          + ดูวิธีทำเพิ่มเติมได้ที่ ขนมจีนพะแนงเห็ด เมนูมังสวิรัติแบบไทย ๆ ไม่จืดชืด ++++++++++++++++++         8. ยำขนมจีน          ถ้าหากเบื่อกับขนมจีนราดน้ำยากันแล้ว ลองมากินยำขนมจีนกันบ้างดีกว่า ยำขนมจีนที่เรายกตัวอย่างมาในวันนี้เป็นยำขนมจีนรวมมิตรสูตรจากคุณเนินน้ำ ใส่สารพัดเครื่องเคราทั้งกุ้ง ปลาหมึก ลูกชิ้น และไส้กรอก มาพร้อมสูตรน้ำยำเปรี้ยวแซ่บ แค่เห็นภาพก็แอบกลืนน้ำลายเอื๊อก ๆ แล้วค่ะ ถ้าได้กินคงฟินน่าดูส่วนผสม ยำขนมจีน      ◆ ขนมจีน       ◆ กุ้งสด      ◆ ปลาหมึกสด      ◆ ไส้กรอกหมู      ◆ ลูกชิ้นปลา      ◆ พริกขี้หนู      ◆ น้ำมะนาว      ◆ น้ำปลา      ◆ น้ำตาลทราย      ◆ แครอท      ◆ มะเขือเทศ      ◆ หอมใหญ่      ◆ ขึ้นฉ่าย      ◆ ผักกาดหอมวิธีทำยำขนม          1. ลวกกุ้ง ปลาหมึก ลูกชิ้น และไส้กรอก เตรียมไว้          2. นึ่งขนมจีนให้ร้อน เตรียมไว้ (เราชอบขนมจีนแป้งหมักมากกว่าแป้งสด เพราะนุ่มเหนียวอร่อยกว่า โดยเฉพาะเส้นเล็ก ๆ แบบนี้)            3. ทำน้ำยำ โดยใส่น้ำมะนาว น้ำปลา น้ำตาลทราย และพริกขี้หนูคนผสมให้เข้ากัน ชิมรสตามชอบ          4. ใส่กุ้ง ปลาหมึก ลูกชิ้น และไส้กรอกที่ลวกไว้คนผสมให้เข้ากัน          5. ใส่ขนมจีนลงไปคนผสมให้เข้ากัน          6. ใส่แครอท หอมใหญ่ มะเขือเทศ และขึ้นฉ่ายคนผสมให้เข้ากัน            7. ตักใส่จานที่รองด้วยผักกาดหอม พร้อมเสิร์ฟ          + ดูวิธีทำเพิ่มเติมได้ที่ ยำขนมจีน เมนูยำแซ่บที่ต้องลอง ++++++++++++++++++++        9. ยำขนมจีนทูน่า           หลังจากลิ้มลองยำขนมจีนรวมมิตรไปแล้วลองมาเปลี่ยนอารมณ์ด้วยการทำยำขนมจีนทูน่ากันหน่อยดีไหมคะ สูตรนี้ใส่เนื้อปลาทูน่าทอดกรอบลงไปคลุกเคล้ากับขนมจีน เวลาเคี้ยวจะสัมผัสความกรุบกรอบของปลาทูน่าผสมผสานกับยำขนมจีน ถ้าใครไม่ชอบกลิ่นปลาร้าก็ตัดออกได้นะคะ ใครสนใจเข้ามาจดสูตรได้เลยค่ะ ส่วนผสม ยำขนมจีนทูน่า      ◆ ปลาทูน่ากระป๋อง 1 กระป๋อง      ◆ แป้งทอดกรอบ      ◆ ต้นหอม      ◆ น้ำตาลทราย 1 ช้อนโต๊ะ      ◆ น้ำปลา 1 ช้อนโต๊ะ      ◆ น้ำปลาร้าต้มสุก 1 ช้อนโต๊ะ      ◆ พริกป่น 1 ช้อนโต๊ะ      ◆ มะนาว 2 ลูก      ◆ ถั่วฝักยาวซอย      ◆ ขนมจีน 2-3 จับ      ◆ ผักสดตามชอบวิธีทำยำขนมจีนทูน่า        ◆ นำเนื้อปลาทูน่าใส่ลงในตะแกรงแล้วบีบน้ำออกให้แห้ง ใช้ส้อมยีให้เป็นชิ้นเล็ก ๆ      ◆ ใส่แป้งทอดกรอบลงไปคลุกกับเนื้อปลาทูน่าให้เข้ากัน      ◆ ทอดเนื้อปลาทูน่าที่คลุกแป้งแล้วในน้ำมันร้อน ๆ จนขึ้นฟู ตักปลาทูน่าฟูขึ้นสะเด็ดน้ำมัน เตรียมไว้        ◆ ใส่น้ำตาลทราย น้ำปลา น้ำปลาร้า และพริกป่นลงในอ่างผสม บีบน้ำมะนาวลงไป คนให้เข้ากันจนน้ำตาลทรายละลาย      ◆ ใส่ถั่วฝักยาวซอยลงไปคนให้เข้ากัน ตามด้วยขนมจีน เคล้าให้เข้ากัน โรยปลาทูน่าทอดกรอบลงไป เคล้าให้เข้ากันอีกครั้ง ตักใส่จานเสิร์ฟพร้อมกับผักสดตามชอบ       +  ดูวิธีทำเพิ่มเติมได้ที่ ยำขนมจีนทูน่า เมนูง่าย ๆ อร่อยแซ่บหลาย           ต่อไปนี้ไม่ต้องไปตามล่าหาร้านขนมจีนอร่อย ๆ กันให้เหนื่อย ไม่ว่าวันไหน ๆ ถ้าอยากกินขนมจีนก็ทำเองได้ง่าย ๆ ที่บ้านเลยค่ะ ทุกคนจะไม่ผิดหวังกับ 9 สูตรขนมจีนที่แสนอร่อย ถ้าเครื่องครบ ครัวพร้อมแล้วจะรออะไร เริ่มกันเลยดีกว่าจ้า 









ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






9 สูตรขนมจีน เมนูเส้นแบบไทยจัดเต็ม 7 น้ำยา 2 ยำ อร่อยแซ่บจนต้องแลบลิ้น





อัปเดตล่าสุด 7 พฤษภาคม 2564 เวลา 16:58:51
 214,832 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































