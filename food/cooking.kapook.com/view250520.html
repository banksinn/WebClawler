




สูตรทำโดนัทจิ๋ว ลูกกลมน่ารักอร่อยง่ายที่บ้าน


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เบเกอรี่












5 สูตรทำโดนัทจิ๋ว โดนัททรงกลมสุดน่ารัก





6,286อ่าน














0












          รวมสูตรโดนัทจิ๋ว สูตรขนมลูกกลมพอดีคำ เคี้ยวอร่อยนุ่มกินเดี่ยว ๆ หรือจับคู่กับเครื่องดื่มอะไรก็อร่อย 
 




             แม้ว่าโดนัท เบเกอรี่มีขายทั่วไป แต่รสชาติอาจไม่ถูกปาก ลองมาทำเองกันดีไหม กระปุกดอทคอมขอนำเสนอวิธีทำโดนัทจิ๋ว มีทั้งโดนัทจิ๋วเคลือบน้ำตาล โดนัทจิ๋วไส้ครีมเลมอน โดนัทช็อกโกแลคเคลือบน้ำตาล เป็นต้น ถ้าชอบลองทำกันดูค่ะ
1. โดนัทจิ๋วเคลือบน้ำตาล





          เริ่มกันที่เมนูโดนัทจิ๋วเคลือบน้ำตาลเกลซฉ่ำ ๆ ใช้แป้งสำเร็จรูป มีความหอมของกลิ่นวานิลลา พร้อมเคลือบน้ำตาลไอซิ่ง 



ส่วนผสม โดนัทจิ๋วเคลือบน้ำตาล


แป้งโดนัทสำเร็จรูป 
น้ำมันพืช
น้ำตาลไอซิ่ง 150 กรัม
กลิ่นวานิลลา 1/4 ช้อนชา
น้ำเปล่า 3-6 ช้อนชา


วิธีทำโดนัทจิ๋วเคลือบน้ำตาล

     1. เทน้ำมันใส่กระทะ ตั้งไฟที่อุณหภูมิ 375 องศาฟาเรนไฮต์ เตรียมไว้
     2. ทำไอซิ่งเกลซโดยผสมน้ำตาลไอซิ่ง กลิ่นวานิลลา และน้ำเปล่า 3 ช้อนชา คนผสมจนเข้ากัน ทั้งนี้สามารถเติมน้ำเพื่อให้เหลวขึ้นได้ตามชอบ ตักขึ้นใส่ชาม เตรียมไว้
     3. ปั้นแป้งเป็นก้อนกลมพอดีคำ นำไปทอดจนสุกเหลือง นำไปซับบนกระดาษรองอบแล้วนำไปคลุกกับไอซิ่ง ตักขึ้นมาพักไว้จนเย็น

2. โดนัทจิ๋วคลุกน้ำตาล



ภาพจาก คุณแขมร อินเตอร์ สมาชิกเว็บไซต์พันทิปดอทคอม

           ใครอยากทำโดนัทจิ๋วง่าย ๆ ขอแนะนำโดนัทจิ๋วคลุกน้ำตาล สูตรจาก คุณแขมร อินเตอร์ สมาชิกเว็บไซต์พันทิปดอทคอม ใส่แค่แป้งกับโยเกิร์ต เอาไปทอดจนสุก สุดท้ายโรยน้ำตาล


ส่วนผสม โดนัทจิ๋วคลุกน้ำตาล


แป้งสาลีอเนกประสงค์ 140 กรัม
โยเกิร์ตรสธรรมชาติ 190 กรัม
น้ำมันพืช สำหรับทอด
น้ำตาลทราย สำหรับโรย (ถ้าชอบ)


วิธีทำโดนัทจิ๋วคลุกน้ำตาล 

     1. เทแป้งลงในชาม ตามด้วยโยเกิร์ตเลย จากนั้นค่อย ๆ คนส่วนผสมทุกอย่างให้เข้ากันดี จนมีความหนืด
     2. ตักใส่ถุงแกงหรือถุงอะไรก็ได้ตามสะดวก และตั้งน้ำมันโดยใช้ไฟกลางค่อนแรง (อย่าแรงมาก) ตัดปลายถุงเอาขนาดโดนัทจิ๋วตามต้องการได้เลย
     3. บีบแป้งและตัดลงไปทอดในน้ำมัน พอสุกจะลอยขึ้นมา ทอดจนสีเหลืองทองตักขึ้น นำไปคลุกกับน้ำตาล หรือไม่คลุกแล้วแต่ชอบเลย
 

ดูวิธีทำ โดนัทจิ๋วคลุกน้ำตาล เพิ่มเติมคลิก

3. โดนัทจิ๋วไส้ครีมเลมอน



ภาพจาก คุณ panda-chan สมาชิกเว็บไซต์พันทิปดอทคอม

           โดนัทจิ๋วไม่มีไส้กินบ่อยก็เบื่อ ลองมาทำโดนัทจิ๋วไส้ครีมเลมอน สูตรจาก คุณ panda-chan สมาชิกเว็บไซต์พันทิปดอทคอม ใส่แป้งขนมปังกับแป้งสาลี เติมความหวานจากน้ำตาลทราย 


ส่วนผสม โดนัท


แป้งอเนกประสงค์ 50 กรัม
แป้งขนมปัง 50 กรัม
น้ำตาลทราย 50 กรัม
เกลือ 4 กรัม
นม 160 กรัม
น้ำเปล่า (ถ้านวดแล้วแห้งให้ใส่เพิ่ม)
ยีสต์ 5 กรัม
ไข่ไก่ (เบอร์ 0) 1 ฟอง
เนยจืด 45 กรัม
น้ำตาลทรายป่น สำหรับคลุก


ส่วนผสม ครีมเลมอน


ไข่แดง 2 ฟอง
ไข่ไก่ 3 ฟอง
น้ำเลมอน 100 มิลลิลิตร (เลมอน 2-3 ลูก)
เกลือหยิบมือ
น้ำตาลทราย 130 กรัม (ปริมาณน้ำตาลขึ้นอยู่กับความเปรี้ยวของน้ำเลมอน)
เนยจืด 70 กรัม
ผิวเลมอนขูด 6-7 กรัม


วิธีทำไส้ครีมเลมอน

     1. ทำครีมเลมอนโดยผสมไข่ไก่ ไข่แดง น้ำเลมอน เกลือ และน้ำตาลทรายให้เข้ากันในชาม จากนั้นต้มน้ำในหม้อให้เดือดแล้วลดระดับลงให้เหลือระดับอุ่น ๆ จากนั้นเอาชามส่วนผสมตั้งไว้บนหม้อต้มน้ำ จากนั้นค่อย ๆ คนไปเรื่อย ๆ ประมาณ 10-13 นาที ให้ไข่ค่อย ๆ สุก แนะนำว่าให้คนตลอด ถ้าปล่อยไว้ไข่ขาวจะจับตัวเป็นก้อนง่ายมาก     
     2. วิธีดูว่าครีมเลมอนได้ที่หรือยังให้เอาช้อนไม้แตะลงไป สังเกตว่าถ้าครีมเคลือบช้อนแสดงว่าได้ที่แล้ว ให้ปิดไฟของหม้อต้มน้ำ แล้วใส่เนยตามลงไปคนให้เข้ากัน จากนั้นให้นำครีมเลมอนไปกรองกับตะแกรงเพื่อความละเอียดนะคะ ส่วนใหญ่แล้วจะมีเศษไข่ขาวติด ถ้าไม่กรองออก
     3. หลังจากกรองเรียบร้อยแล้วให้ใส่ผิวเลมอนขูดลงไป ผสมให้เข้ากันแล้วหาพลาสติกมาปิดไม่ให้ตัวครีมสร้างผิวที่แข็ง ๆ ขึ้นมา นำไปแช่ตู้เย็นข้ามคืนแล้วตัวครีมจะข้นขึ้น 

วิธีทำโดนัท

     1. ใส่ส่วนผสมทั้งหมด ยกเว้นเนยลงไป แล้วนวดให้เข้ากัน ระหว่างนวดให้สังเกตว่าโดว์แห้งหรือเปียกเกินไปหรือเปล่า ถ้าแห้งไปให้เติมน้ำครั้งละ 1 ช้อนชา นวดไปสัก 2-3 นาทีแล้วให้ใส่เนยลงไปนวดด้วย คราวนี้นวดแป้งโดว์จนกว่าจะนุ่ม ประมาณ 20 นาที เมื่อนวดแป้งได้ที่แล้วให้ใส่พักแป้งไว้ในชามที่ทาน้ำมันแล้ว ประมาณ 1 ชั่วโมง
     2. หลังจากผ่านไป 1 ชั่วโมงให้เอานิ้วจิ้มดูว่าแป้งโดว์เด้งกลับหรือไม่ ถ้าไม่แสดงว่าพักแป้งเสร็จเรียบร้อย ลองแผ่เป็นแผ่นฟิล์มก็ได้ ต้องยืดออกมาได้โดยไม่ขาด ตัดแบ่งแป้งเป็นชิ้นเล็ก ๆ แล้วนวดให้เป็นลูกกลม ส่วนถ้าใครอยากได้เป็นแบบโดนัทสวย ๆ แนะนำให้รีดแป้งโดว์เป็นแผ่นแล้วใช้ที่ตัดคุกกี้รูปทรงกลมตัดให้สวยงาม     
     3. ตัดแบ่งเสร็จแล้ว ให้พักแป้งประมาณ 20-25 นาที จากนั้นให้นำไปทอดใช้ไฟกลางตอนแรกแล้วลดระดับลง วิธีเช็กว่าน้ำมันร้อนพอหรือยังให้เอาตะเกียบไม้จุ่มลงไปดูว่ามีฟองอากาศขึ้นมาไหม ถ้ามีฟองเล็ก ๆ ขึ้นมาแสดงว่าน้ำมันร้อนพอที่จะทอดได้แล้ว ถ้าฟองเยอะไปแสดงว่าน้ำมันร้อนเกิน ทอดเสร็จแล้วก็ให้พักไว้ที่ตะแกรง จากนั้นให้นำไปคลุกน้ำตาลตอนที่โดนัทยังอุ่น ๆ อยู่ ถ้าเย็นแล้วจะคลุกไม่ติด จากนั้นก็ใช้ตะเกียบเจาะรูสำหรับบีบไส้ครีมเลมอนลงไป
 

ดูวิธีทำ โดนัทจิ๋วไส้ครีมเลมอน เพิ่มเติมคลิก

4. โดนัทอบ



ภาพจาก เฟซบุ๊ก แม่พลอยซานฟราน

          ใครมีเตาอบมาลองทำโดนัทอบ สูตรจาก เฟซบุ๊ก แม่พลอยซานฟราน ใส่แอปริคอตกับลูกจันทน์ป่น เคลือบกับน้ำตาลซินนามอนก็อร่อยแล้ว



ส่วนผสม โดนัทอบ


แอปเปิลไซเดอร์ 1 ช้อนโต๊ะ (หรือจะใช้น้ำส้มสายชูปกติก็ได้)
นมไร้ไขมัน 1/2 ถ้วย + 2 ช้อนโต๊ะ (หรือนมธรรมดาก็ได้ยิ่งอร่อย)
แป้งสาลีอเนกประสงค์ 1 ถ้วย
ผงฟู 1 ช้อนชา
ลูกจันทน์ป่น 3/4 ช้อนชา (หรือ 1 ช้อนชา เต็มก็ได้)
แอปริคอตแห้ง (หั่นเป็นชิ้นเล็ก ๆ) 1/3 ถ้วย
น้ำมันพืช 4 ช้อนโต๊ะ
กลิ่นวานิลลา 1 ช้อนโต๊ะ
น้ำตาลทรายขาวป่นละเอียด 2 ช้อนโต๊ะ


ส่วนผสม น้ำตาลซินนามอน


เนยจืดละลาย 1/4 ถ้วย
เกลือ เล็กน้อย
น้ำตาลทรายขาวป่นละเอียด 1/2 ถ้วย
ผงซินนามอน 1 ช้อนชา

หมายเหตุ :


น้ำตาลทรายขาวป่น ถ้าที่มีอยู่ไม่ละเอียด ให้นำไปปั่นสักครู่ก่อน


แป้งที่ใช้จะใช้เป็นแป้งโฮลวีตก็ได้ แต่ขอให้ร่อนแป้งก่อนให้ละเอียด ๆ และโดนัทที่ได้จะแห้งกว่าใช้แป้งสาลีปกตินิดหน่อย และอย่าอบนานเกินไป (เอาแค่แป้งสุกก็ยกออกจากเตาเลย)


ถ้าอยากให้เฮลธ์ตี้มากขึ้น อาจผสมเนยกับน้ำมันครึ่งต่อครึ่ง หรือเนยมากกว่านิดหนึ่ง แต่ความหอมอร่อยจะลดน้อยลงไป



วิธีทำโดนัทอบ

     1. ทำบัตเตอร์มิลค์ โดยผสมแอปเปิลไซเดอร์หรือน้ำส้มสายชูลงไปในนม คนให้เข้ากันสักครู่ พอนมข้นขึ้น พักไว้
     2. เปิดเตาอบที่อุณหภูมิ 375 องศาฟาเรนไฮต์ (หรือ 190 องศาเซลเซียส) นำถาดมัฟฟินมาทาน้ำมันหรือเนยบาง ๆ เพื่อกันโดนัทติดถาด พักรอไว้
     3. ทำส่วนผสมของแห้ง โดยเตรียมชามผสม ใส่แป้ง ผงฟู และลูกจันทน์ป่น คนให้เข้ากัน จากนั้นใส่แอปริคอตลงไป แล้วผสมให้เข้ากัน พยายามให้แอปริคอตกระจายออกจากกัน อย่าให้ติดกันเป็นก้อน ๆ (ใช้มือก็ได้) แล้วพักไว้
     4. ทำส่วนผสมของเหลว โดยผสมบัตเตอร์มิลค์ (นมควรข้นขึ้นหลังผสมน้ำส้มสายชู) ลงไปในชามน้ำมันพืช ตามด้วยกลิ่นวานิลลาและน้ำตาลทราย แล้วคนให้เข้ากันจนน้ำตาลละลาย
     5. เทส่วนผสมของแห้งลงในชามส่วนผสมของเหลว (ทีละครึ่ง) แล้วคนพอเข้ากัน (อย่าคนจนเพลินเชียวเพราะจะได้โดนัทเนื้อหนักแทนเนื้อนุ่ม) ส่วนผสมแป้งโดนัท (batter) ที่ได้จะเหนียวข้น หนืดกว่าส่วนผสมแป้งเค้ก (batter) มาก
     6. ใช้ที่ตักไอศกรีมขนาดเล็ก ตักส่วนผสมแป้งโดนัท (batter) ใส่ถาดมัฟฟิน ถ้าอยากได้ลูกกลม ๆ สวยงามอาจใช้ปลายช้อนช่วยเกลี่ยแป้งหลังตักใส่พิมพ์
     7. นำเข้าเตาอบ (ที่ได้ความร้อน 375 องศาฟาเรนไฮต์ หรือ 190 องศาเซลเซียส) ใช้เวลา 15-17 นาที (ขึ้นอยู่กับเตาแต่ละคน) เราจะอบแค่โดนัทสุก (สังเกตความสุกโดยใช้ปลายมีดจิ้ม ถ้าดึงออกมาปลายมีดสะอาดแสดงว่าสุกแล้ว) อย่าอบนานเกินไป โดยเฉพาะถ้าใช้แป้งโฮลวีตและถ้าแอบลดน้ำมันเพราะจะได้โดนัทจะแห้งเกินไป (แฟนเพจหลายคนชอบแอบลดน้ำมัน)
     8. ระหว่างรอโดนัทสุก เราก็ทำน้ำตาลซินนามอนโรยกัน โดยละลายเนย (ในถ้วยน้ำจิ้ม) แล้วใส่เกลือลงไป (เอาแค่นิดเดียวนะคะ) แล้วพักไว้ อีกถ้วยหนึ่ง ผสมน้ำตาลทรายกับผงซินนามอน คนให้เข้ากัน
     9. พอโดนัทสุก ก็นำโดนัทมาจุ่มเนย และตามด้วยจุ่มน้ำตาล จะจุ่มแบบทั้งลูกหรือครึ่งลูกก็แล้วแต่ (เคาะ ๆ โดนัท หลังจุ่มเนย และจุ่มน้ำตาลด้วย น้ำตาลจะได้ไม่มากเกินไป) ถ้าเกล็ดน้ำตาลไม่ป่นจะไม่ติดโดนัท พอทำเสร็จก็วางบนตะแกรงรอให้เย็น 
 

ดูวิธีทำ โดนัทอบ เพิ่มเติมคลิก

5. โดนัทช็อกโกแลตจิ๋วเคลือบน้ำตาล





          ปิดท้ายกันด้วยโดนัทช็อกโกแลตจิ๋วเคลือบน้ำตาล ใส่ผงโกโก้กับนมสด เติมโยเกิร์ตกับเนย มาพร้อมวิธีทำน้ำตาลไอซิ่ง 



ส่วนผสม โดนัทช็อกโกแลตจิ๋ว


แป้งโฮลวีต หรือแป้งอเนกประสงค์ 2 ถ้วย (หรือแป้งอเนกประสงค์ 1 ถ้วย+แป้งโฮลวีต 1 ถ้วย)
น้ำตาลทราย 1 ถ้วย
ผงโกโก้ 1/2 ถ้วย
ผงฟู 1 ช้อนชา
เบกกิ้งโซดา 1 ช้อนชา
เกลือป่น 1/4 ช้อนชา
ไข่ไก่ 2 ฟอง 
นมสด 3/4 ถ้วย
กรีกโยเกิร์ต 1/4 ถ้วย
กลิ่นวานิลลา 2 ช้อนชา
เนยจืดละลาย 3 ช้อนโต๊ะ


ส่วนผสม น้ำตาลสำหรับเคลือบ


น้ำตาลไอซิ่ง 225 กรัม
เฮฟวี่ครีม 60 มิลลิลิตร
กลิ่นวานิลลา 1 ช้อนชา
น้ำเลมอน 1 ช้อนชา


วิธีทำโดนัทช็อกโกแลตจิ๋ว

     1. เปิดเตาอบที่อุณหภูมิ 350 องศาฟาเรนไฮต์ หรือ 177 องศาเซลเซียส และฉีดสเปรย์น้ำมันลงในพิมพ์มัฟฟินขนาด 24 หลุม เตรียมไว้
     2. ทำแป้งโดนัทโดยร่อนแป้งกับน้ำตาลทรายลงในอ่างผสม ใส่ผงโกโก้ ผงฟู เบกกิ้งโซดา และเกลือลงไป ผสมพอเข้ากัน เตรียมไว้
     3. ตีผสมไข่ไก่ นมสด โยเกิร์ต และกลิ่นวานิลลาจนเนียนเข้ากัน ใส่เนยละลาย ผสมจนเข้ากัน เทส่วนผสมของแห้งลงไป คนผสมจนเข้ากัน ตักลงในพิมพ์มัฟฟิน ประมาณ 3/4 ของพิมพ์ 
     4. นำไปอบประมาณ 10 นาทีหรือจนสุก นำออกมาพักไว้ประมาณ 5 นาที แล้วนำออกจากพิมพ์พักต่ออีก 5 นาทีก่อนเคลือบไอซิ่ง
     5. ทำไอซิ่งเกลซโดยร่อนน้ำตาลไอซิ่งลงอ่างผสม ใส่เฮฟวี่ครีม กลิ่นวานิลลา และเลมอนลงไป คนผสมจนเนียน เสร็จแล้วเอาโดนัทมาเคลือบตามชอบ 

           วันหยุดนี้มาทำโดนัทจิ๋ว ขนมกินเพลิน ๆ กันดีไหม ถ้าไม่มีเตาอบเอามาทอดก็อร่อย ดัดแปลงรสชาติได้ตามชอบ ไม่ว่าจะเป็นโดนัทชาเขียว โดนัทใบเตย เป็นต้น 
แนะนำสูตรโดนัทอื่น ๆ ที่น่าสนใจ ใครอยากทำเมนูไหนคลิกเลยจ้า

     ★​ 6 สูตรโดนัทน้ำตาล รวมเมนูขนมทำง่ายอร่อยได้ทุกวัย
     ★​ 7 สูตรโดนัทหน้าต่าง ๆ แบบโฮมเมดอร่อยนุ่มกินเพลินพร้อมสูตรแป้ง
     ★​ พอนเดอริง สูตรทำโดนัทนวดมือเหนียวนุ่มทำเองได้
     ★​ 7 สูตรโดนัทไม่ทอด โดนัทอบ แป้งนุ่มหอมกรุ่นไม่ทอดก็อร่อยได้
     ★​ 8 สูตรทำโดนัท โฮมเมดเนื้อนุ่มหวานอร่อยใช่เลย
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













5 สูตรทำโดนัทจิ๋ว โดนัททรงกลมสุดน่ารัก




โพสต์เมื่อ 28 ธันวาคม 2564 เวลา 14:44:43
 6,286 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































