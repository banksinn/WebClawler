




เทคนิคปอกเปลือกอาหารและผลไม้ง่าย ๆ สวยงามแบบมืออาชีพ

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เคล็ดลับทำอาหาร












10 เทคนิคปอกเปลือกอาหารและผลไม้ง่าย ๆ สวยงามฉบับมือโปร





4,524อ่าน














0












          ชวนส่องเทคนิคปอกเปลือกอาหารและผลไม้ง่าย ๆ รับรองทำตามแล้วไม่พัง หน้าตาสวยงามเหมือนมืออาชีพ
 




             เคยมีปัญหาการปอกผลไม้หรืออาหารกันบ้างไหม สำหรับใครที่ปอกแล้วหน้าตาดูไม่น่ากินเอาเสียเลย กระปุกดอทคอมขอนำเสนอเทคนิคปอกเปลือกง่าย ๆ เช่น ปอกเปลือกไข่ ปอกเปลือกกุ้ง ปอกเปลือกผลไม้ เป็นต้น ครั้งต่อไปจะได้ปอกแล้วปังไม่พังแน่นอนจ้า
1. ปอกเปลือกไข่



ภาพจาก คุณ in my station สมาชิกเว็บไซต์พันทิปดอทคอม

            เริ่มกันที่วิธีปอกเปลือกไข่ต้ม โดยที่ไม่ต้องเคาะให้แตก พอต้มเสร็จก็แค่เขย่าหม้อ เพียงเท่านี้เปลือกไข่ก็แตกออกพร้อมแกะแล้ว


สิ่งที่ต้องเตรียม


ไข่
​น้ำ
​เกลือป่น


วิธีต้มไข่

     1. ​ถ้าเป็นไข่ใหม่ให้เอาไปตากแดด ประมาณ 1 ชั่วโมง ถ้าเป็นไข่เก่าก็นำไปต้มได้เลย ​
     2. ตั้งหม้อเติมน้ำเปล่ากะพอท่วมไข่ ถ้าน้ำไม่ท่วมไข่ ไข่แดงจะขึ้นไปอยู่ฝั่งที่ไม่โดนน้ำ เวลาต้มเสร็จไข่ขาวตรงบริเวณที่ไม่โดนน้ำจะบาง และขาดเวลาที่แกะ เติมเกลือป่น 1 ช้อนโต๊ะกินข้าว นำขึ้นตั้งไฟปานกลาง ต้มไปประมาณ 8-10 นาที
     3. พอไข่สุกก็ยกลง เทน้ำร้อนทิ้งแล้วก็เปิดน้ำก๊อกใส่ แช่น้ำไว้สักพักจนไข่เย็นลงแล้วก็เทน้ำออก

วิธีปอกเปลือกไข่ต้มง่าย ๆ


เขย่าหม้อที่ต้มไข่ ลักษณะเหมือนฝัดเปลือกถั่วออกจากเมล็ดถั่วลิสง ไข่จะหลุดออกมาแบบง่าย ๆ ไม่ต้องแกะเอง พอฟองไหนเปลือกหลุดแล้วก็แยกเอาไปใส่ภาชนะอื่นไว้ แต่ต้องแน่ใจว่าไข่เย็นแล้ว เพราะถ้าเขย่าทั้งที่ไข่ร้อน ๆ อยู่เดี๋ยวเละ 
	 


ดูวิธีปอกเปลือกไข่ เพิ่มเติมคลิก

2. ปอกเปลือกกระเทียม



ภาพจาก คุณ rin silpachai สมาชิกเว็บไซต์ยูทูบดอทคอม

           เคยมีปัญหากับการปอกกระเทียมกันใช่ไหม กว่าเปลือกจะหลุดออกมาได้ทำเอาเหงื่อตกกันเลย ลองใส่กระเทียมทั้งหัวลงไปในอ่าง แล้วประกบกับอ่างอีกใบ จากนั้นก็เขย่าแรง ๆ แค่นี้เปลือกกระเทียมก็หลุดออกมาอย่างง่ายดาย


สิ่งที่ต้องเตรียม


กระเทียม
กะละมังสแตนเลส (ขนาดเท่ากัน) 2 ใบ


วิธีปอกเปลือกเทียมง่าย ๆ 


ใส่กระเทียมลงในกะละมังใบแรก ปิดด้วยกะละมังใบที่ 2 จับให้แน่นแล้วเขย่ากะละมังแรง ๆ ประมาณ10 วินาที
	 


ดูวิธีปอกเปลือกกระเทียม เพิ่มเติมคลิก

3. ปอกเปลือกกุ้งแบบใช้กรรไกร



คุณ rin silpachai สมาชิกเว็บไซต์ยูทูบดอทคอม

          สำหรับใครชอบกินกุ้งลองมาทำดู มีอุปกรณ์คือกรรไกรเท่านั้น แค่ดึงหัวกุ้งแล้วแหย่กรรไกรเข้าไปในตัวกุ้ง จากนั้นก็ค่อย ๆ ตัดจนเปลือกขาด



สิ่งที่ต้องเตรียม


กุ้งสด
กรรไกร


วิธีปอกเปลือกกุ้ง

     1. ตัดหรือดึงหัวกุ้งออก
     2. ใช้กรรไกรเสียบเข้าไปในเนื้อกุ้งตรงส่วนหลัง แล้วค่อย ๆ ตัดจนถึงหาง
     3. จับหางไว้แล้วค่อย ๆ แกะเปลือกกุ้งออก และดึงเส้นดำออก
 

ดูวิธีปอกเปลือกกุ้งแบบใช้กรรไกร เพิ่มเติมคลิก

4. ปอกเปลือกกุ้งแบบใช้ปลายช้อน















ภาพจาก ครัวแม่ผึ้ง bee happy kitchen

           มาต่อกันที่อีกวิธีปอกเปลือกกุ้ง วิธีนี้ใช้ปลายช้อนกินข้าวสอดไปในเปลือกกุ้งแล้วบิดมือเบา ๆ เพียงเท่านี้เปลือกกุ้งก็หลุดออกมาแล้วจ้า


สิ่งที่ต้องเตรียม


กุ้งสด
ช้อนสั้น 


วิธีปอกเปลือกกุ้งแบบใช้ปลายช้อน 


ใช้ปลายช้อนสอดเข้าไปในเปลือกกุ้ง แล้วบิดมือเบา ๆ เปลือกกุ้งจะหลุดออกโดยง่ายมาก ๆ
	 


ดูวิธีปอกเปลือกกุ้งแบบใช้ปลายช้อน เพิ่มเติมคลิก

5. ปอกเปลือกกุ้งแบบใช้ส้อม 















ภาพจาก ครัวแม่ผึ้ง bee happy kitchen

          หลังจากใช้ช้อนปอกเปลือกกุ้งกันแล้ว ถ้าใครไม่ถนัดก็ใช้ส้อมแทนก็ได้ โดยใช้ส้อมสอดเข้าไปในเปลือกกุ้งแล้วบิดมือเบา ๆ แค่นี้ก็ได้กุ้งเนื้อสวยงามแล้วจ้า



สิ่งที่ต้องเตรียม


กุ้งสด
ส้อม


วิธีปอกเปลือกกุ้งแบบใช้ส้อม


ใช้ปลายส้อมสอดเข้าไปที่เปลือกกุ้งแล้วบิดมือเบา ๆ ก็จะแกะเปลือกกุ้งออกได้แบบง่าย ๆ เลย
	 


ดูวิธีปอกเปลือกกุ้งแบบใช้ส้อม เพิ่มเติมคลิก

6. ปอกเปลือกทุเรียน



ภาพจาก ครัวแม่ผึ้ง bee happy kitchen

          ต่อไปนี้หน้าทุเรียนต้องได้ปอกแน่นอน แค่เตรียมอุปกรณ์ให้พร้อม และทำตามขั้นตอนด้านล่างนี้ได้เลย รับรองได้พูสวยงามแน่นอน



อุปกรณ์ในการปอกทุเรียน


ถุงมือหนา 
เขียงหรือกระดาน 
มีดยาวปลายแหลม หรือมีดหนา ด้ามจับแข็งแรง


ขั้นตอนการปอกทุเรียน


ถ้าเป็นทุเรียนแบบที่มีก้านติดมาด้วยก็ใช้มีดตัดก้านออกได้เลย










เฉือนตรงปลายของผลทุเรียน จะทำให้เห็นรอยแยกของพูได้อย่างชัดเจน










ใช้มีดกรีดไปตามร่องพูเบา ๆ โดยเริ่มจากส่วนท้ายผลที่เฉือนไว้ และลากยาวลงไปตลอดทั้งลูก ขั้นตอนนี้ให้จับผลทุเรียนให้ถนัดมือ ถ้าใครใช้มือเปล่า ก็แนะนำให้จับตรงช่วงรอยแยกของหนาม แต่เพื่อความปลอดภัย ใส่ถุงมือหนา ๆ จะดีกว่า










เมื่อกรีดเป็นแนวตามร่องพูทั้งลูกแล้ว ถ้าเป็นทุเรียนแก่จัด ก็ใช้มือแหวกพูได้เลย










แต่ถ้าเป็นลูกใหญ่ ๆ อย่างหมอนทองหรือก้านยาว หรือเป็นแบบห่าม ๆ กรอบนอกนุ่มใน พูยังไม่แยกจากกัน แนะนำว่าให้ตัดแบ่งแยกออกมาเป็นพู ๆ ก่อน แล้วใช้มีดกรีดไปตรงกลางพูเบา ๆ ไม่ต้องลึก เดี๋ยวจะโดนเนื้อทุเรียน จากนั้นใช้มือฉีกเปลือกออก 1 ด้าน เห็นเนื้อทุเรียนสวย ๆ แล้ว 










ค่อย ๆ แกะเนื้อทุเรียนออกจากเปลือกอย่างเบามือ เพื่อป้องกันไม่ให้เนื้อช้ำ แค่นี้ก็ได้เนื้อทุเรียนหวานหอมไว้กินกันแล้ว










ดูวิธีปอกเปลือกทุเรียน เพิ่มเติมคลิก

7. ปอกเปลือกส้มโอ





           ถ้าเคยปอกส้มโอแล้วกลีบไม่สวย เนื้อเละ ดูไม่น่ากิน ลองมาปอกตามวิธีนี้ดู ใช้ได้กับส้มโอทั้งลูกเล็กและลูกใหญ่ เปลือกหนาหรือเปลือกบางได้หมด


สิ่งที่ต้องเตรียม


ส้มโอ
มีด


วิธีปอกเปลือกส้มโอ


ใช้มีดตัดส่วนหัวของส้มโอออก










ใช้มีดกรีดที่เปลือกข้างของส้มโอจากด้านบนลงมาสุดที่ด้านล่าง ให้มีความลึกพอประมาณแต่ระวังอย่าให้ถูกเนื้อส้มโอ ทำประมาณ 4-6 รอย










ฉีกเปลือกส้มโอตามรอยที่กรีดไว้ออก แล้วดึงเนื้อส้มโอออกจากเปลือก



























สอดนิ้วโป้งเข้าไปในช่องกึ่งกลางของส้มโอแล้วออกแรงฉีกครึ่งส้มโอออกจากกัน















ใช้มีดค่อย ๆ เฉือนแกนกลางของส้มโอออก แล้วค่อย ๆ บิเพื่อแยกกลีบส้มโอออกจากกัน










สุดท้ายใช้มีดและมือค่อย ๆ เลาะและแกะเปลือกส้มโอที่ติดอยู่ออกให้หมด โดยใช้อุ้งมือประคองเอาไว้ จัดเสิร์ฟ










ดูวิธีปอกเปลือกส้มโอ เพิ่มเติมคลิก

8. ปอกเปลือกอะโวคาโด



ภาพจาก คุณ taraenjoy สมาชิกเว็บไซต์พันทิปดอทคอม

          ถ้าอยากปอกอะโวคาโดกินเองอย่ารอช้า แค่มีมีดเอาไว้ผ่าเท่านั้น และใช้ช้อนตักเนื้อออกมา แค่นี้ก็เรียบร้อยจ้า



สิ่งที่ต้องเตรียม


อะโวคาโด
มีด
ช้อน


วิธีปอกเปลือกอะโวคาโด

     1. วางผลอะโวคาโดให้นอนราบกับเขียง
     2. ใช้มีดกรีดเข้าไปทางด้านข้าง และกรีดวนจนครบรอบ
     3. เมื่อผ่าแยกออกแล้วให้ใช้มีดปีกลงบนเม็ด และหมุนเม็ดเพื่อดึงเม็ดออก
     4. ใช้ช้อนตักเข้าไปบริเวณขอบผล แล้วตักแล้วควักเนื้อขึ้นมา 
 

ดูวิธีปอกเปลือกอะโวคาโด เพิ่มเติมคลิก

9. วิธีปอกเปลือกเผือกไม่ให้คันมือ 





           ถ้าปอกเปลือกเผือกแล้วคันมือยุบยิบ ลองทำตามวิธีเหล่านี้กันดู รับรองปอกง่ายผ่านฉลุย ไม่ว่าจะใส่ถุงมือปอก หรือทาปูนแดง หรือเอาเผือกไปย่างเพื่อกำจัดขนและยาง


สิ่งที่ต้องเตรียม


เผือก
ถุงมือ
มีด


วิธีปอกเปลือกเผือก

     วิธีที่ 1 : ใส่ถุงมือเวลาปอก โดยจับเผือกไปล้างให้สะอาดและเช็ดให้แห้ง จากนั้นก็ทำการปอกเปลือก หั่นเป็นชิ้นตามต้องการ
     วิธีที่ 2 : ทาปูนแดงที่ฝ่ามือ รอแห้งและปอกเปลือกเผือกได้ตามปกติ
     วิธีที่ 3 : เอาเผือกไปย่างไฟไม่ต้องให้สุกเพื่อกำจัดขนและยางไม่ให้มือคัน เมื่อย่างเสร็จแล้วก็นำมาปอกตามปกติ

10. วิธีปอกหัวปลีไม่ให้ดำ



ภาพจาก ครัวแม่ผึ้ง bee happy kitchen

           ทำยังไงถ้าปอกหัวปลีทิ้งไว้สักพักก็ดำ ลองจับแช่มะนาวกับน้ำส้มสายชูตามสูตรนี้เลย รับรองมีความขาวจั๊วะน่ากินมากจ้า


สิ่งที่ต้องเตรียม


หัวปลี
มะนาว 1 ลูก
น้ำส้มสายชู 1 ช้อนโต๊ะ
น้ำเปล่า


วิธีปอกหัวปลีไม่ให้ดำ


เตรียมหัวปลีสด ๆ










เอามะนาวผสมกับน้ำส้มสายชู 2 พลังความเปรี้ยวช่วยทำให้หัวปลีขาวน่ากินมาก















นำหัวปลีแช่ไว้ 5-10 นาที










ง่าย ๆ เพียงเท่านี้ หัวปลีจะไม่ดำ ไม่ฝาด ขาวจั๊วะข้ามคืน















ดูวิธีปอกหัวปลีไม่ให้ดำ เพิ่มเติมคลิก

            จบไปแล้วสำหรับเทคนิคปอกเปลือกง่าย ๆ ไม่ว่าจะปอกเปลือกอะไรก็ทำง่ายถ้าทำตามขั้นตอนด้านบน แอบคันมือเบา ๆ ไปซื้อกุ้งมาปอปเปลือกทำผัดกะเพราสำหรับมื้อเย็นกันเลยจ้า
  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













10 เทคนิคปอกเปลือกอาหารและผลไม้ง่าย ๆ สวยงามฉบับมือโปร




โพสต์เมื่อ 19 พฤศจิกายน 2564 เวลา 11:51:25
 4,524 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































