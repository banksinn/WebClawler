




เมนูขนมคลีน ของขวัญปีใหม่แทนความห่วงใยสำหรับคนสำคัญ

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารคลีน












13 สูตรขนมคลีน ทำเป็นของขวัญปีใหม่ใส่ใจสุขภาพคนพิเศษ





58,401อ่าน














0












          แจกฟรี ! วิธีทำขนมคลีน หลากสไตล์ไม่น่าเบื่อ มีทั้งขนมอบและขนมไม่อบ และสูตรเครื่องดื่มเพื่อสุขภาพ เหมาะเป็นไอเดียของขวัญปีใหม่สำหรับคนสำคัญ ถ้าใครได้รับต้องชอบแน่นอน   











            ใกล้เข้าเทศกาลปีใหม่กันแล้ว ใครอยากทำขนมคลีนเป็นของขวัญสำหรับคนพิเศษ ลูกค้า หรือเจ้านาย กระปุกดอทคอมขอนำเสนอวิธีทำขนมคลีน เช่น บราวนี่ฟักทอง เค้กช็อกโกแลตไร้แป้ง กล้วยน้ำว้าอบ เค้กอะโวคาโด เป็นต้น รวมทั้งมีเครื่องดื่มเพื่อสุขภาพด้วยนะ ลองเลือกทำกันได้เลยค่ะ
1. บราวนี่ฟักทอง



สูตรจาก easy food good health by andy

          เริ่มกันที่วิธีทำบราวนี่ฟักทอง สูตรขนมคลีนของขวัญปีใหม่ ใส่ข้าวโอ๊ตกับฟักทอง เติมน้ำตาลจากหญ้าหวาน เพิ่มความเข้มจากผงโกโก้ เติมออปชั่นพวกธัญพืชโรยหน้าลงไปหน่อย จะเอาไปอบหรือนึ่งก็ได้


ส่วนผสม บราวนี่ฟักทอง


ฟักทองนึ่ง 200 กรัม
ไข่ไก่ 1 ฟอง
กลิ่นวานิลลา 1/4 ช้อนชา
น้ำตาลหญ้าหวาน หรือน้ำผึ้ง 3 ช้อนโต๊ะ
ผงโกโก้ 2 ช้อนโต๊ะ
เกล็ดข้าวโอ๊ต 1 ถ้วย
ผงฟู 1/2 ช้อนชา
เบกกิ้งโซดา 1/2 ช้อนชา
อัลมอนด์ เมล็ดฟักทอง และเมล็ดแตงโม สำหรับโรยหน้า


วิธีทำบราวนี่ฟักทอง

     1. บดฟักทองนึ่งพอละเอียด ใส่ไข่ไก่ลงไปทั้งฟอง ตามด้วยกลิ่นวานิลลา คนให้เข้ากัน เติมความหวานโดยใช้น้ำผึ้งหรือน้ำตาลหญ้าหวาน เติมผงโกโก้ลงไปผสม แอนใช้เป็นผงโกโก้สีเข้ม คนให้เข้ากัน ตามด้วยเกล็ดข้าวโอ๊ต ตามด้วยผงฟูกับเบกกิ้งโซดา คนให้เข้ากัน
     2. ตักใส่พิมพ์สำหรับนึ่งและสำหรับอบ โรยหน้าด้วยธัญพืชอบตามชอบ ถ้านำไปอบให้นำเข้าเตาอบที่อุณหภูมิ 180 องศาเซลเซียส ใช้ไฟบน-ล่าง ประมาณ 15 นาที ถ้านำไปนึ่งใช้ไฟปานกลาง ประมาณ 15 นาที หรือจนขนมสุก
 

ดูวิธีทำ บราวนี่ฟักทอง เพิ่มเติมคลิก

2. เค้กช็อกโกแลตไร้แป้ง



สูตรจาก easy food good health by andy

           ใครอยากทำเค้กช็อกโกแลตไร้แป้งเป็นของขวัญปีใหม่มาจดสูตรกันค่ะ สูตรนี้ใช้กล้วยหอมกับเนยถั่วแบบไม่หวาน เติมน้ำผึ้งนิดหน่อย ใส่ผงโกโก้ สุดท้ายโรยหน้าด้วยอัลมอนด์สไลซ์


ส่วนผสม เค้กช็อกโกแลตไร้แป้ง


กล้วยหอม 1 ลูก
เนยถั่วแบบไม่หวาน 2 ช้อนโต๊ะ
น้ำผึ้ง 1 ช้อนโต๊ะ
ผงโกโก้สีเข้ม 100% 1 ช้อนโต๊ะ
อัลมอนด์สไลซ์ตามชอบ


วิธีทำเค้กช็อกโกแลตไร้แป้ง

     1. นำกล้วยหอมมาบดให้ละเอียด ใส่เนยถั่วลงไป คนให้เข้ากัน จากนั้นเติมน้ำผึ้งลงไป กรณีที่กล้วยงอมมากปรับลดความหวานได้ตามชอบ ร่อนผงโกโก้ลงไป คนให้เข้ากันจนเนียน ตักใส่พิมพ์ โรยหน้าด้วยอัลมอนด์สไลซ์
     2. นำเข้าเตาอบที่อุณหภูมิ 180 องศาเซลเซียส ใช้ไฟบน-ล่าง ประมาณ 10 นาที ขึ้นอยู่กับขนาดพิมพ์
 

ดูวิธีทำ เค้กช็อกโกแลตไร้แป้ง เพิ่มเติมคลิก

3. กล้วยน้ำว้าอบ



สูตรจาก คุณ nutchanart_ch สมาชิกเว็บไซต์พันทิปดอทคอม

          กล้วยพร้อม ! เตาอบพร้อม ! ลองทำเมนูกล้วยน้ำว้าอบกันดีไหม ส่วนผสมหลัก ๆ มีแค่กล้วยเท่านั้น จะใส่งาขาวหรือไม่ใส่ก็ได้ หั่นกล้วยเป็นเส้นแล้วเอาไปอบจนนุ่ม เสร็จแล้วก็ใส่ถุงหรือกล่องสวย ๆ ผูกโบหน่อย แค่นี้ก็พร้อมมอบเป็นของขวัญปีใหม่แล้วค่ะ


ส่วนผสม กล้วยน้ำว้าอบ


กล้วยน้ำว้า
งาขาว


วิธีทำกล้วยน้ำว้าอบ

     1. ปอกเปลือกกล้วย และหั่นกล้วยให้เป็นแนวยาว แบ่งเป็น 4 ส่วน วางกระดาษรองอบในถาด จากนั้นนำกล้วยมาวางเรียงกัน โรยงาขาว
     2. นำเข้าเตาอบโดยใช้ไฟอ่อนที่อุณหภูมิ 170 องศาเซลเซียส อบเป็นเวลา 70-90 นาที
 

ดูวิธีทำ กล้วยน้ำว้าอบ เพิ่มเติมคลิก

4. เค้กวีแกน



สูตรจาก คุณส้มสีสุก สมาชิกเว็บไซต์พันทิปดอทคอม

          เตาอบไม่มีก็ไม่ต้องแคร์ เพราะเค้กวีแกนสูตรนี้ไม่ใช้เตาอบ ใครอยากทำเป็นของขวัญของฝากปีใหม่จัดเลยค่ะ มาพร้อมวิธีทำฐานเค้กจากธัญพืช ตัวเค้กมี 3 ชั้น ทำจากมันหวานบด ถั่วแดงบด และฟักทองบด


ส่วนผสม เค้กวีแกน the 3 musketeers

ส่วนผสม ฐานเค้ก

อัลมอนด์
วอลนัท
อินทผาลัม

ส่วนผสม เค้กชั้นที่ 1

มันหวานบด
น้ำมันมะพร้าวออร์แกนิก
กลิ่นวานิลลา
เมเปิลไซรัป หรือน้ำตาลทราย

ส่วนผสม เค้กชั้นที่ 2

ถั่วแดงบด
มันหวานบด
น้ำมันมะพร้าวออร์แกนิก
กลิ่นวานิลลา
เมเปิลไซรัป หรือน้ำตาลทราย

ส่วนผสม ชั้นที่ 3

ฟักทองญี่ปุ่น


วิธีทำเค้กวีแกน the 3 musketeers

     1. ตัวฐานปั่นอัลมอนด์ วอลนัท และอินทผาลัม จากนั้นอัดให้เป็นฐาน แช่เย็นให้เซตตัว
     2. ตัวเนื้อเค้กชั้นแรกใช้มันหวานบดกับน้ำมันมะพร้าวออร์แกนิก เติมกลิ่นวานิลลา ถ้าใครชอบหวานเพิ่มก็ใส่เมเปิลไซรัปลงไปแทนน้ำตาล
     3. ตัวเนื้อเค้กชั้นที่สองบดถั่วแดงกับส่วนผสมเดียวกัน
     4. ตัวเนื้อเค้กบนสุดคือ ฟักทองญี่ปุ่น
 

ดูวิธีทำ เค้กวีแกน the 3 musketeers เพิ่มเติมคลิก

5. เค้กมันเทศกับฟักทอง



สูตรจาก คุณส้มสีสุก สมาชิกเว็บไซต์พันทิปดอทคอม

          ใครอยากทำเค้กไม่ใช้เตาอบอย่างง่าย ขอแนะนำเค้กมันเทศกับฟักทอง ฐานเค้กทำจากธัญพืชมาพร้อมเนื้อเค้ก 2 ชั้น ชั้นแรกเป็นมันหวานบด ส่วนชั้นที่ 2 เป็นฟักทองบด


ส่วนผสม เค้กมันเทศกับฟักทอง

ส่วนผสม ฐานเค้ก

อัลมอนด์
วอลนัท
อินทผาลัม

ส่วนผสม เค้กชั้นที่ 1

มันหวานบด
น้ำมันมะพร้าวออร์แกนิก
กลิ่นวานิลลา
เมเปิลไซรัป หรือน้ำตาลทราย

ส่วนผสม ชั้นที่ 2

ฟักทองญี่ปุ่น


วิธีทำเค้กมันเทศกับฟักทอง

     1. ตัวฐานปั่นอัลมอนด์ วอลนัท และอินทผาลัม จากนั้นอัดให้เป็นฐาน แช่เย็นให้เซตตัว
     2. ตัวเนื้อเค้กชั้นแรกใช้มันหวานบดกับน้ำมันมะพร้าวออร์แกนิก เติมกลิ่นวานิลลา ถ้าใครชอบหวานเพิ่มก็ใส่เมเปิลไซรัปลงไปแทนน้ำตาล
     3. ตัวเนื้อเค้กชั้นบนสุดคือ ฟักทองญี่ปุ่น
 

ดูวิธีทำ เค้กมันเทศกับฟักทอง เพิ่มเติมคลิก

6. เค้กอะโวคาโด



สูตรจาก คุณส้มสีสุก สมาชิกเว็บไซต์พันทิปดอทคอม

          อื้อหือ… เค้กอะโวคาโดสูตรนี้ดูน่าอร่อยและเฮลธ์ตี้สุด ๆ ตัวเค้กทำจากอะโวคาโดผสมกับผงโกโก้ เติมความหวานจากเมเปิลไซรัป แต่งหน้าด้วยอัลมอนด์สไลซ์


ส่วนผสม เค้กอะโวคาโด


อะโวคาโด
ผงโกโก้
เมเปิลไซรัป
น้ำมันมะพร้าวออร์แกนิก
กลิ่นวานิลลา
อัลมอนด์สไลซ์


วิธีทำเค้กอะโวคาโด


บดอะโวคาโดผสมกับผงโกโก้ และเมเปิลไซรัป ใส่น้ำมันมะพร้าวออร์แกนิกลงไปนิดหน่อย กลบกลิ่นด้วยวานิลลา โรยด้วยอัลมอนด์สไลซ์
	 


ดูวิธีทำ เค้กอะโวคาโด เพิ่มเติมคลิก

7. เค้กบอลกราโนล่า



สูตรจาก คุณสมาชิกหมายเลข 1860279 สมาชิกเว็บไซต์พันทิปดอทคอม

           ว้าว ! เค้กบอลกราโนล่าปั้นเป็นก้อนกลมขนาดพอดีคำก็ดูเก๋ดีนะคะ ส่วนผสมมีข้าวโอ๊ต กล้วยหอม และกราโนล่า เติมรสเข้มจากผงโกโก้ ถ้าไม่มีกระทะทำทาโกะยากิก็ลองใช้เตาอบกันดูนะคะ


ส่วนผสม เค้กบอลไส้กราโนล่า


แป้งข้าวโอ๊ต 4 ช้อนโต๊ะ
กล้วยหอม 1 ลูก
ไข่ไก่ 1 ฟอง
ไข่ขาว 1 ฟอง
กลิ่นวานิลลา
ผงโกโก้ 1 ช้อนชา
กราโนล่า


วิธีทำเค้กบอลไส้กราโนล่า

     1. ตีแป้งข้าวโอ๊ต กล้วย ไข่ไก่ ไข่ขาว และวานิลลา เข้าด้วยกัน
     2. ปั่นเสร็จแบ่ง 2 ส่วน ส่วนแรกปล่อยไว้ อีกส่วนใส่ผงโกโก้ เทแต่ละสีลงกระทะทำทาโกะยากิ สักพักใส่กราโนล่าไว้ตรงกลาง แล้วก็พลิกไปมาเหมือนทำทาโกะยากิ ตกแต่งอีกนิดหน่อย
 

ดูวิธีทำ เค้กบอลกราโนล่า เพิ่มเติมคลิก

8. เค้กกล้วยหอมแป้งโฮลวีต



สูตรจาก คุณ isweet สมาชิกเว็บไซต์พันทิปดอทคอม

          จากที่เคยทำเค้กกล้วยหอมแป้งทั่วไป ลองเปลี่ยนมาใช้แป้งโฮลวีตเหมือนเค้กกล้วยหอมสูตรนี้กันดีไหม ใส่เนยสดเพิ่มความหอมด้วย ลองทำแจกช่วงปีใหม่นี้กันเถอะ


ส่วนผสม เค้กกล้วยหอมแป้งโฮลวีต


กล้วยหอมขนาดย่อม ๆ งอม ๆ 4 ลูก
แป้งโฮลวีต 1+1/2 ถ้วย
น้ำตาลทรายแดง 1/4 ถ้วย
ไข่ไก่ 1 ฟอง
เนยเค็มละลาย 50 กรัม
เบกกิ้งโซดา 1/4 ช้อนชา
ผงฟู 1/4 ช้อนชา
กลิ่นวานิลลาเบทส์ โอเดอร์ 1 ช้อนชา


วิธีทำเค้กกล้วยหอมแป้งโฮลวีต

       1. เปิดเตาอบที่อุณหภูมิ 180 องศาเซลเซียส นานประมาณ 20 นาที เตรียมไว้
     2. ใช้ตะกร้อมือตีไข่ไก่ให้เข้ากันแล้วใส่เนยละลายลงไป
     3. หั่นกล้วยหอมเป็นชิ้นเล็ก ๆ แล้วใช้ส้อมบี้ให้เละ ๆ นำไปใส่ในชามไข่และเนย ใช้ตะกร้อมือคนผสมวน ๆ จนเข้ากันเป็นเนื้อเดียว
     4. ใส่น้ำตาลทรายแดงลงไป ตีให้เข้ากัน
     5. ร่อนแป้งโฮลวีต ผงฟู และเบกกิ้งโซดา ลงไปในชามผสม (แป้งโฮลวีตอาจร่อนได้ไม่หมดเพราะเนื้อแป้งจะหยาบ เพราะฉะนั้นแป้งที่เหลือบนที่ร่อนก็ใส่ลงไป)
     6. ตีผสมทุกอย่างให้เข้ากัน (เนื้อจะข้นและหนืดนิด ๆ) เทใส่พิมพ์กระดาษประมาณ 3/4 พิมพ์ เพราะเนื้อเค้กจะฟูขึ้นมา จากนั้นนำเข้าเตาอบที่อุณหภูมิ 180 องศาเซลเซียส อบประมาณ 20-25 นาที ใช้ไฟบน-ไฟล่างอบจนสุก
 
ถ้าชอบเนื้อนุ่ม ๆ ชุ่มชื้น ให้ใช้สูตรด้านล่างนี้

ส่วนผสม เค้กกล้วยหอม


กล้วยหอมขนาดย่อม ๆ งอม ๆ 3 ลูก
แป้งโฮลวีต 1+1/2 ถ้วย
น้ำตาลทรายแดง 1/4 ถ้วย
ไข่ไก่ 1 ฟอง
น้ำมันมะกอก 1/2 ถ้วย
เบกกิ้งโซดา 1/4 ช้อนชา
ผงฟู 1/4 ช้อนชา
เกลือ 1/4 ช้อนชา
แครนเบอร์รีอบแห้ง 1/2 ถ้วย (หั่นละเอียด)


วิธีทำเค้กกล้วยหอม

     1. เปิดเตาอบที่อุณหภูมิ 180 องศาเซลเซียส นานประมาณ 20 นาที เตรียมไว้
     2. ใช้ตะกร้อมือตีไข่ไก่และน้ำตาลให้เข้ากัน พักไว้
     3. หั่นกล้วยหอมเป็นชิ้นเล็ก ๆ แล้วใช้ส้อมบี้ให้เละ ๆ นำไปใส่ในชามไข่และน้ำตาล ใส่น้ำมันมะกอกลงไป ใช้ตะกร้อมือคนผสมวน ๆ จนเข้ากันเป็นเนื้อเดียว
     4. ร่อนแป้งโฮลวีต ผงฟู และเบกกิ้งโซดา ลงไปในชามผสม (แป้งโฮลวีตอาจร่อนได้ไม่หมดเพราะเนื้อแป้งจะหยาบ เพราะฉะนั้นแป้งที่เหลือบนที่ร่อนก็ใส่ลงไป)
     5. ตีผสมทุกอย่างให้เข้ากัน (เนื้อจะข้นและหนืดนิด ๆ) เทใส่พิมพ์กระดาษประมาณ 3/4 พิมพ์ เพราะเนื้อเค้กจะฟูขึ้นมา จากนั้นนำเข้าเตาอบที่อุณหภูมิ 180 องศาเซลเซียส อบประมาณ 20-25 นาที ใช้ไฟบน-ไฟล่าง อบจนสุก
 

ดูวิธีทำ เค้กกล้วยหอมแป้งโฮลวีต เพิ่มเติมคลิก

9. เค้กแอปเปิลซินนามอน



สูตรจาก คุณ #healthypd สมาชิกเว็บไซต์พันทิปดอทคอม

          เค้กกล้วยหอมก็เคยทำแจกปีใหม่แล้ว คราวนี้ลองเปลี่ยนมาทำเค้กแอปเปิลซินนามอนบ้างดีไหม ใส่แป้งโฮลวีตผสมกับเนื้อแอปเปิล ใส่มูสลี่ เติมน้ำผึ้งและสารสกัดจากหญ้าหวาน


ส่วนผสม เค้กแอปเปิลซินนามอน


แอปเปิล 1 ลูกใหญ่
แป้งโฮลวีต 1 ถ้วย
มูสลี่ 1 ถ้วย
ไข่ไก่ 1 ฟอง
โยเกิร์ต 1 ถ้วย
นม 1/2 ถ้วย
ผงซินนามอน 1 ช้อนโต๊ะ (ใส่มากน้อยตามชอบ)
เบกกิ้งโซดา 1 ช้อนชา
น้ำผึ้ง 1/2 ถ้วย
สารสกัดจากหญ้าหวาน 1/2 ถ้วย
ช็อกโกแลตชิพ
อัลมอนด์บดหยาบ


วิธีทำเค้กแอปเปิลซินนามอน

     1. เริ่มจากสับแอปเปิลไม่ต้องละเอียดมาก เพราะเดี๋ยวจะปั่นต่ออยู่แล้ว
     2. ใส่แอปเปิลลงในเครื่องปั่น ตามด้วยแป้งโฮลวีต มูสลี่ ไข่ไก่ โยเกิร์ต นม ซินนามอน เบกกิ้งโซดา น้ำผึ้ง และสารสกัดจากหญ้าหวาน ปั่นให้เข้ากัน ใส่ช็อกโกแลตชิพลงไปคนผสม เทใส่พิมพ์ โรยด้วยอัลมอนด์
     3. นำเข้าไปอบใช้ไฟบน-ล่าง ประมาณ 180 องศาเซลเซียส เวลา 30 นาที
 

ดูวิธีทำ เค้กแอปเปิลซินนามอน เพิ่มเติมคลิก

10. บาร์ข้าวโอ๊ต 



สูตรจาก คุณสมาชิกหมายเลข 1860279 สมาชิกเว็บไซต์พันทิปดอทคอม

          ถ้าให้ทำเค้กคลีนอาจไม่ใช่แนว ลองมาทำบาร์ข้าวโอ๊ตรสช็อกโกแลตเป็นของขวัญปีใหม่กันดีไหม ส่วนผสมหลัก ๆ คือ ข้าวโอ๊ตและผงโกโก้ เพิ่มความหวานจากเนยถั่วช็อกโกแลตและน้ำผึ้ง


ส่วนผสม บาร์ข้าวโอ๊ต


กล้วยหอม 1 ลูก
ข้าวโอ๊ต 1 ถ้วยตวง
น้ำผึ้ง 1 ช้อนโต๊ะ
เนยถั่วช็อกโกแลต 1 ช้อนโต๊ะ
ผงโกโก้แท้ 1 ช้อนโต๊ะ


วิธีทำบาร์ข้าวโอ๊ต

     1. บดกล้วย ข้าวโอ๊ต น้ำผึ้ง เนยถั่วช็อกโกแลต และผงโกโก้แท้
     2. เทใส่พิมพ์นำเข้าไปอบอุณหภูมิ 150 องศาเซลเซียส ประมาณ 15-18 นาที
     3. รอให้หายร้อนสักพัก ตัดแบ่ง จะจิ้มกับกรีกโยเกิร์ตหรือช็อกโกแลตก็ได้
 

ดูวิธีทำ บาร์ข้าวโอ๊ต เพิ่มเติมคลิก

11. ทาร์ตมะพร้าว



สูตรจาก คุณสมาชิกหมายเลข 1860279 สมาชิกเว็บไซต์พันทิปดอทคอม

          ใครจะไปรู้ว่าตัวทาร์ตไม่ต้องใช้แป้งก็อร่อย ยกตัวอย่างทาร์ตมะพร้าว มีส่วนผสมของมะพร้าวและน้ำผึ้ง กรุลงพิมพ์แล้วเอาไปอบจนสุก มาพร้อมวิธีทำครีมโยเกิร์ตช็อกโกแลตหวานน้อย


ส่วนผสม ทาร์ตมะพร้าว


มะพร้าวอบแห้ง (หรือมะพร้าวขูดฝอย) 1/2 ถ้วย
ไข่ขาว 1 ฟอง
น้ำผึ้ง 1/2 ช้อนโต๊ะ


ส่วนผสม ครีมโยเกิร์ตช็อกโกแลต


โยเกิร์ตรสธรรมดา ไม่ใส่น้ำตาล (หรือกรีกโยเกิร์ต) 1 ถ้วย
ผงโกโก้แท้ 1 ช้อนโต๊ะ
น้ำผึ้ง 1/2 ช้อนโต๊ะ


วิธีทำทาร์ตมะพร้าว

     1. ทำทาร์ตโดยนำมะพร้าวอบแห้ง ไข่ขาว และน้ำผึ้ง มาผสมรวมกันแล้วกรุลงพิมพ์ นำไปอบอุณหภูมิ 150 องศาเซลเซียส ประมาณ 15 นาที เสร็จแล้วปล่อยทิ้งไว้
     2. ทำครีมโยเกิร์ตช็อกโกแลตโดยนำทุกอย่างผสมให้เข้ากันแล้วเทใส่ทาร์ต แต่งหน้าตามใจชอบ จะกินเลยหรือแช่ตู้เย็นก่อนก็ได้
 

ดูวิธีทำ ทาร์ตมะพร้าว เพิ่มเติมคลิก

12. บราวนี่ถั่วดำ สูตรไร้แป้ง



สูตรจาก คุณ littlefilmz สมาชิกเว็บไซต์พันทิปดอทคอม

          บราวนี่ข้าวโอ๊ตใคร ๆ ก็ทำแจกกัน ลองมาทำบราวนี่ถั่วดำสุดแนวกันเถอะ ใส่สารสกัดจากหญ้าหวาน เติมกลิ่นวานิลลา เพิ่มช็อกโกแลตชิพและโรยหน้าด้วยอัลมอนด์สไลซ์


ส่วนผสม บราวนี่ถั่วดำ


ถั่วดำต้มสุก 1+1/2 ถ้วยตวง
ไข่ไก่ 3 ฟอง
ผงโกโก้ (แบบไม่หวาน) 1/4 ถ้วยตวง
สารสกัดจากหญ้าหวาน (stevia) 3 ช้อนชา (เพิ่ม-ลดตามความชอบ)
เกลือป่น 1/4 ช้อนชา
ผงฟู 1/2 ช้อนชา
เบกกิ้งโซดา 1/4 ช้อนชา
น้ำมันมะพร้าว (หรือน้ำมันดอกคาโนลา) 3 ช้อนโต๊ะ
กลิ่นวานิลลา 1 ช้อนชา (ใช้ vanilla extract นะคะ เพราะถ้าเป็น vanilla essence อาจจะต้องใส่มากหน่อย)
ช็อกโกแลตชิพ หรือถั่วต่าง ๆ ตามชอบ


วิธีทำบราวนี่ถั่วดำ

     1. วอร์มเตาอบที่อุณหภูมิ 180 องศาเซลเซียส
     2. นำถั่วดำ ไข่ไก่ ผงโกโก้ สารสกัดจากหญ้าหวาน เกลือป่น ผงฟู เบกกิ้งโซดา น้ำมันมะพร้าว และกลิ่นวานิลลา ยกเว้นช็อกโกแลตชิพหรือถั่ว ใส่ลงในเครื่องปั่น ปั่นจนเนียนเทลงในพิมพ์ หรือถาดทนความร้อน โรยช็อกโกแลตชิพลงไปเลย หรือจะผสมลงไปในเนื้อขนมเลยก็ได้ โรยหน้าด้วยอัลมอนด์สไลซ์
     3. นำเข้าเตาอบแล้วอบประมาณ 20-25 นาที อยู่ที่ความหนาของขนมและถาดที่ใช้อบ ลองเช็กความสุกด้วยไม้จิ้มฟัน ถ้าไม่มีเนื้อขนมติดไม้ออกมาเป็นอันใช้ได้
 

ดูวิธีทำ บราวนี่ถั่วดำ สูตรไร้แป้ง เพิ่มเติมคลิก

13. นมอัลมอนด์ 



สูตรจาก คุณ kat bake club สมาชิกเว็บไซต์พันทิปดอทคอม

          ปิดท้ายกันด้วยเครื่องดื่มเพื่อสุขภาพอย่างนมอัลมอนด์ ใครที่อยากทำให้คนพิเศษดื่มรับวันปีใหม่ลองทำดูนะคะ ถ้าไม่ชอบกินเดี่ยว ๆ ก็สามารถกินกับพวกธัญพืชต่าง ๆ ได้ด้วยนะคะ


ส่วนผสม นมอัลมอนด์


อัลมอนด์ 1 ถ้วย
น้ำสะอาด (สำหรับแช่อัลมอนด์)
น้ำต้มสุก 4 ถ้วย
น้ำผึ้ง 2-3 ช้อนชา
กลิ่นวานิลลา 1/4 ช้อนชา
คอร์นเฟล็ก
สตรอว์เบอร์รีอบกรอบ


วิธีทำนมอัลมอนด์

     1. นำอัลมอนด์แช่น้ำสะอาดทิ้งไว้อย่างต่ำ 8 ชั่วโมง (หรือข้ามคืน)
     2. กรองน้ำที่แช่อัลมอนด์ทิ้งไป เอาแต่เมล็ดอัลมอนด์ (เม็ดอวบอ้วน) ใส่ลงไปในโถปั่น เติมน้ำต้มสุกอุณหภูมิห้องลงไป ปั่นส่วนผสมทั้งหมดให้เป็นเนื้อเนียนละเอียด
     3. นำน้ำนมอัลมอนด์มากรองผ่านกระชอนตาถี่ หรือนำผ้าขาวบางมารองก่อนแล้วคั้นน้ำออกจนหมดก็ได้ (ส่วนกากอัลมอนด์ให้เก็บไว้ทำคุกกี้สูตรไร้แป้ง หากทานไม่หมดในครั้งเดียว สามารถเก็บไว้ในตู้เย็นได้ 3-4 วัน) นมอัลมอนด์ที่ได้จะมีรสจืด หอม และมัน หากชอบหวานสามารถเติมน้ำผึ้งหรือใส่กลิ่นวานิลลาลงไปเพื่อแต่งกลิ่นได้ตามใจชอบ
     4. ราดนมอัลมอนด์ลงในถ้วยที่มีคอร์นเฟล็ก สตรอว์เบอร์รีอบกรอบ และราดน้ำผึ้งลงไปอีกเล็กน้อย
 

ดูวิธีทำ นมอัลมอนด์ เพิ่มเติมคลิก

           จบไปแล้วสำหรับสูตรขนมคลีนที่น่าสนใจและเหมาะทำเป็นของขวัญปีใหม่ หรือของขวัญเทศกาลสำคัญต่าง ๆ มีทั้งเบเกอรี่อย่างขนมอบและขนมไม่อบ แต่ถ้าไม่รู้จะทำให้ใครก็ทำกินเองได้เช่นกันค่ะ
 













 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













13 สูตรขนมคลีน ทำเป็นของขวัญปีใหม่ใส่ใจสุขภาพคนพิเศษ




อัปเดตล่าสุด 13 ธันวาคม 2564 เวลา 15:32:33
 58,401 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































