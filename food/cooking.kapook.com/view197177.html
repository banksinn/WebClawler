




สูตรขนมจากชีส หอมอร่อยหลากสไตล์เพื่อความอ้วนที่ยั่งยืน

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            สูตรขนมอื่นๆ












10 สูตรขนมจากชีส หอมอร่อยหลากสไตล์เพื่อความอ้วนที่ยั่งยืน





17,809อ่าน














0












          คนรักชีสต้องเลิฟกับสูตรขนมจากชีสหลากสไตล์ แต่ละอย่างหน้าตาชวนหิวและอร่อยสุด ๆ เพื่อความอ้วนที่ยั่งยืนก็จัดเลย 
 




          จากที่เคยทำเมนูชีสใส่ไข่ หรือเมนูมาม่าชีสเป็นอาหารหนักท้อง ลองแปลงร่างมาทำขนมจากชีสบ้างดีไหม กระปุกดอทคอมขอนำเสนอวิธีทำขนมเมนูชีส เช่น ชีสทาร์ต ชีสพาย ชีสทอด จะกินรองท้องหรือกินเอาอิ่มก็ตามสะดวกเลยค่ะ

1. ไข่นกกระทามันม่วงไส้ชีส



สูตรจาก คุณ phorn_kitchen




          ใครซื้อกินไม่จุใจก็มาทำกินเองเลยสิคะ พบกับเมนูไข่นกกระทามันม่วงไส้ชีส หรือไข่เต่ามันม่วงชีส จับมันม่วงนึ่งบดกับแป้ง เติมกะทิและสอดไส้ชีส พอเอาไปทอดจนสุก กัดลงไปชีสเยิ้มเชียวทุกคน
 
ส่วนผสม ไข่นกกระทามันม่วง
          • มันม่วงนึ่ง 500 กรัม
          • แป้งมัน 50 กรัม
          • แป้งหมี่ 15 กรัม
          • ผงฟู 1 ช้อนชา
          • เกลือ 1/2 ช้อนชา
          • น้ำตาลทราย 50 กรัม
          • กะทิ 2 ช้อนโต๊ะ
          • ไข่แดง 1 ฟอง
          • มอสซาเรลล่าชีส (หั่นเต๋า) ตามชอบ
 
วิธีทำไข่นกกระทามันม่วง
          1. เอามันม่วงไปนึ่งประมาณ 15-20 นาทีหรือจนสุกแล้วปอกเปลือกบดจนละเอียด ใส่ส่วนผสมทุกอย่าง ยกเว้นชีส นวดให้เป็นเนื้อเดียวกัน
           2. นำมันม่วงบดห่อชีสแล้วปั้นเป็นก้อนกลมเอาไปทอดกับน้ำมันท่วม ๆ ระหว่างทอดคอยคนด้วย ทอดจนสุกกรอบ ตักขึ้นพักให้สะเด็ดน้ำมัน
 
ดูวิธีทำ ไข่นกกระทามันม่วงไส้ชีส เพิ่มเติมคลิก
 

2. ชีสทาร์ตญี่ปุ่น



สูตรจาก คุณ poppy farm




          ชีสทาร์ตตามร้านดังแม้จะอร่อยแต่ราคาแอบแพง ถ้าทำกินเองคุ้มกว่าแน่นอน พบกับเมนูชีสทาร์ตญี่ปุ่น (cheese tart) มาพร้อมวิธีทำทาร์ตและครีมชีสคัสตาร์ด สุดท้ายทาไข่แดงเพื่อความสวยงาม
 
ส่วนผสม แป้งทาร์ต
          • แป้งสาลีอเนกประสงค์ 85 กรัม
          • น้ำตาลทราย 20 กรัม
          • เกลือ 1/4 ช้อนชา
          • เนยจืดเย็น 42 กรัม
          • ไข่แดง 1 ฟอง
          • นมสด 1/2 ช้อนชา
 
ส่วนผสม ครีมชีสคัสตาร์ด
          • ครีมชีส 110 กรัม
          • พาร์มีซานชีส 8 กรัม
          • เนยจืด 20 กรัม
          • นมสด 50 กรัม
          • แป้งข้าวโพด 4 กรัม
          • ไข่ไก่ 1/2 ฟอง
          • กลิ่นวานิลลา 1/4 ช้อนชา
          • น้ำตาลทราย 25 กรัม
 
วิธีทำชีสทาร์ตญี่ปุ่น
          1. ทำแป้งทาร์ต โดยผสมแป้ง น้ำตาลทราย และเกลือ คนให้เข้ากัน ใส่เนยจืดเย็นลงไป คนให้เข้ากันจนออกร่วน ๆ แบบทราย ใส่ไข่แดงและนมจืด นวดให้เข้ากันจนเนียน แล้วห่อด้วยพลาสติก นำไปแช่ตู้เย็นช่องธรรมดา 1 ชั่วโมง
          2. ทาพิมพ์ด้วยเนยจืดก่อน แล้วกรุด้วยแป้งทาร์ตประมาณ 25-30 กรัม แล้วแต่ขนาดของพิมพ์ พยายามเกลี่ยแป้งให้เท่า ๆ กันตลอดพิมพ์ หลังจากนั้นจึงจิ้มด้วยส้อม นำไปอบที่อุณหภูมิ 180 องศาเซลเซียส ประมาณ 15 นาที
          3. ทำครีมชีสคัสตาร์ด โดยทำบนอ่างน้ำร้อน ใส่ครีมชีส พาร์มีซานชีส และเนยจืดลงในอ่างผสม ใส่ไข่ครึ่งฟอง (ตีไข่ให้แตกก่อน) แล้วตีให้เข้ากัน
          4. ละลายแป้งข้าวโพดและนมสด แล้วเทผสมกับครีมชีส คนให้เนียน ใส่น้ำตาลทรายและกลิ่นวานิลลา คนต่อไปเรื่อย ๆ จนครีมเริ่มหนืด เอาครีมชีสใส่ถุงบีบ ถ้าใครไม่มีใช้ช้อนตักได้เลย บีบครีมลงบนแป้งทาร์ตที่อบแล้ว
          5. ทาหน้าขนมด้วยไข่แดง นำไปอบที่อุณหภูมิ 220 องศาเซลเซียส ประมาณ 12-15 นาที หรือจนหน้าขนมเหลืองสวย
 
ดูวิธีทำ ชีสทาร์ตญี่ปุ่น เพิ่มเติมคลิก
 

3. สตรอว์เบอร์รีชีสพาย (สูตรผลิตภัณฑ์โครงการหลวง)



สูตรจาก คุณ dearyjung 




          ใครอยากทำขนมเมนูชีสง่าย ๆ ขอนำเสนอเมนูสตรอว์เบอร์รีชีสพาย จับแครกเกอร์ผสมกับเนยละลายแล้วกรุลงในถ้วย ราดครีมชีสและแยมสตรอว์เบอร์รี พอแช่เย็นจนเซตตัวก็หม่ำกันเลยจ้า
 
ส่วนผสม สตรอว์เบอรรีชีสพาย
          • แครกเกอร์พร้อมชีส ตราจิตรลดา 3 กล่อง
          • เนยสดจิตรลดา ประมาณ 4 ช้อนโต๊ะ
          • แยมสตรอว์เบอร์รี
 
วิธีทำสตรอว์เบอรรีชีสพาย
          1. ทุบ ตำ บี้ หรือขยี้ก็ได้ ให้แครกเกอร์ที่เป็นแผ่นอยู่นั้น แตกละเอียด
          2. นำเนยสดไปละลายในไมโครเวฟให้ละลายเป็นน้ำมัน ราดเนยละลายลงไปในแครกเกอร์ที่ทุบละเอียดไว้แล้ว พร้อมคลุกเคล้าให้เกาะตัวเป็นกลุ่มก้อน ตักแครกเกอร์ที่ผสมกับเนยละลายอัดใส่ถ้วยที่เตรียมไว้ให้แน่น
          3. ตีชีสด้วยไม้พายพลาสติกที่ให้มาในแพ็กจนเป็นลักษณะครีมข้น ๆ แล้วตักใส่ถ้วย ราดแยมสตรอว์เบอร์รีลงไปตามชอบ นำไปแช่เย็นให้แครกเกอร์กับชีสเซตตัวสักครึ่งชั่วโมง
 
ดูวิธีทำ สตรอว์เบอร์รีชีสพาย เพิ่มเติมคลิก
 

4. มัฟฟินชีส



สูตรจาก นิตยสาร @kitchen  





          มื้อเช้ามารองท้องด้วยเมนูมัฟฟินชีส จับทุกอย่างลงไปคนผสมจนเข้ากันแล้วเทใส่พิมพ์ เสร็จแล้วเอาไปอบจนสุก
 
ส่วนผสม มัฟฟินชีส
          • พริกแดงหวาน 1 ลูก (สามารถใช้พริกหวานสีเหลืองมาผสมเพิ่มสีสันได้)  
          • นมสด 150 มิลลิลิตร
          • ไข่ไก่ 2 ฟอง
          • เนยเค็มละลาย 100 มิลลิลิตร
          • แป้งสาลีอเนกประสงค์ 3 ถ้วย
          • ผงฟู 3 ช้อนชา
          • เกลือ 1/2 ช้อนชา
          • ชีสขูด 225 กรัม
          • เมล็ดสน (pine nut) 50 กรัม
          • ออริกาโน่แห้ง 1 ช้อนชา
 
วิธีทำมัฟฟินชีส    
          1. เปิดเตาอบไว้ที่อุณหภูมิ 200 องศาเซลเซียส และวางเรียงพิมพ์มัฟฟินในถาดอบ เตรียมไว้
          2. นำพริกแดงหวานมาสับเป็นชิ้นเล็ก ๆ
          3. ใส่นมสด ไข่ไก่ และเนยละลายในชามผสมแล้วใช้ตะกร้อมือคน จากนั้นใส่พริกหวานสับ ชีสขูด เมล็ดสน และออริกาโน่ คนส่วนผสมทั้งหมดให้เข้ากัน เตรียมไว้
          4. ร่อนแป้งสาลี ผงฟู และเกลือเข้าด้วยกันในชามผสม แล้วเทส่วนผสมเปียกลงไป คนพอเข้ากัน ตักส่วนผสมมัฟฟินใส่ในพิมพ์ อบประมาณ 15-20 นาทีหรือจนสุก นำออกมาวางพักให้เย็น
 
ดูวิธีทำ มัฟฟินชีสพริกหวานและเมล็ดสน เพิ่มเติมคลิก
 

5. ขนมปังชีสกรอบ



สูตรจาก คุณ isweet




          บ่าย ๆ แบบนี้ถ้าได้ขนมเมนูชีสสักชิ้นคงจะดี พบกับเมนูขนมปังชีสกรอบ ส่วนผสมมีแค่ชีสกับขนมปังแผ่น ใครจะกินกี่แผ่นก็จัดไปด่วน ๆ เลยจ้า
 
ส่วนผสม ขนมปังชีสกรอบ
          • พาร์มีซานชีสขูดฝอย
          • ขนมปังแบบหนา
 
วิธีทำขนมปังชีสกรอบ
          1. ตั้งกระทะเทฟลอนบนไฟอ่อนเกือบปานกลาง โรยพาร์มีซานชีสขูดฝอยลงไป
          2. พอชีสละลายเล็กน้อยแล้วนำขนมปังวางลงไป รอจนชีสเหลืองทองแล้วกลับอีกด้านขึ้น ปล่อยทิ้งไว้ประมาณ 1-2 นาทีหรือจนกรอบ ตักเสิร์ฟ
 
ดูวิธีทำ ขนมปังชีสกรอบ เพิ่มเติมคลิก
 

6. พิซซ่าโรลแฮมชีส



สูตรจาก คุณ kitty chef 




          ใครมีเตาอบเตรียมปัดฝุ่นรอเลยค่ะ จะได้ทำเมนูพิซซ่าโรลแฮมชีส สูตรนี้ใช้แป้งพิซซ่าสำเร็จรูปทาซอสมะเขือเทศแล้วใส่เครื่องเคราต่าง ๆ ที่ขาดไม่ได้เลยคือ ชีส พอม้วนเป็นโรลก็หั่นชิ้นและเอาไปอบจนสุก
 
ส่วนผสม พิซซ่าโรล
          • แป้งพิซซ่าสำเร็จรูป
          • ซอสมะเขือเทศ
          • แฮม
          • สับปะรด
          • ต้นหอม
          • ชีสเชดดาร์
          • เกลือ
          • พริกไทย
          • ออริกาโน่
          • ไข่ไก่
 
วิธีทำพิซซ่าโรล
          1. นำแป้งพิซซ่ามาวางเตรียมไว้แล้วทาด้วยซอสมะเขือเทศให้ทั่ว
          2. ใส่แฮมกับสับปะรดลงไป โรยต้นหอมกับชีสเชดดาร์ ปรุงรสด้วยเกลือ พริกไทย และออริกาโน่
          3. ค่อย ๆ ม้วนพิซซ่าเป็นโรลให้แน่นแล้วใช้มีดตัดพิซซ่าเป็นแว่น ๆ ชิ้นพอคำ จัดวางพิซซ่าโรลใส่ถาด โดยเว้นระยะห่างพอสมควร
          4. ทาหน้าพิซซ่าด้วยไข่ไก่แล้วนำเข้าเตาอบที่อุณหภูมิ 220 องศาเซลเซียส ประมาณ 15 นาที จัดใส่จาน
 
ดูวิธีทำ พิซซ่าโรลแฮมชีส เพิ่มเติมคลิก
 

7. ขนมปังเรนโบว์ชีส



สูตรจาก คุณสมาชิกหมายเลข 858048 สมาชิกเว็บไซต์พันทิปดอมคอม




          หน้าตาเจิดจรัสถูกใจสายชีสแน่นอน พบกับเมนูขนมปังเรนโบว์ชีส หรือขนมปังอบชีสสายรุ้ง ความพิเศษคือ ขนมปังสอดไส้ชีสหลากสีสัน กินกับซอสพริกหรือซอสมะเขือเทศตัดเลี่ยน
 
ส่วนผสม ขนมปังเรนโบว์ชีส
          • ขนมปัง 2 แผ่น
          • มอสซาเรลล่าชีส 1 แพ็ก
          • สีผสมอาหาร สีม่วง สีฟ้า สีเขียว สีเหลือง สีส้ม สีแดง (หรือสีอื่น ๆ ตามชอบ)
          • เนยสด เล็กน้อย
 
วิธีทำขนมปังชีสสายรุ้ง
          1. แบ่งมอสซาเรลล่าชีสใส่ภาชนะ 6 ส่วน
          2. ใส่สีผสมอาหารลงในชีสแต่ละถ้วย ไม่ต้องใส่ให้สีเข้ม เพราะเวลาอบออกมาจะไม่น่ากิน
          3. ทาเนยลงบนขนมปังแผ่นด้านบนแล้วนำชีสมาเรียงทีละสีจนครบ
          4. นำขนมปังด้านที่ทาเนยลงไปปิ้งในกระทะใช้ไฟอ่อน ทาเนยลงบนขนมปังด้านบนอีกครั้ง ปิดฝาอบ 1 นาที จากนั้นกลับขนมปังอีกด้านลงไปปิ้ง ปิดฝาอบอีก 1 นาที เป็นอันเสร็จเรียบร้อย
 
ดูวิธีทำ ขนมปังอบชีสสายรุ้ง เพิ่มเติมคลิก
 

8. ขนมปังชีส



สูตรจาก คุณแม่นกกะอันนา




          ใครไม่มีเตาอบก็ไม่ต้องซื้อ เพราะสามารถทำเมนูขนมปังชีส จับขนมปังทาเนยและสอดไส้ชีส พอทอดจนชีสเยิ้มก็จัดเสิร์ฟกันเลยค่ะ
 
ส่วนผสม ขนมปังชีส
          • ขนมปัง 2 แผ่น
          • เชดดาร์ชีสสีส้ม
          • อัพเพนเซลเลอร์ชีส (appenzeller) หรือมอสซาเรลล่าชีส
          • เนย
 
วิธีทำขนมปังชีส
          1. นำขนมปังมาทาเนยให้ทั่วทั้ง 2 ด้าน และ 2 แผ่น เสร็จแล้วตั้งกระทะใช้ไฟอ่อน อย่าใช้ไฟแรงเพราะเนยจะไหม้เป็นสีดำ นำขนมปังแผ่นล่างวางลงบนกระทะ โรยชีสที่เตรียมไว้ลงไป โดยเว้นขอบขนมปังเอาไว้ เพราะเวลาชีสละลายจะได้ไม่ล้นออกมา ประกบด้วยขนมปังอีกแผ่น ทอดจนขนมปังแผ่นล่างสุกเหลืองกรอบ พลิกกลับด้าน โรยชีสที่เตรียมไว้ลงไปบนแผ่นขนมปัง
          2. เสร็จแล้วพลิกกลับด้านทอดจนชีสละลาย เมื่อขนมปังแผ่นล่างกรอบได้ที่แล้วก็กลับด้านขนมปัง รอสักครู่ให้ขนมปังกรอบและชีสละลาย เมื่อชีสทั้งสองด้านกรอบได้ที่แล้วก็ตักเสิร์ฟ โรยหน้าเพิ่มรสด้วยเครื่องเทศ พริกป่นและพริกไทย
 
ดูวิธีทำ ขนมปังชีส เพิ่มเติม
 

9. มัฟฟินไข่อบชีส 



สูตรจาก คุณ medievil 




          ใครชอบกินมัฟฟินไข่เป็นทุนเดิม ลองเติมชีสเพิ่มความฟินกันดีไหม พบกับเมนูมัฟฟินไข่อบชีส จับไข่ผสมกับผักและเนื้อสัตว์เอาไปอบจนสุก สุดท้ายโรยชีสแล้วเอาไปอบจนชีสละลาย
 
ส่วนผสม มัฟฟินไข่ทรงเครื่องอบชีส (สำหรับ 6 ชิ้น)
          • ไข่ไก่ 6 ฟอง
          • เนื้อหมูสับ 100 กรัม
          • ผักตามชอบหั่นชิ้นเล็ก เช่น ดอกโสน, แครอต, ใบเหลียง, ใบโหระพา (อาจดัดแปลงให้เป็นอาหารฝรั่งด้วยผักโขม หอมหัวใหญ่ แครอต และมะเขือเทศ)
          • กระเทียมสับหยาบ 1 ช้อนโต๊ะ
          • มอสซาเรลล่าชีส หั่นเต๋าเล็ก ประมาณ 20 ชิ้น
          • ซอสพริกศรีราชา หรือซอสมะเขือเทศ ตามชอบ
          • พริกไทย 1 ช้อนชา
          • น้ำปลาลดโซเดียม 2 ช้อนชา
          • ผงกระเทียม (ใส่หรือไม่ใส่ก็ได้) 1 ช้อนชา
          • น้ำมันพืช (สำหรับทาพิมพ์อบ)
 
วิธีทำมัฟฟินไข่
          1. วอร์มเตาไว้ที่อุณหภูมิ 180 องศาเซลเซียส เตรียมไว้
          2. ทาน้ำมันพืชให้ทั่วพิมพ์ (ใช้พิมพ์มัฟฟิน หรือพิมพ์ทาร์ต หรือถ้วยเซรามิก) เตรียมไว้
          3. ตอกไข่ไก่ใส่ชาม ปรุงรสด้วยพริกไทย น้ำปลา และผงกระเทียม แล้วตีให้เนื้อไข่เนียนสวย
          4. นำผักที่เตรียมไว้จัดใส่ในพิมพ์อบ (ปริมาณ 1/3 ของพิมพ์อบ) และใส่หมูสับตามลงไปในพิมพ์อบให้ได้ประมาณ 2/3 ของพิมพ์อบ (ประมาณพิมพ์ละ 1-2 ช้อนโต๊ะ) โรยกระเทียม ใส่ไข่ปรุงรสให้เกือบเต็มพิมพ์อบ
          5. นำเข้าเตาอบที่อุณหภูมิ 180 องศาเซลเซียส เป็นเวลานาน 15 นาที หรือจนหน้าไข่สุกเหลืองไม่แฉะและไม่ติดมือ นำมาพักไว้ประมาณ 5 นาที กลับด้านไข่ขึ้นมา (เวลาวางเสิร์ฟจะได้ตั้งสวย ไม่ล้ม)  
          6. ทาหน้าไข่ที่กลับด้านแล้วด้วยซอสพริกศรีราชา และโรยชีสแต่งหน้า นำไปอบต่อแค่พอให้ชีสละลาย นำออกจากเตา พักไว้ให้อุ่น จัดเสิร์ฟ
 
ดูวิธีทำเพิ่มเติมได้ที่ มัฟฟินไข่อบชีส แคลอรีเบาอ้วนน้อยไร้ไขมันทรานส์
 

10. ชีสทอด



สูตรจาก คุณ butterflypea 




           ถ้าให้กินชีสเพียว ๆ คงเลี่ยนเกินไป ลองจับมาแปลงร่างทำเป็นเมนูชีสทอด จับชีสแผ่นคลุกเกล็ดขนมปังแล้วเอาไปทอดจนสีสวย แค่นี้ก็เรียบร้อย
 
ส่วนผสม ชีสทอด
          • ชีสแผ่น
          • แป้งสาลีอเนกประสงค์  
          • ไข่ไก่ 1 ฟอง
          • เกล็ดขนมปัง
 
วิธีการทำชีสทอด
          1. ม้วนชีสเป็นแท่ง ๆ ไม่ให้แตก เสร็จแล้วนำไปแช่ไว้ที่ตู้เย็น พักทิ้งไว้ก่อน สักระยะหนึ่งเพื่อให้ชีสแข็งตัว
          2. ตีไข่ไก่จากนั้นเอาชีสมาชุบให้ทั่ว นำชีสไปชุบแป้งสาลีต่อ เสร็จแล้วนำไปชุบไข่ไก่อีกครั้งหนึ่ง
          3. จากนั้นทำชีสคลุกกับเกล็ดขนมปังให้หนาทั่ว (อย่าลืมคลุกปิดหัว-ท้ายชีสด้วยนะ)
          4. เตรียมน้ำมันสำหรับทอด เปิดไฟแรงให้น้ำมันร้อนจัด นำชีสลงไปทอดพอเกล็ดขนมปังเหลืองก็เอาขึ้นได้เลย
 
ดูวิธีทำ ชีสทอด เพิ่มเติมคลิก
 

          แอบหิวตงิด ๆ พอเห็นภาพขนมเมนูชีส เอาล่ะ… ขอทำไข่นกกระทามันม่วงไส้ชีสก่อนแล้วกัน เพราะอยากกินมานานแล้วแต่หาซื้อยากมากเลย ส่วนเมนูอื่น ๆ ค่อยทำวันหลังแล้วกันเนอะ
 

สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing

คลิกเลย
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













10 สูตรขนมจากชีส หอมอร่อยหลากสไตล์เพื่อความอ้วนที่ยั่งยืน




อัปเดตล่าสุด 10 เมษายน 2562 เวลา 14:56:18
 17,809 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































