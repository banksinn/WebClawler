




สูตรอาหารคลีน 12 สูตรอาหารคลีนจานเดียว ทำอร่อยทุกมื้ออิ่มครบคุณค่า











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






12 สูตรอาหารคลีนจานเดียว ทำอร่อยทุกมื้ออิ่มครบคุณค่า




152,202อ่าน







0















            อยากสุขภาพดีต้องกินคลีน พบกับอาหารคลีนอิ่มจบในจานเดียว 12 สูตร เป็นอีกหนึ่งอาหารลดน้ำหนัก กินเพื่อสุขภาพ อยากให้ทุกคนได้ลองแล้วชีวิตจะดี๊ดี            อาหารคลีนอีกหนึ่งอาหารเพื่อสุขภาพที่กินแล้วได้ประโยชน์แถมน้ำหนักลดอีกด้วย แม้ว่ามีขายทั่วไปแต่ทำกินเองก็ง่ายเหมือนกันนะคะ กระปุกดอทคอมขอนำเสนอวิธีทำ 12 สูตรอาหารคลีนแบบอาหารจานเดียวทำกินมื้อไหนก็ได้หรือทำเป็นอาหารมื้อเย็นลดน้ำหนักก็เวิร์ก มีทั้งเมนูข้าว เมนูก๋วยเตี๋ยว และอาหารอีสาน ถ้าท้องร้องแล้วมาจดสูตรกันได้เลยค่ะ










1. ข้าวกล้องกับน้ำพริกอ่องอกไก่          ถ้าหาก เอ่ยถึงน้ำพริกอ่องหลายคนอาจสงสัยว่าเป็นอาหารคลีนได้ด้วยหรือ เพราะเราคุ้นเคยแต่น้ำพริกอ่องหมู ทั้งนี้สามารถเปลี่ยนจากเนื้อหมูเป็นเนื้อไก่ได้นะคะ อยากให้เพื่อน ๆ ลองทำน้ำพริกอ่องอกไก่สูตรจากคุณ iamrabbiy สมาชิ กเว็บไซต์พันทิปดอทคอม สูตรนี้ใช้เนื้ออกไก่ล้วน ๆ ปรุงรสเผ็ดปานกลาง เสิร์ฟพร้อมข้าวกล้องและผักสด แค่เห็นภาพก็มโนว่าอร่อยแล้วค่ะ มามะ เข้าครัวกันเลยส่วนผสม น้ำพริกอ่องอกไก่      • หอมแดง       • กระเทียม       • พริกแห้ง       • ถั่วเน่า       • เกลือ (สูตรโซเดียม ต่ำ)      • สเปรย์น้ำมันกระป๋อง      • เนื้ออกไก่ลอกหนังบด      • มะเขือเทศหั่นเต๋า      • น้ำมะขามเปียก      • น้ำหวานจากดอกมะพร้าว      • ข้าวกล้องหุงสุก      • ผักสดวิธีทำน้ำพริกอ่องอกไก่          1. โขลกหอมแดง กระเทียม พริกแห้ง ถั่วเน่า และเกลือให้เข้ากันดี           2. เสร็จแล้วเอาลงไปผัดโดยฉีดสเปรย์น้ำมันกระป๋องลงไปเล็กน้อย           3. พอพริกแกงหอมแล้วใส่เนื้ออกไก่บดลงไปผัดจนเกือบสุก           4. ใส่มะเขือเทศลงไปผัดจนเกือบเละ ปรุงรสด้วยเกลือ น้ำมะขามเปียก และน้ำหวานดอกมะพร้าวเล็กน้อย จัดเสิร์ฟพร้อมข้าวกล้องกับผักสด          + ดูวิธีทำเพิ่มเติมได้ที่  17 สูตรอาหารคลีนเมนูอกไก่ รวมฮิตเมนูสุขภาพดี กินอร่อยพุงไม่ล้ำ
+++++++++
  
  
  

2. เกี๊ยวน้ำไก่แดง          ส่วนใหญ่เราคุ้นเคยกับเกี๊ยวน้ำหมูแดงกันเนอะ แต่ถ้ามาทำเป็นอาหารคลีนคงไม่เหมาะ ดังนั้นจึงดัดแปลงส่วนผสมนิดหน่อยกลายเป็นเกี๊ยวน้ำไก่แดงสูตรจากคุณ iamrabbiy สมาชิกเว็บไซต์พันทิปดอทคอม สูตรนี้ไส้เกี๊ยวใช้เนื้ออกไก่บด โปะด้วยไก่แดงย่างจนหอม ราดด้วยน้ำซุปผักไม่ใส่น้ำตาลทรายและผงชูรส ถ้ากินแบบแห้งก็อร่อยเหมือนกันนะคะ ตบท้ายด้วยกวางตุ้งลวกเพิ่มวิตามิน ขอบอกว่าชามนี้อร่อยเลิศค่ะ ส่วนผสม น้ำซุป ผัก      • น้ำเปล่า      • แครอท (หั่นชิ้น)      • ไช้เท้า (หั่นชิ้น)      • รากผักชี      • ซอสหอยนางรม (สูตรโซเดียมต่ำ)      • น้ำปลา (สูตรโซเดียมต่ำ)ส่วนผสม ไก่แดง      • สันในไก่ (หั่นชิ้นพอประมาณ)      • ผงปรุงรสหมูแดงส่วนผสม เกี๊ยวน้ำ      • เนื้ออกไก่บด      • ซีอิ๊วขาว (สูตรโซเดียมต่ำ)      • น้ำมันงา       • รากผักชีสับ       • กระเทียมสับ      • พริกไทยดำบด      • น้ำเปล่า      • น้ำมันมะกอก      • น้ำซุป ผัก      • กวางตุ้งลวก      • ไก่แดง      • ผักชี (สำหรับตกแต่ง)      • น้ำมะนาว       • พริกป่นวิธีทำน้ำซุปผัก      • ใส่น้ำเปล่าลงในหม้อตั้งไฟปานกลาง ใส่แครอท ไช้เท้า และรากผักชี ปรุงรสด้วยซอสหอยนางรมและน้ำปลา วิธีทำไก่แดง      • ใช้ผงปรุงรสหมูแดงหมักสันในไก่สักครู่แล้วเอาไปย่างจนสุกวิธีทำเกี๊ยวน้ำ          1. หมักอกไก่กับซีอิ๊วขาว น้ำมันงา รากผักชี กระเทียม และพริกไทยแช่เย็นไว้ 1 คืน           2. นำส่วนผสมไส้วางไว้ตรงกลางแผ่นเกี๊ยวแล้วห่อ นำไปต้มน้ำเปล่าจนสุก สะเด็ดน้ำ คลุกน้ำมันมะกอก          3. ตักน้ำ ซุปผักราดลงบนตัวเกี๊ยว ใส่ผักกวางตุ้งลวกและไก่แดงลงไป โรยผักชี พร้อมเสิร์ฟ          + ดูวิธีทำเพิ่มเติมได้ที่ อาหารคลีนแบบไทย 29 เมนู กินแล้วชีวิตดี๊ดี ไขมันต่ำอิ่มโปรตีนประโยชน์เต็ม
+++++++
  
  
  

3. ข้าวอกไก่ย่างซีอิ๊ว         มื้อบ่ายต้องหาอาหารอิ่มท้อง เพิ่มพลังสักหน่อย อย่างเมนูข้าวอกไก่ย่างซีอิ๊วสูตรจากคุณ angelisa สมาชิ กเว็บไซต์พันทิปดอทคอม ใช้เนื้ออกไก่ลอกหนังออกเอาไปหมักและย่างจนสุกโปะบนข้าวกล้องกินคู่กับไข่ดาวก็เก๋นะคะ จัดเลยสักจาน ส่วนผสม ข้าวอกไก่ย่างซีอิ๊ว      • เนื้ออกไก่ลอกหนัง      • น้ำปลา (สูตรโซเดียมต่ำ)      • ซีอิ๊วขาว (สูตรโซเดียมต่ำ)      • ซอสหอยนางรม (สูตรโซเดียมต่ำ)      • ซีอิ๊วดำ      • ต้นหอมและผักชีซอย      • พริกขี้หนูซอย      • ข้าวกล้อง      • ไข่ดาววิธีทำข้าวอก ไก่ย่างซีอิ๊ว          1. นำเนื้ออกไก่มาลอกหนังออกมาหั่นเป็นชิ้นพอคำ หมักกับน้ำปลา ซีอิ๊วขาว ซอสหอยนางรม และซีอิ๊วดำเล็กน้อย หมักไว้ประมาณ 30 นาที           2. จากนั้นนำไก่ไปย่างในกระทะเทฟลอนจนสุก ตักใส่จาน โรยด้วยต้นหอมและผักชีซอย เพิ่มพริกขี้หนูซอย 1 เม็ดเพื่อความฟิน กินคู่กับข้าวกล้องและไข่ดาว (อันนี้ข้าวกล้องหมดเลยกินข้าวขาวแทน หยวน ๆ)          + ดูวิธีทำเพิ่มเติมได้ที่ 25 สูตรอาหารคลีนง่าย ๆ กินง่าย ๆ จัดเต็มทั้งคาวและหวาน
+++++++++
  
  
  

4. ข้าวกล้องกับไข่ตุ๋นคลีน          เมนูไข่เบสิกเอามาทำเป็นอาหารคลีนได้ด้วยนะคะ มาพบกับไข่ตุ๋นคลีนสูตรจากคุณ iamrabbiy สมาชิกเว็บไซต์พันทิปดอทคอม มีจุดเด่นที่ใส่เนื้ออกไก่ลงไปในไข่ตุ๋นด้วยแบบนี้อร่อยคูณสองเลยค่ะ ได้ทั้งโปรตีนจากไข่และเนื้อไก่ เพิ่มความเลอค่าสไตล์ญี่ปุ่นด้วยนารูโตะมากิบวกกับกลิ่นอายจีนด้วยการใส่เห็ดหอมและฮือก้วย เอาเป็นว่าหน้าตาผ่าน ส่วนรสชาติก็ต้องจืดนิด ๆ เค็ม หน่อย ๆ กินกับข้าวกล้องบอกเลยว่าเกิดค่ะส่วนผสม ข้าวกล้องกับไข่ตุ๋นคลีน      • ไข่ไก่      • น้ำซุปผัก      • เกลือหรือน้ำปลา (สูตรโซเดียมต่ำ)      • เนื้ออกไก่ (หั่นชิ้นเล็ก)      • เห็ดหอม (ต้มสุก)      • นารูโตะมากิ (ชิกุวะ หรือฮือก้วยตามชอบ)      • ข้าวกล้องวิธีทำข้าวกล้องกับ ไข่ตุ๋นคลีน          1. ตีไข่ไก่ ใส่น้ำซุปผัก ปรุงรสด้วยเกลือ ใช้กระชอนตาถี่กรอง 2 รอบ ให้เนื้อไข่เนียนไม่มีฟอง ใส่เนื้ออกไก่ลงไป          2. นำไปนึ่งด้วยไฟอ่อนจนเกือบสุก วางเห็ดหอมที่ต้มสุกแล้ว นารูโตะมากิ นำไปนึ่งต่ออีก 3 นาที นำออกมา พร้อมเสิร์ฟกับข้าวกล้อง          + ดูวิธีทำเพิ่มเติมได้ที่ 14 สูตรอาหารคลีนเมนูไข่
++++++
  
  
  

5. ก๋วยเตี๋ยวลูกชิ้นอกไก่          เอาใจคออาหารเส้นกันด้วยก๋วยเตี๋ยวลูกชิ้นอกไก่สูตรจากคุณ angelisa สมาชิกเว็บไซต์พันทิปดอทคอม ใช้เส้นหมี่ข้าวกล้องลวกราดน้ำซุปผัก มาพร้อมสูตรลูกชิ้นอกไก่เนื้อสีขาวไม่ใส่บอแรกซ์และสารกันบูด ปรุงรสตามชอบ โรยกระเทียมอบหน่อยเป็นอีกหนึ่งอาหารคลีนที่ชาตินี้ต้องลองส่วนผสม ก๋วยเตี๋ยวลูกชิ้นอกไก่      • ลูกชิ้นอกไก่      • น้ำซุปผัก      • เส้นหมี่ข้าวกล้อง      • ผักตามชอบ       • พริกป่น      • น้ำมะนาว      •  น้ำปลา (สูตรโซเดียมต่ำ)      •  กระเทียมอบส่วนผสม ลูกชิ้นอกไก่      • เนื้ออกไก่ (ลอกหนัง)      • น้ำปลา (สูตรโซเดียมต่ำ)      • ซีอิ๊วขาว (สูตรโซเดียมต่ำ)      • พริกไทย      • น้ำแข็งส่วนผสม น้ำซุปผัก      • ผักกาดขาว      • หัวไช้เท้า       • ซีอิ๊วขาว (สูตรโซเดียมต่ำ)วิธีทำก๋วยเตี๋ยวลูกชิ้นอกไก่          1. ทำลูกชิ้นอกไก่ โดยปรุงรสเนื้ออกไก่ด้วยน้ำปลาลดโซเดียม ซีอิ๊วขาวลดโซเดียมและพริกไทย จากนั้นนำไปปั่น (เราใช้ food processor นะคะ) พอปั่นจนเริ่มละเอียดแล้วใส่น้ำแข็งลงไปปั่นจนเนื้อเริ่มเหนียวแล้วนำมาปั้นเป็นลูกกลม ๆ          2. ต้มน้ำร้อนให้เดือดแล้วเบาไฟให้เบาที่สุด ใส่ลูกชิ้นลงต้มพอสุกจะลอยขึ้น ตักพักไว้          3. ทำน้ำซุปผักต้มน้ำกับผักกาดขาวและหัวไช้เท้า เติมซีอิ๊วขาวลดโซเดียมลงไปเล็กน้อย          4. แช่เส้นหมี่แล้วนำไปลวกน้ำร้อน นำผักที่ชอบไปลวก จากนั้นจัดใส่ถ้วยเติมน้ำซุป ใส่ลูกชิ้นอกไก่ลงไป ปรุงรสด้วยพริกป่น น้ำมะนาว และน้ำปลาลดโซเดียม โรยกระเทียมอบเล็กน้อย (กระเทียมเราก็อบเองอีกแล้ว อบทีนี่กลิ่นติดเตาอบ ไปสามวัน) พร้อมเสิร์ฟ          + ดูวิธีทำเพิ่มเติมได้ที่  25 สูตรอาหาร คลีนง่าย ๆ กินง่าย ๆ จัดเต็มทั้งคาวและหวาน
++++++
  
  
  

6. ข้าวไรซ์เบอร์รีผัดกับปลา          อาหารคลีนไม่ได้มีแต่เมนูน้ำพริก ไข่ตุ๋น หรือก๋วยเตี๋ยวนะคะ อย่างข้าวผัดก็กินได้เหมือนกัน พบกับเมนูข้าวไรซ์เบอร์รีผัดกับปลาสูตรจากนิตยสารแม่บ้าน สูตรนี้ใช้ข้าวไรซ์เบอร์รีแทนข้าวขาวผัดกับเนื้อปลานิล ใส่ผักและธัญพืชลงไปอีกด้วย จานนี้ได้สุขภาพไปเต็ม ๆ ทั้งนี้เพื่อน ๆ อาจดัดแปลงเป็นปลาลวก แทนปลาทอดได้นะคะ ขอให้อร่อยทุกคำจ้า ส่วนผสม ข้าวไรซ์เบอร์รีผัดกับปลา      • ปลานิลหั่นเต๋า 100 กรัม      • เกลือป่นหยาบ       • พริกไทยป่น       • แป้งทอดกรอบสำเร็จรูป      • น้ำมันพืช (สำหรับทอด)      • กระเทียมสับ 1 ช้อนชา      • น้ำมันมะกอก 1 1/2 ช้อนชา      • แครอทหั่นเต๋า 1 ช้อนโต๊ะ       • บรอกโคลีหั่นเต๋า 1 ช้อนโต๊ะ       • ฟักทองหั่นเต๋า 1 ช้อนโต๊ะ      • ข้าวไรซ์เบอร์รีหุงสุก 3/4 ถ้วยตวง      • ซอสเห็ดหอม 2 ช้อนชา      • ซีอิ๊วขาว 1/2 ช้อนชา      • น้ำตาลทราย 1/4 ช้อนชา      • เม็ดมะม่วงหิมพานต์ทอด 6-7 เม็ด      • เมล็ดทานตะวันอบกรอบ 1 ช้อนชา      • น้ำปลาผสมน้ำมะนาวและพริกขี้หนูวิธีทำข้าวไรซ์เบอร์รีผัดกับปลา          1. โรยเกลือป่นและพริกไทยป่นบนเนื้อปลานิลแล้วคลุกลงในแป้งทอดกรอบพอทั่ว ใส่ลงทอดในน้ำมันพืชใช้ไฟปานกลางทอดจนสุกเหลือง ตักขึ้นพักให้สะเด็ดน้ำมัน เตรียมไว้          2. เจียวกระเทียมกับน้ำมันมะกอกพอเหลืองหอม ใส่แครอท บรอกโคลี ฟักทอง และข้าวไรซ์เบอร์รีลงไปผัดเบา ๆ ให้เข้กัน          3. ปรุงรสด้วยซอสเห็ดหอม ซีอิ๊วขาว น้ำตาลทราย เกลือป่นและพริกไทยป่น ผัดให้เข้ากัน          4. ใส่ปลาทอดลงไปตะล่อมเบา ๆ ให้เข้ากัน ตักใส่จานสำหรับเสิร์ฟ โรยเม็ดมะม่วงหิมพานต์และเมล็ดทานตะวัน เสิร์ฟพร้อมน้ำปลาผสมน้ำมะนาวและพริกขี้หนู          + ดูวิธีทำเพิ่มเติมได้ที่ ข้าวไรซ์เบอร์รีผัดกับปลานิล 
++++++++++
  
  
  


ภาพจาก iowagirleats.com
7. ข้าวคีนัวผัดไก่          มาต่อกันสูตรข้าวผัดอีกจานกับข้าวผัดคีนัวใช้คีนัวซูเปอร์ฟู้ดแทนข้าวนะคะ เอาไปผัดกับเนื้ออกไก่ เพิ่มเม็ดถั่วแระและถั่วลิสงลงไปให้เคี้ยวเพลิน ๆ ใส่กะหล่ำปลีลงไปคลุกเคล้าให้เข้ากัน เสิร์ฟร้อน ๆ หอมฉุยน่ากินมาก ๆ เลยค่ะ   ส่วนผสม ข้าวผัดคีนัว      • คีนัว (ล้างสะอาด) 1ถ้วย      • น้ำซุปไก่ 1-3/4 ถ้วย      • ไข่ไก่ 1 ฟอง      • น้ำมันงา 1/2 ช้อนชา      • น้ำมันถั่วลิสง 2 ช้อนชา      • อกไก่ (หั่นเป็นชิ้น) 1 ชิ้นใหญ่      • เกลือป่น       • พริกไทยป่น      • กะหล่ำปลีซอย 1 ถ้วย      • เม็ดถั่วแระ (แช่แข็ง) 1/2 ถ้วย      • ถั่วลิสงคั่วเกลือ 1/2 ถ้วย      • ต้นหอมซอย 2 ต้น      • ผักชี (สำหรับตกแต่ง)ส่วนผสม ซอส      • ซีอิ๊วขาวโซเดียมต่ำ 1/4 ถ้วย      • น้ำส้มสายชูหมักจากข้าว 3 ช้อนโต๊ะ      • น้ำเปล่า 2 ช้อนโต๊ะ      • น้ำตาลทราย 1 ช้อนโต๊ะ + 1 ช้อนชา      • เนยถั่ว 1 ช้อน โต๊ะ + 1 ช้อนชา      • ซอสพริกผสมกระเทียม 2 ช้อนชาวิธีทำข้าวผัดคีนัว          1. ต้มน้ำซุปจนเดือด ใส่คีนัวลงไป หุงด้วยไฟอ่อน ประมาณ 15 นาที จนคีนัวสุกและเป็นเนื้อเดียวกับน้ำ ใช้ส้อมค่อย ๆ คนคีนัวให้ร่วน พักไว้พออุ่น เตรียมไว้          2. ใส่ส่วนผสมซอสลงในถ้วยกระเบื้อง นำเข้าไมโครเวฟประมาณ 20 วินาที นำออกจากเตาคนผสมให้เข้ากัน เตรียมไว้          3. ตีผสมไข่ไก่กับน้ำมันงาเตรียมไว้          4. ใส่น้ำมันถั่วลิสงลงในกระทะ นำขึ้นตั้งไฟพอร้อน ใส่อกไก่ที่หมักด้วยเกลือและพริกไทยแล้วลงผัดในกระทะพอสุก ตักใส่จาน เตรียมไว้          5. ผัดกะหล่ำปลีกับเม็ดถั่วแระและต้นหอมซอยเข้าด้วยกันพอสุก ประมาณ 2-3 นาที เกลี่ยผักไว้ที่ริมกระทะให้มีช่องตรงกลาง จากนั้นใส่ส่วนผสมไข่ลงไปตรงกลางผัดพอสุก ใส่อกไก่ผัดลงไป ตามด้วยคีนัว ส่วนผสมซอส และถั่วลิสงคั่วลงไปผัดจนเข้ากันดี ตักใส่จาน โรยต้นหอมซอยและผักชี พร้อม เสิร์ฟ          + ดูวิธีทำเพิ่มเติมได้ที่ 12 เมนูอร่อยจากคีนัว 
++++++
  
  
  

8. ข้าวหอมนิลกับคั่วกลิ้งอกไก่          เมื่อตอนเที่ยงเห็นเพื่อนกินคั่วกลิ้งทูน่าแล้วอยากกินบ้าง แต่พอกลับบ้านมาอยากกรี๊ดดันลืมแวะซื้อทูน่า เปิดตู้เย็นมีแต่เนื้อไก่ก็ไม่เป็นอะไรเนอะ ถ้าอย่างนั้นก็ทำคั่วกลิ้งอกไก่สูตรจากคุณ angelisa สมาชิกเว็บไซต์พันทิปดอทคอม เราเลือกแต่เนื้ออกไก่ไม่เอาหนังนะคะ เอามาสับละเอียดระหว่างผัดคั่วกลิ้งหอมกลิ่นเครื่องเทศจริง ๆ ส่วนข้าวที่เราเสิร์ฟคู่กันเลือกข้าวหอมนิลกินแล้วดีมีประโยชน์ เพิ่มผักสดหน่อย ฟินไปถึงเช้าเลยจ้า ส่วนผสม ข้าวหอมนิลกับคั่วกลิ้งอกไก่      • พริกขี้หนู      • หอมแดง      • กระเทียม      • ตะไคร้      • ขมิ้น      • เนื้ออกไก่ (ลอกหนังออก)      • น้ำมันมะกอก      • พริกแกง      • น้ำปลา (สูตรโซเดียมต่ำ)      • ซอสหอยนางรม (สูตรโซเดียมต่ำ)      • ใบมะกรูดหั่นฝอย      • ข้าวหอมนิลวิธีทำข้าวหอมนิลกับคั่วกลิ้งอกไก่          1. โขลกพริกขี้หนูกับหอมแดง กระเทียม ตะไคร้ และขมิ้นให้ละเอียด           2. สับเนื้ออกให้ละเอียด ตั้งกระทะใส่น้ำมันมะกอกเล็กน้อย ใส่น้ำพริกแกงลงผัดพอหอมเอาไก่ลงผัด ปรุงรสด้วยน้ำปลาและซอสหอยนางรม โรยใบ มะกรูดหั่นฝอย เสิร์ฟพร้อมข้าวหอมนิล          + ดูวิธีทำเพิ่มเติมได้ที่  25 สูตรอาหารคลีนง่าย ๆ
++++++
  
  
  

9. ข้าวกล้องกับพริกหนุ่มผัดกุ้ง          อาหารคลีนง่าย ๆ อีกจานที่อยากให้ลองคือ ข้าวกล้องกับพริกหนุ่มผัดกุ้งสูตรจากคุณ isweet สมาชิกเว็บไซต์พันทิปดอทคอม เอาพริกหนุ่มไปผัดกับกุ้ง ปรุงรสให้เค็มเล็กน้อยกินคู่กับข้าวกล้อง หรืออาจเพิ่มผลไม้สดลงไปด้วยก็ไม่ว่ากัน ง่ายดายขนาด นี้พลาดได้อย่างไรเนอะ ส่วนผสม ข้าวกล้องกับพริกหนุ่มผัดกุ้ง      • น้ำมันมะกอก      • กระเทียมสับ      • พริกหนุ่มหั่นเฉียง      • กุ้งขาวแกะเปลือก      • ซีอิ๊วขาว      • ข้าวกล้องหุงสุก      • ผลไม้สดตามชอบวิธีทำข้าวกล้องกับพริกหนุ่มผัดกุ้ง          1. ตั้งกระทะใส่น้ำมันมะกอกแค่พอเคลือบกระทะ ใส่กระเทียมสับเล็กน้อยลงผัดพอหอม           2. ใส่พริกหนุ่มลงไปผัดก่อนแล้วตามด้วยกุ้ง (เพราะกุ้งสุกเร็วกว่า) ปรุงรสด้วยซีอิ๊วขาวเล็กน้อย พอกุ้งสุกปิดไฟ เสิร์ฟพร้อมข้าวกล้องและผลไม้ตามชอบ          + ดูวิธีทำเพิ่มเติมได้ที่ 18 สูตรอาหารคลีนทำง่าย 
+++++++
  
  
  


 10. ข้าวกล้องกับเห็ดสามอย่างผัดพริกแห้ง          อาหารคลีนไม่จำเป็นต้องกินจืดชืดเสมอไป ถ้าใครต้องการความแซ่บมาลองชิมเห็ดสามอย่างผัดพริกแห้งสูตรจากคุณ angelisa สมาชิกเว็บไซต์พันทิปดอทคอม ใส่เห็ดลงไป 3 อย่างตามชอบ ที่ขาดไม่ได้เลยคือพริกแห้ง พระเอกของเรา เอาไปโขลกกับกระเทียมก่อนเอาลงไปผัดกับอกไก่ บอกเลยกลิ่นหอมมากแม้จะจามกับไอระหว่างทำก็เถอะ ส่วนผสม ข้าวกล้องกับเห็ดสามอย่างผัดพริกแห้ง      • กระเทียม      • พริกแห้ง      • น้ำมันมะกอก      • อกไก่หั่นเป็นชิ้น      • เห็ดสามอย่าง       • เครื่องปรุงลดโซเดียม       • ต้นหอมหั่นท่อน วิธีทำข้าวกล้องกับเห็ดสามอย่างผัดพริกแห้ง          1. โขลกกระเทียมกับพริกแห้งเข้าด้วยกัน          2. ตั้งกระทะใส่น้ำมันมะกอกเล็กน้อย ใส่ผัดพริกกระเทียมที่โขลกไว้ลงไปผัดจนหอม ใส่อกไก่ลงไป ตามด้วยเห็ดสามอย่าง ปรุงรสด้วยเครื่องปรุงลดโซเดียม พอสุกโรยด้วยต้นหอมหั่นท่อน จัดเสิร์ฟ          + ดูวิธีทำเพิ่มเติมได้ที่ 25 สูตรอาหารคลีนง่าย ๆ
+++++


11. เส้นหมี่ข้าวกล้องผัดผักกระเฉด          กลางวันนี้ถ้าเพื่อน ๆ อยากกินอาหารคลีนเมนูเส้นขึ้นมา ขอยกตัวอย่างเส้นหมี่ข้าวกล้องผัดผักกระเฉดสูตรจากคุณ isweet สมาชิกเว็บไซต์พันทิปดอทคอม ส่วนผสมทุกอย่างลวกไว้หมดแล้วดังนั้นสูตรนี้จะ ใช้น้ำมันน้อยมาก แค่เอาส่วนผสมลงไปผัดพอเข้ากันเท่านั้น เอาล่ะ... สาว ๆ ไดเอตรีบเข้าครัวกันได้เลยส่วนผสม เส้นหมี่ข้าวกล้องผัดผัก กระเฉด      • เส้นหมี่ไวไวข้าวกล้องแช่น้ำจนนิ่ม (ตัดเป็นท่อนสั้นประมาณ 1 คืบ)      • กุ้งสด      • ผักกระเฉด (เด็ดเป็นท่อน)      • กระเทียมสับ      • น้ำมันมะกอก (สำหรับผัด) 2-3 ช้อนชา       • ซีอิ๊วขาวหรือน้ำปลา (สูตรโซเดียมต่ำ)      • น้ำเปล่าวิธีทำเส้นหมี่ข้าวกล้องผัดผักกระเฉด         1. ลวกเส้นหมี่ กุ้ง และผักกระเฉดให้สุก พักไว้         2. นำกระเทียมสับไปเจียวกับน้ำมันมะกอกให้หอม ใส่กุ้งลงไป ปรุงรสด้วยด้วยซีอิ๊วขาวหรือน้ำปลา เติมน้ำเปล่าลงไปนิดหน่อยให้พอขลุกขลิกคนให้เข้ากันจนเดือด จากนั้นปรับเป็นไฟอ่อนสุด         3. ใส่เส้นหมี่ข้าวกล้องและผัก กระเฉดลงลวกสุกลงไปเคล้าทุกอย่างให้เข้ากัน ปิดไฟ ตักใส่จาน พร้อมเสิร์ฟ         + ดูวิธีทำเพิ่มเติมได้ที่ 22 เมนูอาหารคลีนง่าย ๆ ทำง่ายกินง่ายได้สุขภาพ
++++++


12. ลาบปลาทูน่า         มาพบกับอาหารคลีนเมนูสุดท้ายทำเป็นอาหารมื้อเย็นลดน้ำหนักได้นะคะ ขอแนะนำลาบปลาทูน่าสูตรจากคุณ angelisa สมาชิ กเว็บไซต์พันทิปดอทคอม สูตรนี้ใช้ปลาทูน่ากระป๋องคลุกเคล้ากับเครื่องปรุงลาบเสิร์ฟกับผักสด แค่นี้ก็อิ่มสบายท้องแล้วค่ะ ส่วนผสม ลาบปลาทูน่า      • เนื้อปลาทูน่ากระป๋องในน้ำแร่      • พริกป่น      • น้ำมะนาว      • น้ำปลา (สูตรโซเดียมต่ำ)      • ข้าวคั่ว      • หอมแดงซอย      • ใบโหระพา      • ต้นหอมซอย      • ผักชีซอย      • ผักสดตามชอบวิธีทำลาบปลาทูน่า      • เมนูนี้ใช้เนื้อปลาทูน่ากระป๋องในน้ำแร่ บีบน้ำออก 
      • ปรุงรสด้วยพริกป่น น้ำมะนาว และน้ำปลา ใส่ข้าวคั่ว หอมแดง โหระพา ต้นหอม และผักชี คลุกเคล้าให้เข้ากัน กินคู่กับผักสดตามชอบ           + ดูวิธีทำเพิ่มเติมได้ที่ 25 สูตรอาหารคลีนง่าย ๆ         น่าสนใจมาก ๆ สำหรับ 12 สูตรอาหารคลีนจานเดียว แต่ละสูตรกินอิ่มจบในจาน แถมยังทำง่ายมาก ๆ ทำมื้อไหนก็อร่อย บางเมนูอาจไม่คลีน 100% เหมาะกับมือใหม่ แต่กินอร่อยได้สุขภาพเหมือนกันนะคะ
 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






12 สูตรอาหารคลีนจานเดียว ทำอร่อยทุกมื้ออิ่มครบคุณค่า





อัปเดตล่าสุด 29 กรกฎาคม 2561 เวลา 20:21:50
 152,202 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































