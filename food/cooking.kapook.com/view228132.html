




เมนูน่องไก่ทอดขาย สูตรอาหารทำขายลงทุนน้อยกำไรเยอะ

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เมนูอาหารอื่นๆ












10 สูตรน่องไก่ทอดขาย เมนูสร้างอาชีพ ลงทุนไม่มากขายง่ายกำไรเร็ว





51,863อ่าน














0












          อีกหนึ่งเมนูที่ทำขายได้เลย กับสูตรน่องไก่ทอดขาย สูตรอาหารหนังกรอบเนื้อนุ่มหลากรสชาติ ใช้น่องไก่เล็กหรือน่องไก่ใหญ่ได้หมด ขายได้ทุกวัยและทุกวันด้วยนะ 




            เมนูไก่ย่างใคร ๆ ก็ทำขายกันเยอะแล้ว ลองมาทำเมนูไก่ทอดกันบ้างดีไหม กระปุกดอทคอมขอนำเสนอวิธีทำน่องไก่ทอดขาย ไม่ว่าจะเป็นไก่ทอดกระเทียม ไก่ทอดน้ำปลา ไก่ทอดเกาหลี หรือไก่ทอดเทอริยากิ ถ้ากลัวลูกค้าเบื่อน่องไก่ก็เพิ่มส่วนอกไก่ ปีกไก่ หรือสะโพกไก่ทอดก็ได้เลยจ้า
1. น่องไก่ทอดน้ำปลา



สูตรจาก คุณบูตะ กะ กิมจิ

          เริ่มกันที่เมนูน่องไก่ทอดน้ำปลาสุดเบสิก ทั้งส่วนผสมน้อย วิธีทำแสนง่าย และกินได้ทุกวัย แค่จับน่องไก่หมักกับน้ำปลาจนครบเวลา จากนั้นก็เอาไปทอดจนสุกหอม


ส่วนผสม น่องไก่ทอดน้ำปลา


น่องไก่ 1/2 กิโลกรัม
น้ำปลา 2 ช้อนโต๊ะ
น้ำมันพืช


วิธีทำน่องไก่ทอดน้ำปลา

     1. นำน่องไก่ใส่ชามผสม ใส่น้ำปลาลงไปเคล้าผสมให้เข้ากันจนทั่ว หมักทิ้งไว้ประมาณ 3 ชั่วโมง
     2. ตั้งกระทะใช้ไฟแรง ใส่น้ำมันพืชลงไป รอจนน้ำมันร้อนจัด จากนั้นนำน่องไก่ลงทอดจนสุกเหลืองกรอบ ตักขึ้นสะเด็ดน้ำมัน
 

ดูวิธีทำ น่องไก่ทอดน้ำปลา เพิ่มเติมได้ที่

2. น่องไก่ทอดวิงส์แซ่บ (ผงลาบ)



สูตรจาก คุณ tayo76 สมาชิกเว็บไซต์พันทิปดอทคอม

          เมนูน่องไก่ทอดน้ำปลาทำขายทุกวันจนลูกค้าแอบเบื่อ ลองเพิ่มความแซ่บเป็นเมนูน่องไก่ทอดวิงส์แซ่บใส่ผงลาบหน่อยดีไหม เพิ่มความกรอบจากการคลุกแป้งด้วย


ส่วนผสม น่องไก่ทอดวิงส์แซ่บ (ผงลาบ)


น่องไก่
น้ำผสมเกลือเข้มข้น
แป้งโกกิ
แป้งสาลีอเนกประสงค์
ผงลาบ (รสดี)
พริกป่น
ไขไก่ 1 ฟอง
น้ำมันพืช


วิธีทำน่องไก่ทอดวิงส์แซ่บ (ผงลาบ)

     1. นำน่องไก่ไปแช่น้ำเกลือเข้มข้น 2 ชั่วโมง ตักขึ้นพักให้สะเด็ดน้ำ
     2. ใส่แป้งโกกิ แป้งสาลีอเนกประสงค์ และผงลาบในอัตราส่วนเท่า ๆ กัน เพิ่มพริกป่นไปด้วยเพื่อความแซ่บถึงใจยิ่งขึ้นไปอีก คนผสมให้เข้ากัน เตรียมไว้
     3. นำน่องไก่ไปชุบไข่ไก่ก่อนแล้วค่อยนำไปคลุกกับส่วนผสมผงลาบที่เตรียมไว้ เสร็จแล้วนำน่องไก่ลงไปทอดจนกลายเป็นสีเหลืองทอง
 

ดูวิธีทำ น่องไก่ทอดวิงส์แซ่บ (ผงลาบ) เพิ่มเติมได้ที่

3. น่องไก่ทอดกระเทียม



สูตรจาก คุณ tayo76 สมาชิกเว็บไซต์พันทิปดอทคอม

          สำหรับลูกค้าที่ชอบความหอมของกระเทียม ต้องจัดเมนูน่องไก่ทอดกระเทียม สูตรนี้หมักรากผักชีพร้อมกับกระเทียมด้วย ปรุงรสด้วยพริกไทย เกลือ น้ำปลาเล็กน้อย และซอสปรุงรส หมักแค่ 15 นาทีก็เอาไปทอดขายได้แล้วค่ะ


ส่วนผสม น่องไก่ทอดกระเทียม


รากผักชี
กระเทียม
น่องไก่ (ล้างให้สะอาด)
พริกไทย
เกลือ
น้ำปลา
ซอสปรุงรส (ภูเขาทอง)
น้ำมันพืช


วิธีหมักน่องไก่ทอดกระเทียม

     1. เอารากผักชีมาโขลกให้ละเอียด แนะนำว่า อย่าใส่รากผักชีเยอะเกินไปกลิ่นหอมจะกลายเป็นฉุนได้ โขลกกับกระเทียมที่ไม่ต้องปอกเปลือกแต่อย่างใด เพราะจะเจียวกระเทียมกินทั้งเปลือกเลย
     2. นำเครื่องที่โขลกไว้ไปคลุกกับน่องไก่ที่ล้างเตรียมไว้ โรยพริกไทย เกลือ น้ำปลาเล็กน้อย และซอสปรุงรส คลุกให้เข้ากันหมักทิ้งไว้ 15 นาที นำไปทอดใช้ไฟปานกลางจนสุกสีเหลืองทอง
 

ดูวิธีทำ น่องไก่ทอดกระเทียม เพิ่มเติมได้ที่

4. น่องไก่ทอดน้ำปลา



สูตรจาก คุณ tayo76 สมาชิกเว็บไซต์พันทิปดอทคอม

          เอาใจลูกค้าที่ชอบเมนูน่องไก่ทอดน้ำปลากันหน่อย แต่สูตรนี้เพิ่มความเผ็ดและหอมของพริกไทยลงไปด้วย หมักแค่ 15 นาทีก็พอแล้วจ้า


ส่วนผสม น่องไก่ทอดน้ำปลา


น้ำปลา
พริกไทย
น่องไก่
น้ำมันพืช


วิธีทำน่องไก่ทอดน้ำปลา


คลุกปีกไก่กับน้ำปลาและพริกไทย หมักทิ้งไว้ประมาณ 15 นาที พอครบเวลาก็เอาไปทอดจนสุก
	 


ดูวิธีทำ น่องไก่ทอดน้ำปลา เพิ่มเติมได้ที่

5. น่องไก่ทอดหาดใหญ่



สูตรจาก คุณ swin สมาชิกเว็บไซต์พันทิปดอทคอม

          เมนูน่องไก่ทอดหาดใหญ่ก็น่าสนใจไม่น้อยสำหรับเอาไปทำขาย ความพิเศษอยู่ที่สูตรหมักเม็ดผักชีและยี่หร่า เติมน้ำผึ้งนิดหน่อย และโรยหอมเจียวปิดท้าย


ส่วนผสม น่องไก่ทอดหาดใหญ่


น่องไก่
เม็ดผักชี 1+1/2 ช้อนชา
ยี่หร่า 1+1/2 ช้อนชา
กระเทียมไทย 1 หัว
น้ำผึ้ง 1 ช้อนชา
เหล้าจีน 2 ช้อนชา
เกลือป่น เล็กน้อย
น้ำมันถั่วเหลือง (สำหรับทอด)
หอมเจียว (โรยหน้า)


วิธีทำน่องไก่ทอดหาดใหญ่

     1. คั่วเม็ดผักชีและยี่หร่าให้หอม นำไปโขลกรวมกับกระเทียมจนละเอียด จากนั้นนำไปหมักกับน่องไก่ ใส่น้ำผึ้ง เหล้าจีน และเกลือป่น คนผสมให้เข้ากัน หมักทิ้งไว้ในตู้เย็นประมาณ 2 ชั่วโมง
     2. นำน่องไก่ไปอบที่อุณหภูมิ 180 องศาเซลเซียส ประมาณ 30 นาที หรือจนสุก (และระหว่างที่อบไก่ ให้นึ่งข้าวเหนียวไปด้วย) พออบครบ 30 นาที นำน่องไก่ออกจากเตา เตรียมไว้
     3. ตั้งกระทะใส่น้ำมันถั่วเหลืองลงไป จากนั้นใส่น่องไก่ที่อบแล้วลงไปทอดประมาณ 10 นาที จนสุกกรอบ ตักขึ้นสะเด็ดน้ำมัน โรยหอมเจียว
 
เคล็ดลับ : ที่ใช้น้ำมันถั่วเหลืองทอดเพราะรสชาติน้ำมันดีกว่าน้ำมันปาล์มที่ร้านไก่ทอดทั่วไปใช้ น้ำมันถั่วเหลืองนี้ทนอุณหภูมิสูงสู้น้ำมันปาล์มไม่ได้ แต่ทางร้านใช้น้ำมันปาล์มทอดเพราะใช้ทอดไก่ได้หลายครั้ง ต้นทุนน้ำมันต่ำกว่าน้ำมันถั่วเหลืองมาก ซึ่งน้ำมันถั่วเหลืองที่นำมาทอดนี้จะใช้ 2 ครั้งเท่านั้นแล้วทิ้งเลย หรือบางครั้งถ้าน้ำมันข้นก็จะทิ้งไปเลย และทดสอบความร้อนน้ำมันโดยใช้ตะเกียบจิ้มลงไป ถ้ามีฟองอากาศออกมา แสดงว่าน้ำมันร้อนเหมาะกับการทอดแล้ว
 

ดูวิธีทำ น่องไก่ทอดหาดใหญ่ เพิ่มเติมได้ที่

6. น่องไก่วิงส์แซ่บ (ผงแซ่บ)



สูตรจาก คุณสมาชิกหมายเลข 1186222 สมาชิกเว็บไซต์พันทิปดอทคอม

          ถ้าอยากทำผงแซ่บเอาไว้คลุกกับน่องไก่ทอดใช้เอง ขอแนะนำสูตรนี้เลยค่ะ น่องไก่วิงส์แซ่บมาพร้อมวิธีทำผงแซ่บ ความพิเศษคือเอาน่องไก่ไปทอดก่อนแล้วพอสุกค่อยคลุกผงแซ่บ รับรองความอร่อยเลยจ้า


ส่วนผสม น่องไก่วิงส์แซ่บ


น่องไก่ 4 น่อง (หรือปริมาณตามชอบ)
เกลือป่น 1 ช้อนชา
น้ำตาลทราย 1 ช้อนชา
ไข่ไก่ 1 ฟอง
แป้งสาลีอเนกประสงค์ 1/2 ถ้วยตวง


ส่วนผสม ผงแซ่บ


พริกป่นละเอียด 1 ช้อนโต๊ะ
ผงมะนาว 1 ช้อนโต๊ะ
ผงปรุงรส (รสดี) 1 ช้อนโต๊ะ


วิธีทำน่องไก่วิงส์แซ่บ

     1. หมักน่องไก่กับเกลือ น้ำตาลทราย และไข่ไก่ ขยำให้เข้ากัน หมักทิ้งไว้ประมาณ 20 นาที (หรือมากกว่านั้นก็ได้ตามสะดวก ไข่ไก่จะทำให้เนื้อไก่นุ่ม)
     2. นำน่องไก่ที่หมักไว้มาคลุกแป้งสาลีอเนกประสงค์ให้ทั่ว (อย่ามากเกินไป ก่อนทอดต้องเคาะเอาแป้งส่วนเกินออกด้วย)
     3. ใส่น่องไก่ลงทอดในหม้อที่ใส่น้ำมัน ใช้ไฟอ่อน ค่อย ๆ ทอดจนกลายเป็นสีเหลืองทอง ตักขึ้นสะเด็ดน้ำมัน ซับด้วยกระดาษทิชชูซับน้ำมัน เตรียมไว้
     4. ทำผงแซ่บ โดยผสมพริกป่นละเอียด ผงมะนาว และผงปรุงรสเข้าด้วยกัน จากนั้นนำน่องไก่ที่ทอดไว้ลงไปคลุกในผงแซ่บให้ทั่ว พร้อมเสิร์ฟ
 

ดูวิธีทำ น่องไก่วิงส์แซ่บ (ผงแซ่บ) เพิ่มเติมได้ที่

7. น่องไก่ทอดเกาหลี



สูตรจาก คุณ rita_bunny สมาชิกเว็บไซต์พันทิปดอทคอม (อาหารง่าย ๆ สไตล์ rita)

          น่องไก่ทอดสไตล์ไทยใคร ๆ ก็ทำขายกัน ลองมาทำเมนูน่องไก่ทอดเกาหลีขายกันไหม เริ่มจากหมักน่องไก่ให้เรียบร้อยแล้วคลุกกับแป้งเพื่อเอาไปอบในหม้ออบลมร้อนหรือเอาไปทอดก็ได้ สุดท้ายเอาไปคลุกกับซอสเกาหลี


ส่วนผสม น่องไก่ทอดเกาหลี


น่องไก่ 1 กิโลกรัม
ไข่ไก่ 1 ฟอง
กระเทียมสับ 1 ช้อนโต๊ะ (ประมาณ 3-4 กลีบ)
งาขาวคั่ว 2 ช้อนโต๊ะ


ส่วนผสม เครื่องปรุง (ของแห้ง)


ผงกระเทียม 1 ช้อนชา
เกลือ 1/2 ช้อนชา
พริกไทยดำบดหยาบ 1/2 ช้อนชา
แป้งทอดกรอบ 1 ถ้วยตวง
แป้งมัน 1 ถ้วยตวง
ผงฟู 1 ช้อนชา


ส่วนผสม เครื่องปรุง (ของเหลว)


น้ำมันพืช 1/2 ถ้วยตวง
น้ำส้มสายชูหมักจากแอปเปิล 1 ช้อนโต๊ะ
ซอสมะเขือเทศ 1/2 ถ้วยตวง
โคชูจัง 4 ช้อนโต๊ะ
น้ำผึ้ง 6 ช้อนโต๊ะ (1/4 ถ้วยตวง + 2 ช้อนโต๊ะ)


วิธีทำน่องไก่ทอดเกาหลี

     1. หมักน่องไก่ด้วยเกลือ ผงกระเทียม และพริกไทยดำ พักทิ้งไว้ครึ่งชั่วโมง ตอกไข่ใส่ไก่ที่หมักไว้ คลุกให้เข้ากัน
     2. นำแป้งทอดกรอบ แป้งมัน และผงฟู ผสมรวมกัน นำไก่ลงมาคลุกให้ทั่ว (คลุกทีละชิ้น อย่าใส่ลงไปในชามไก่ที่หมัก) วางไก่ที่คลุกแป้งแล้วบนตะแกรงแล้วทาน้ำมันพืชลงไปบนไก่
     3. นำไปอบด้วยหม้ออบลมร้อน ใช้ไฟแรง 250 องศาเซลเซียส เป็นเวลา 10 นาที แล้วกลับด้านไก่อบอีก 10 นาที พอครบเวลากลับด้านไก่อีกรอบ แล้วอบต่ออีก 10 นาที เป็นอันเสร็จ (รวมเวลาอบทั้งหมด 30 นาที) หรือใครจะนำไปทอดด้วยน้ำมันก็ได้ พอไก่จวนสุก (10 นาทีสุดท้าย) เราก็มาทำซอสกัน
     4. ทำซอสโดยนำกระเทียมสับใส่ลงในชามทนไฟ ใส่น้ำมันพืชลงไป 1 ช้อนโต๊ะ ปิดฝาแล้วนำเข้าไมโครเวฟไฟแรง 800 วัตต์ เวลา 2 นาที จากนั้นก็ใส่ซอสมะเขือเทศ โคชูจัง น้ำส้มสายชูหมักจากแอปเปิล และน้ำผึ้งลงไป คนให้เข้ากัน แล้วนำเข้าไมโครเวฟต่ออีก 2 นาที เป็นอันเสร็จ
     5. นำไก่อบสุกแล้ว มาคลุกกับซอส โรยงาขาวลงไป เป็นอันเสร็จ
 

ดูวิธีทำ น่องไก่ทอดเกาหลี เพิ่มเติมได้ที่

8. น่องไก่ทอดซอสเทอริยากิ



สูตรจาก คุณเนินน้ำ อาหารบ้าน ๆ ที่บ้านเนินน้ำ

          เมนูน่องไก่ทอดเกาหลีก็ทำขายไปแล้ว คราวนี้มาลองทำเมนูน่องไก่ทอดซอสเทอริยากิบ้างดีกว่า มาพร้อมวิธีทำซอสเทอริยากิรสเข้มข้น เพิ่มความหอมจากงาขาว


ส่วนผสม ไก่ทอดซอสเทอริยากิ


น่องไก่เล็ก
เกลือป่น
พริกไทยป่น
แป้งสาลีอเนกประสงค์ (หรือแป้งทอดกรอบ)
ซอสเทอริยากิ
งาขาวคั่ว
น้ำมันพืชสำหรับทอด


ส่วนผสม ซอสเทอริยากิ (ปริมาณ 3/4 ถ้วย)


ซีอิ๊วญี่ปุ่น 1/2 ถ้วย
สาเก 1/2 ถ้วย
มิริน 1/2 ถ้วย
น้ำตาลทราย 1 ช้อนโต๊ะ
ขิงแก่หั่นแว่น 2-3 ชิ้น


วิธีทำซอสเทอริยากิ

       1. ใส่ซีอิ๊วญี่ปุ่น สาเก มิริน น้ำตาลทราย และขิงแก่ ลงในหม้อ คนผสมให้ด้วยกัน
     2. นำขึ้นตั้งไฟอ่อนเคี่ยวประมาณ 5 นาที พักไว้ให้เย็นสนิท
วิธีทำน่องไก่ทอดเทอริยากิ

     1. ล้างทำความสะอาดน่องไก่ พักให้สะเด็ดน้ำ
     2. โรยเกลือป่นและพริกไทยป่นลงไปบนน่องไก่ นวดพักไว้สักครู่ จากนั้นนำน่องไก่ลงชุบแป้งทอดกรอบหรือแป้งสาลีอเนกประสงค์บาง ๆ
     3. ทอดน่องไก่ในน้ำมันร้อน ๆ ใช้ไฟปานกลางจนเหลืองกรอบ ตักขึ้นพักให้สะเด็ดน้ำมัน
     4. นำซอสเทอริยากิขึ้นตั้งไฟให้เดือดข้น ใส่งาขาวคั่ว ตามด้วยน่องไก่ทอด คลุกเคล้าให้ทั่วกัน
 

ดูวิธีทำ น่องไก่ทอดซอสเทอริยากิ เพิ่มเติมได้ที่

9. น่องไก่ทอดลาบแซ่บ



สูตรจาก คุณแขมร อินเตอร์ สมาชิกเว็บไซต์พันทิปดอทคอม

          จากที่เคยทำเมนูน่องไก่ทอดลาบแซ่บหน้าตาแบบทั่วไป ลองรูดเอาเนื้อไก่ลงมาให้เป็นตุ้มกันดีไหม บอกเลยว่าหน้าตาสุดแนวมาก แถมรสชาติเผ็ดถูกปากแน่นอนค่ะ


ส่วนผสม น่องไก่ทอดลาบแซ่บ


ปีกไก่บน 600 กรัม
ซอสปรุงรส 2 ช้อนโต๊ะ
น้ำมันหอย 1 ช้อนโต๊ะ
ข้าวคั่ว 1 ช้อนโต๊ะ
พริกป่น 1 ช้อนโต๊ะ
แป้งข้าวโพด 2 ช้อนโต๊ะ
เกลือ 1/2 ช้อนชา
น้ำมันสำหรับทอด
ใบมะกรูด (ใส่หรือไม่ใส่ก็ได้)


วิธีทำน่องไก่ทอดลาบแซ่บ

     1. ตัดเอ็นข้อไก่ช่วงบนและรูดเอาเนื้อไก่ลงมาให้เป็นตุ้ม
     2. ผสมเครื่องปรุง ได้แก่ ซอสปรุงรส น้ำมันหอย ข้าวคั่ว พริกป่น แป้งข้าวโพด และเกลือ ลงในชาม
     3. ใส่ไก่ที่เตรียมไว้คลุกเคล้าให้เข้ากับส่วนผสม หมักทิ้งไว้ 30 นาที
     4. นำไก่ไปทอด โดยใช้ไฟกลางค่อนข้างแรง 180 องศาเซลเซียส ประมาณ 7-10 นาที หรือจนสุกสีเหลืองทอง (หากต้องการใส่ใบมะกรูดให้ใส่ก่อนที่จะตักไก่ขึ้นแค่แป๊บเดียวเท่านั้น)
 

ดูวิธีทำ น่องไก่ทอดลาบแซ่บ เพิ่มเติมได้ที่

10. ไก่ตุ้ม



สูตรจาก คุณ kitty chef สมาชิกเว็บไซต์พันทิปดอทคอม

           ปิดท้ายกันด้วยเมนูไก่ตุ้มทอดกรอบ จุดเด่นก็คือเราะส่วนเนื้อไก่ให้มากองรวม ๆ กัน ใช้มือจัดทรงให้มีลักษณะเป็นตุ้ม เสร็จแล้วก็เอาไปหมักกับเครื่องปรุงและทอดจนสุกกรอบ


ส่วนผสม ไก่ตุ้มทอดกรอบ


น่องไก่ 700 กรัม
พริกป่น 1 ช้อนชา
ข้าวคั่ว 1 ช้อนโต๊ะ
แป้งข้าวโพด 1 ช้อนโต๊ะ
ผงปรุงรส 1 ช้อนโต๊ะ
ซีอิ๊วขาว 4 ช้อนโต๊ะ
น้ำ (เล็กน้อย)
เกล็ดขนมปัง


วิธีทำไก่ตุ้มทอดกรอบ

     1. เริ่มจากใช้มีดปลายแหลมเราะส่วนเนื้อไก่ให้มากองรวม ๆ กัน ใช้มือจัดทรงให้สวยงาม
     2. ใส่เครื่องปรุงทั้งหมด (ยกเว้นเกล็ดขนมปัง) คลุกเคล้ากับปีกไก่บน หมักทิ้งไว้ 15 นาที
     3. พอหมักไก่จนครบเวลาแล้ว ก็นำไก่มาคลุกกับเกล็ดขนมปัง เอาไปทอดไฟกลางจนสุกกรอบ
 

ดูวิธีทำ ไก่ตุ้ม เพิ่มเติมได้ที่

             เปิดร้านขายน่องไก่ทอดเลยดีไหม มีให้เลือกหลากหลายสูตรแล้วแต่ชอบ จะใช้น่องเล็กหรือน่องใหญ่เลือกได้ตามสะดวก และถ้าขายพ่วงกับข้าวเหนียวหรือข้าวสวยก็ดีเลิศค่ะ
  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













10 สูตรน่องไก่ทอดขาย เมนูสร้างอาชีพ ลงทุนไม่มากขายง่ายกำไรเร็ว




อัปเดตล่าสุด 21 กรกฎาคม 2563 เวลา 14:27:35
 51,863 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































