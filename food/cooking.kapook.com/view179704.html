




เมนูอบซอส อร่อยนุ่มชุ่มฉ่ำกินได้ไม่กลัวเบื่อ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






9 เมนูอบซอส อร่อยนุ่มชุ่มฉ่ำกินได้ไม่กลัวเบืื่อ




36,635อ่าน







0















        อร่อยนุ่มละลายในปากกันเลยทีเดียวกับเมนูอบซอส สูตรอาหารจานเดียวเคี้ยวเพลินชุ่มฉ่ำ กินกับเมนูเส้นหรือข้าวสวยก็ได้ อร่อยเพลินโดนใจ ขอหลบไปเรอเบา ๆ สักแป๊บนะทุกคน      เอ่ยถึงเมนูอบซอสคงถูกใจสำหรับคนมีเตาอบเป็นที่สุด แต่สำหรับคนไม่มีเตาอบก็จบ ! แต่รู้ไหมว่าถ้าลองทำอาหาร เมนูอบซอสนี้ไม่มีเตาอบก็ทำได้เหมือนกันนะคะ กระปุกดอทคอมขอนำเสนอวิธีทำเมนูอบซอสที่ใครด้กินเป็นต้องติดใจ มีทั้ง ซี่โครงหมูอบซอส ไก่อบซอส หมูอบซอส และอีกเพียบ !









1. ซี่โครงหมูอบซอสบาร์บีคิว     วันหยุดนี้ไปซื้อซี่โครงหมูมาทำเมนูอบซอสสำหรับปาร์ตี้กันเถอะ ขอนำเสนอเมนูซี่โครงหมูอบซอสบาร์บีคิว สูตรจาก คุณ isweet สมาชิกเว็บไซต์พันทิปดอทคอม สูตรนี้เอาไปอบหรือย่างก็ได้ ซี่โครงหมูเนื้อนุ่มกลืนได้แบบไม่ต้องเคี้ยว มาพร้อมวิธีทำซอสบาร์บีคิวหอมอร่อย 
  
ส่วนผสม ซี่โครงหมูอบซอสบาร์บีคิว     • ซี่โครงหมูแบบแผ่น 2 กิโลกรัม (pork spareribs)     • ซอสมะเขือเทศ 1 ขวดเล็ก (หรือประมาณ 3 ถ้วย)     • ซอสพริก 2 ถ้วย      • ขิงอ่อน หรือขิงแก่ (สับละเอียด) 1/3 ถ้วย     • กระเทียม (สับละเอียด) 1/3 ถ้วย     • ออริกาโน่ 2 ช้อนโต๊ะ      • โรสแมรี 1 ช้อนโต๊ะ     • อบเชยป่น 2 ช้อนโต๊ะ (บางสูตรใช้ allspice แต่พอดีหมดจึงใช้แค่อบเชยค่ะ)     • เกลือ 1/2 ช้อนชา     • พริกไทยขาวป่น ประมาณ 1 ช้อนโต๊ะ      • น้ำผึ้ง 1/4 ถ้วย (ถ้าไม่มีให้ใช้น้ำตาลทราย)     • น้ำเปล่า 4 ถ้วย     หมายเหตุ : ขิงและกระเทียมหากไม่ชอบเป็นชิ้น ๆ ให้นำไปปั่นจนละเอียดก่อนนำมาทำซอสวิธีทำซี่โครงหมูอบซอสบาร์บีคิว     1. ทำซอสบาร์บีคิว โดยผสมซอสมะเขือเทศกับซอสพริกเข้าด้วยกัน ตามด้วยขิงอ่อนสับ กระเทียมสับ ออริกาโน่ โรสแมรี อบเชย เกลือ พริกไทยขาวป่น และน้ำผึ้ง คนผสมให้เข้ากัน พักไว้     2. ตัดซี่โครงให้เป็นชิ้นตามที่ชอบ (เพื่อให้ใส่หม้อหรือกระทะได้ง่าย ใครมีหม้อใหญ่ ๆ จะใส่ทั้งแผ่นก็ได้ตามสะดวก)     3. ใส่ซอสลงในกระทะ (หรือหม้อ) เติมน้ำลงไป คนผสมให้ซอสละลายเข้ากัน จากนั้นนำซี่โครงใส่ลงไป ต้มพอเดือดแล้วเคี่ยวต่อด้วยไฟอ่อนประมาณ 1.30-2 ชั่วโมง (เพื่อความเข้าเนื้อและเปื่อยนุ่ม)     หมายเหตุ : บางสูตรก็นำซี่โครงไปต้มในน้ำเปล่าจนนุ่ม จากนั้นนำมาทาซอสก่อนย่าง ขณะย่างก็ทาซอสเรื่อย ๆ จนเข้าเนื้อ แต่ไม่ว่าจะทำวิธีไหนก็ได้เหมือนกัน      4. นำซี่โครงที่เคี่ยวจนเนื้อนุ่มและซอสซึมเข้าเนื้อแล้วมาทาซอสบาร์บีคิวให้ชุ่ม จากนั้นนำไปอบ (หรือย่างตามสะดวก) ที่อุณหภูมิ 180 องศาเซลเซียส ประมาณ 10-13 นาที ส่วนซอสที่เหลือเก็บไว้ ราดอีกทีตอนจัดเสิร์ฟ     5. วิธีจัดเสิร์ฟมี 2 แบบ คือ แบบหงายและแบบคว่ำ โดยทาซอสให้ชุ่มก่อนเสิร์ฟจะดูน่ากิน      เคล็ดลับ : ถ้าอยากได้ซอสเนียนสวยก็ให้ปั่นส่วนผสมก่อนนำมาทำซอสบาร์บีคิว       6. วิธีรับประทานให้หงายชิ้นซี่โครงหมูขึ้นแล้วใช้มีดกรีดตรงเอ็นบาง ๆ กลางชิ้นกระดูกซี่โครงแต่ละซี่ จากนั้นแซะกระดูกออกให้เหลือแต่เนื้อ (หากตัวซี่โครงเปื่อยได้ที่ กระดูกจะร่อนออกอย่างง่ายดาย)     + ดูวิธีทำเพิ่มเติมได้ที่ ซี่โครงหมูบาร์บีคิว อาหารฝรั่งเลอค่า แบบโฮมเมดที่ใครก็ทำได้
++++++++++++++++++
2. ปีกไก่อบซอสต้มยำพริกเผา      เอาใจขาแซ่บกันด้วยเมนูปีกไก่อบซอสต้มยำพริกเผา สูตรจาก คุณ isweet สมาชิกเว็บไซต์พันทิปดอทคอม จับไก่หมักกับน้ำพริกเผาต้มยำจนซึมเข้าเนื้อ แล้วเอาไปอบจนสุก จะอบด้วยเตาอบ ใช้ไมโครเวฟ หรือกระทะเทฟลอนก็ตามสะดวกเลยค่ะ 

ส่วนผสม ปีกไก่อบซอสต้มยำพริกเผา     • ปีกกลางไก่ 500 กรัม      • ซอสมะเขือเทศ 2 ถ้วย      • น้ำพริกเผาต้มยำ 1 ช้อนโต๊ะ      • น้ำมันน้ำพริกเผา 1 ช้อนโต๊ะ      • น้ำตาลทราย (ไม่ใส่ก็ได้)วิธีทำปีกไก่อบซอสต้มยำพริกเผา     1. ผสมไก่กับซอสมะเขือเทศ น้ำพริกเผาต้มยำ และน้ำมันน้ำพริกเผาเข้าด้วยกัน หมักทิ้งไว้ในตู้เย็น 2 ชั่วโมงหรือข้ามคืน      2. นำไก่ไปอบที่อุณหภูมิ 200 องศาเซลเซียส ด้านละ 7 นาที หรือจนสุกเหลือง สามารถใช้ไมโครเวฟ หรือย่างในกระทะเทฟลอน ตักใส่ภาชนะบีบมะนาวนิดเสิร์ฟคู่กับมะเขือเทศราชินี      + ดูวิธีทำเพิ่มเติมได้ที่ 23 สูตรอาหารสุดง่าย อร่อยได้แบบไม่น่าเชื่อ
++++++++++++++++++
 3. ปีกไก่อบซอสนิวออร์ลีนส์     เอาใจเด็ก ๆ ด้วยการทำเมนูอบซอสสักจานดีไหม นี่เลยมาทำเมนูปีกไก่นิวออร์ลีนส์ หรือบัฟฟาโลวิงส์ (buffalo wings) สูตรจาก คุณ kitty chef สมาชิกเว็บไซต์พันทิปดอทคอม จับไก่หมักกับแป้งมันแล้วเอาไปอบจนสุก สุดท้ายคลุกกับซอสเผ็ด




ส่วนผสม ปีกไก่นิวออร์ลีนส์     • แป้งมัน 30 กรัม      • พริกไทย 1 ช้อนชา      • เกลือ 1 ช้อนชา     • ปีกไก่ส่วนผสม ซอสสำหรับคลุก     • น้ำ 1 ถ้วย     • น้ำตาลทราย 3 ช้อนโต๊ะ     • ซีอิ๊วขาว 3 ช้อนโต๊ะ     • ผงพริกปาปริก้า 3 ช้อนโต๊ะ     • น้ำส้มสายชู 1 ช้อนโต๊ะ     • น้ำมันหอย 3 ช้อนโต๊ะ     • เนยสด     • กระเทียมสับ 1 ช้อนโต๊ะ     • หอมหัวใหญ่สับ 200 กรัมวิธีทำปีกไก่นิวออร์ลีนส์     1. ล้างปีกไก่ให้สะอาด ใช้กระดาษซับน้ำให้แห้ง เริ่มหมักไก่กับแป้งมัน พริกไทย และเกลือ คลุกเคล้าให้เข้ากัน หมักไก่ทิ้งไว้ 30 นาที นำไก่มาเรียงที่ตะแกรง     2. นำเข้าเตาอบที่อุณหภูมิ 225 องศาฟาเรนไฮต์ ประมาณ 15 นาทีหรือจนไก่สุกกรอบ     3. ทำซอส โดยเทน้ำใส่ภาชนะ ตามด้วยน้ำตาลทราย ซีอิ๊วขาว ผงพริกปาปริก้า น้ำส้มสายชู และน้ำมันหอย คนให้เข้ากัน      4. ตั้งกระทะให้ร้อนใส่เนยลงไปพอละลาย ใส่กระเทียมและหอมหัวใหญ่ ผัดให้มีกลิ่นหอมแล้วเทซอสที่เตรียมไว้ลงไป ใช้ไฟอ่อนเคี่ยวจนซอสจะเหนียวข้น เทลงไปคลุกเคล้ากับไก่จนเข้ากันดี จัดใส่จาน     + ดูวิธีทำเพิ่มเติมได้ที่ ปีกไก่นิวออร์ลีนส์ วิธีทำบัฟฟาโลวิงส์เผ็ดเข้มอร่อยเด็ดไม่ง้อร้าน
++++++++++++++++++
  


4. ปีกไก่อบซอสบาร์บีคิว     หลังจากกินซี่โครงหมูอบซอสบาร์บีคิวไปแล้ว คราวนี้ก็ถึงคราวเมนูปีกไก่อบซอสบาร์บีคิว สูตรจาก คุณ maekwansri สมาชิกเว็บไซต์พันทิปดอทคอม (#maekwansri) ก่อนอื่นเอาไปไปทอดจนสุกแล้วค่อยเอาไปอบพร้อม ๆ กับทาซอสบาร์บีคิว ไปล้างมือเตรียมแทะกันเถอะ

ส่วนผสม ปีกไก่อบซอสบาร์บีคิว     • ปีกไก่บน     • ซอสมะเขือเทศ      • น้ำตาลทราย     • น้ำส้มสายชูหมัก      • น้ำผึ้ง     • ซีอิ๊วขาว      • เกลือ     • ลูกผักชีป่น      • กระเทียมตำละเอียด      • พริกไทยดำป่นวิธีทำปีกไก่อบซอสบาร์บีคิว     1. ทำซอสบาร์บีคิว โดยนำส่วนผสมทุกอย่าง ยกเว้นปีกไก่ คนให้เข้ากันแล้วนำไปตั้งไฟให้พอเดือด พักไว้     2. นำปีกไก่ไปทอดลงบนกระทะเทฟลอนให้หนังไก่สุกและเหลือง พักไว้     3. อุ่นเตาอบไว้ที่อุณหภูมิ 350 องศาฟาเรนไฮต์ หรือ 180 องศาเซลเซียส และปูกระดาษฟอยล์บนถาดอบ     
 4. ทาซอสบาร์บีคิวลงไปบนปีกไก่ วางลงบนถาดแล้วนำไปอบประมาณ 30 นาที 
นำออกมาทาซอสบาร์บีคิวอีกครั้ง อบอีกครั้งประมาณ 10 นาที 
นำออกมาทาซอสอีกครั้งแล้วจัดวางลงจาน จัดเสิร์ฟ     + ดูวิธีทำเพิ่มเติมได้ที่ ปีกไก่อบซอสบาร์บีคิว รสชาติเข้มข้นทำกินเองอร่อยได้ที่บ้าน
++++++++++++++++++
 5. สปาเกตตีซี่โครงหมูอบซอส       ตามคำเรียกร้องของคนพิเศษที่อยากกินเมนูอบซอส นี่เลยขอจัดสปาเกตตีซี่โครงหมูอบซอส สูตรจาก อาหารง่าย ๆ สไตล์ rita สูตรนี้ใช้ซี่โครงหมูหรือกระดูกหมูหั่นชิ้นตามชอบ แต่ที่สำคัญคือต้องหมักกับซอสเข้มข้นแล้วนำไปตุ๋นจนเปื่อยนุ่ม




ส่วนผสม สปาเกตตีซี่โครงหมูอบซอส     • ซี่โครงหมู 600 กรัม     • ซอสมะเขือเทศ 1/4 ถ้วยตวง + 1 ช้อนโต๊ะ     • ซอสหอยนางรม 1/4 ถ้วยตวง     • ซีอิ๊วขาว 2 ช้อนโต๊ะ     • มายองเนส 2 ช้อนโต๊ะ     • สามสหาย 1 ช้อนโต๊ะ (รากผักชี กระเทียม และพริกไทยโขลก)     • น้ำเปล่า 2 ถ้วยตวง     • เส้นสปาเกตตีลวกสุก     • ผักเคียงตามชอบ สำหรับแต่ง     • น้ำตาลทราย 1 ช้อนโต๊ะ วิธีทำสปาเกตตีซี่โครงหมูอบซอส     1. หมักหมูด้วยเครื่องปรุงทุกอย่าง ยกเว้นน้ำเปล่า เป็นเวลาครึ่งชั่วโมง    
 2. นำหมูไปนาบไฟในหม้อจนผิวสุกแล้วจึงเติมน้ำเปล่าลงไป ปิดฝา เปิดไฟแรง 
พอเดือดแล้วปรับเป็นไฟกลาง ตุ๋นไปจนกว่าน้ำจะงวด แล้วเนื้อหมูจะนุ่มกำลังดี     หมายเหตุ : ให้เทน้ำเปล่าลงในชามหมักหมู คนให้ซอสหมักหมูละลายแล้วจึงค่อยเทใส่หม้อ     3. จัดเส้นสปาเกตตีใส่จาน ราดซี่โครงหมูอบซอสลงไป ตกแต่งจานด้วยผักเคียง พร้อมเสิร์ฟ     + ดูวิธีทำเพิ่มเติมได้ที่ สปาเกตตีซี่โครงหมูอบซอส อาหารฝรั่งโฮมเมด อร่อยได้ทุกเวลา
++++++++++++++++++
   6. ไก่อบซอส     สำหรับคนอยากกินเมนูอบซอสเครื่องแน่น ๆ ขอนำเสนอไก่อบซอส สูตรจาก คุณ bangbuatong60d สมาชิกเว็บไซต์พันทิปดอทคอม สูตรนี้ใส่มันเทศกับแครอท เพิ่มรสหวานจากหอมใหญ่ พออบกับไก่จนสุกนุ่มก็ตักเสิร์ฟกันเลยค่ะ

ส่วนผสม ไก่อบซอส     • ไก่ (เลือกเอาแบบที่ชอบ ถ้าไม่ชอบแบบมัน ๆ ก็เลือกเนื้อช่วงอก)     • กระเทียม     • มันเทศ (หั่นเป็นชิ้นพอดีคำ)     • แครอท (หั่นเป็นชิ้นพอดีคำ)     • หอมใหญ่ (หั่นเป็นชิ้นพอดีคำ)     • ซอสมะเขือเทศ     • น้ำตาลทราย     • แม็กกี้     • มะเขือเทศ (ใส่หรือไม่ใส่ก็ได้ตามชอบ)วิธีทำไก่อบซอส      1. นำไก่มาทอดพอเหลือง (เพื่อไม่ให้อบแล้วเป็นเมือก และเนื้อยุ่ย)    
 2. นำมันเทศ แครอท และหอมใหญ่ไปผัดกับกระเทียมให้พอหอม 
พอหอมใหญ่เริ่มสุกให้ใส่น้ำ ปรุงรสด้วยซอสมะเขือเทศ น้ำตาลทราย และแม็กกี้     
 3. ใส่มะเขือเทศและไก่ที่ทอดไว้ลงไป ปิดฝา อบทิ้งไว้ 1 ชั่วโมง 
(ถ้าใช้หม้อเทฟลอน ไม่ต้องคนบ่อยเพราะไม่ติดหม้อ แต่ถ้าเป็นหม้อสแตนเลส 
ต้องหมั่นคนเพราะจะติดหม้อแล้วไหม้) ตักใส่จาน พร้อมเสิร์ฟ     + ดูวิธีทำเพิ่มเติมได้ที่ ไก่อบซอส อร่อย 3 รส กินได้ทั้งครอบครัว
++++++++++++++++++
  7. เนื้ออบซอสพริกไทยดำ     จากที่เคยทำทั้งหมูอบซอสและไก่อบซอส คราวนี้ลองเปลี่ยนเป็นเมนูเนื้ออบกันบ้างดีไหม ขอนำเสนอเมนูเนื้ออบซอสพริกไทยดำ สูตรจาก คุณ rita_bunny สมาชิกเว็บไซต์พันทิปดอทคอม จับเนื้อหมักกับซอสสูตรพิเศษเสร็จแล้วก็เอาไปอบกับเนยจนสุกหอม ขอข้าวสวยร้อน ๆ จานหนึ่ง

ส่วนผสม เนื้ออบซอสพริกไทยดำ     • ซอสหอยนางรม 1/2 ถ้วยตวง     • ซอสมะเขือเทศ 1/4 ถ้วยตวง     • มายองเนส 1/4 ถ้วยตวง     • พริกไทยดำบุบ 2 ช้อนชา     • โรสแมรี 1 ช้อนชา     • สับปะรด 1 ช้อนชา     • เนื้อวัว (สันนอก) น้ำหนัก 150 กรัม 4 ชิ้น     • เนยเค็ม หรือเนยกระเทียม 1/3 ถ้วยตวง     • น้ำเปล่า 1/4 ถ้วยตวง     • พริกไทยสด ตามชอบวิธีทำเนื้ออบซอสพริกไทยดำ     1. ผสมซอสหอยนางรม ซอสมะเขือเทศ มายองเนส พริกไทยดำ โรสแมรี และสับปะรด คนให้เข้ากัน พักไว้     2. ทุบเนื้อเพื่อให้เนื้อนิ่มขึ้น นำเนื้อไปคลุกกับซอสแล้วหมักไว้ 1 ชั่วโมงในตู้เย็น นำเนื้อออกมาม้วนแล้วมัดด้วยเชือกมัดเนื้อ    
 3. ใส่เนยลงในกระทะเปิดไฟร้อนสุด พอเนยละลายก็ใส่เนื้อลงไปทอด รอสัก 3 
นาทีให้พลิกเนื้อกลับด้าน ปิดฝา ปรับเป็นไฟอ่อน อบทิ้งไว้ 10-15 นาที     4. เมื่อเนื้อสุกก็ตัดเชือกออกแล้วหั่นเป็นชิ้นพอดีคำ (ไม่หั่นก็ได้ตามใจชอบ)    
 5. นำซอสที่หมักเนื้อผสมกับน้ำเปล่าแล้วเทลงกระทะที่ใช้อบเนื้อ 
เปิดไฟแรงสุดแล้วเคี่ยวจนซอสข้นตามชอบ ราดซอสบนเนื้อ โรยพริกไทยสด 
จัดวางสลัดกับมันฝรั่งทอด พร้อมเสิร์ฟ     + ดูวิธีทำเพิ่มเติมได้ที่ เนื้ออบซอสพริกไทยดำ เนื้อแน่นเคี้ยวนุ่มฉ่ำซอส
++++++++++++++++++
  8. ปีกไก่อบซอสสไปซี่      ใครชอบแทะปีกไก่เหมือนกันบ้าง จับมาทำเมนูปีกไก่สไปซี่ สูตรจาก คุณสาวฟู้ดเทค สมาชิกเว็บไซต์พันทิปดอทคอม สูตรนี้จับไก่หมักกับเครื่องปรุงรสเผ็ดแล้วนำไปอบด้วยไมโครเวฟ กินกับชีสดิปหอม ๆ อ้วนก็ยอมล่ะ

ส่วนผสม ปีกไก่สไปซี่     • ปีกไก่ 1/2 กิโลกรัม (ประมาณ 10-12 ชิ้น)     • เนยทาขนมปัง 1 ก้อน หรือ 1 ช้อนโต๊ะ     • ซอสมะเขือเทศ 1 ช้อนโต๊ะ     • ซอสพริก 1 ช้อนโต๊ะ     • ผงหมักไก่สไปซี่ 2 ช้อนพูน ๆ      • ชีสสำหรับโรยพิซซ่า หรือมอสซาเรลล่าชีส 1 ถ้วยวิธีทำปีกไก่สไปซี่กับดิปชีส     1. ผสมเนย ซอสมะเขือเทศ ซอสพริก และผงหมักไก่สไปซี่เข้าด้วยกันในถ้วยที่สามารถนำเข้าไมโครเวฟได้      2. นำเข้าไมโครเวฟใช้ไฟกลาง 450 วัตต์ ประมาณ 2 นาทีหรือจนเนยละลาย นำออกมาแล้วคนผสมให้เป็นเนื้อเดียวกัน    
 3. นำปีกไก่ที่ล้างและสะเด็ดน้ำแล้วมาคลุกกับซอส หมักในตู้เย็นอย่างต่ำ 2 
ชั่วโมง หรือข้ามคืน นำเข้าไมโครเวฟใช้ไฟแรงสุด 800 วัตต์ ประมาณ 10 นาที 
แล้วนำออกมาพลิกกลับด้านชิ้นไก่ นำเข้าไมโครเวฟใช้ไฟแรงต่ออีก 10 นาที 
จัดใส่ภาชนะ     4. นำชีสโรยพิซซ่าหรือมอสซาเรลล่าชีสเข้าไมโครเวฟใช้ไฟกลาง 450 วัตต์ ประมาณ 1.30 นาที เสิร์ฟกับปีกไก่สไปซี่     + ดูวิธีทำเพิ่มเติมได้ที่ ปีกไก่สไปซี่ เมนูไมโครเวฟแบบง่าย ๆ พร้อมสูตรชีสดิป
++++++++++++++++++
  


9. ปีกไก่อบโค้ก (ปีกไก่ทอดโค้ก)     ใครจะไปเชื่อว่าน้ำอัดลมแสนคุ้นเคยอย่างโค้กเอามาทำเมนูอบซอสได้ด้วย ขอนำเสนอปีกไก่อบโค้ก สูตรจาก คุณ wittra_tt สมาชิกเว็บไซต์พันทิปดอทคอม เริ่มจากจับปีกไก่หมักกับเครื่องปรุงจนครบเวลาแล้วเอาไปทอดพอสุก จากนั้นก็เทน้ำอัดลมลงไป พออบจนแห้งก็กินกันได้เลย
  

ส่วนผสม ปีกไก่อบโค้ก     • ปีกไก่ 8 ชิ้น (หรือน่องไก่)      • ซีอิ๊วขาว 5 ช้อนโต๊ะ     • น้ำมันหอย 2 ช้อนโต๊ะ     • น้ำตาลทราย 1 ช้อนโต๊ะ     • น้ำมันพืช 2 ช้อนโต๊ะ     • น้ำอัดลมกระป๋อง (โค้ก) วิธีทำปีกไก่อบโค้ก     
 1. ล้างปีกไก่ให้สะอาด ใส่ลงในอ่างผสม เติมซีอิ๊วขาว น้ำมันหอย 
และน้ำตาลทรายลงไป เคล้าผสมให้เข้ากันแล้วหมักทิ้งไว้ประมาณ 15 นาที    
 2. ใส่น้ำมันพืชลงในกระทะ นำขึ้นตั้งไฟปานกลาง พอร้อนค่อย ๆ 
ใส่ปีกไก่ที่หมักไว้ทีละชิ้นลงทอด เทน้ำที่เหลือจากการหมักไก่ไว้ลงไปจนหมด 
ทอดปีกไก่ด้านละ 2 นาที เทน้ำอัดลมลงไปจนหมด ปิดฝาแล้วอบด้วยไฟอ่อนประมาณ 
15 นาทีจนน้ำเริ่มแห้ง มีลักษณะข้นและเหนียว ตักปีกไก่ใส่จาน พร้อมเสิร์ฟ      + ดูวิธีทำเพิ่มเติมได้ที่ ปีกไก่อบโค้ก ทำง่าย ๆ อร่อยได้ ไม่ตกเทรนด์     อูย… อยากให้เพื่อน ๆ ได้กลิ่นหอมของเมนูอบซอสจังเลย 
ยิ่งถ้าอบจนเปื่อยอร่อยเหาะเลยนะเนี่ย 
ถ้าไม่มีเตาอบก็ใช้กระทะเทฟลอนหรือไมโครเวฟได้นะคะ
 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






9 เมนูอบซอส อร่อยนุ่มชุ่มฉ่ำกินได้ไม่กลัวเบืื่อ





อัปเดตล่าสุด 18 ธันวาคม 2563 เวลา 11:59:21
 36,635 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































