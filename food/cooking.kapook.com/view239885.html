




สูตรเค้กกล้วยหอมสุดสร้างสรรค์ ทำง่ายได้ความอร่อย

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            สูตรขนมอื่นๆ












10 สูตรเค้กกล้วยหอมไอเดียใหม่ อร่อยเหมือนเดิมหน้าตาไม่จำเจ





26,819อ่าน














0












           เค้กกล้วยหอมหน้าตาซ้ำเดิมแค่เห็นก็เบื่อ ลองมาทำเค้กกล้วยหอมไอเดียใหม่ ทั้งหน้าตาและเครื่องเคราสุดสร้างสรรค์ ใครได้ชิมเป็นติดใจจนอยากซ้ำแน่นอน   




             กล้วยหอมสุกเหลือเยอะแยะจะกินก็ไม่ไหว แปลงร่างเป็นเค้กหน้าตาเก๋ ๆ กันดีไหม กระปุกดอทคอมขอนำเสนอวิธีทำเค้กกล้วยหอมไอเดียใหม่ เช่น เค้กกล้วยหอมจิ๋ว เค้กกล้วยหอมนึ่ง เค้กกล้วยหอมธัญพืช เป็นต้น ลองดูเป็นไอเดียสำหรับขนมครั้งหน้ากันเถอะ
1. เค้กกล้วยหอมจิ๋ว หน้ากรอบ



ภาพจาก คุณ sandy_sine สมาชิกเว็บไซต์พันทิปดอทคอม

           สำหรับคนอยากกินเค้กกล้วยหอมแค่พอหอมปากหอมคอ ขอแนะนำเค้กกล้วยหอมจิ๋วสูตรนี้เลยค่ะ ความพิเศษคือหน้ากรอบ แต่งด้วยธัญพืชตามชอบ


ส่วนผสม เค้กกล้วยหอมจิ๋ว


กล้วยหอม 2 ลูก หรือ 250 กรัม
ไข่ไก่ (เบอร์ 2) 3 ฟอง
น้ำตาลทราย 170 กรัม
แป้งเค้ก 200 กรัม
เบกกิ้งโซดา 1 ช้อนชา
ผงฟู 1+1/2 ช้อนชา
เกลือ 1/2 ช้อนชา
น้ำมันพืช 1 ถ้วย
ลูกเกด อัลมอนด์สไลซ์ หรือเม็ดมะม่วงหิมพานต์


วิธีทำเค้กกล้วยหอมจิ๋ว

     1. บดกล้วยให้ละเอียด พักไว้
     2. ตีไข่กับน้ำตาลทรายให้ฟู หรือจนกว่าน้ำตาลละลาย
     3. ร่อนแป้ง ผงฟู เบกกิ้งโซดา และเกลือ ลงในอ่างผสมไข่ และใช้เครื่องตีผสมให้เข้ากัน ใส่น้ำมันพืชลงไป ตีผสมให้เข้ากัน ใส่กล้วยบดและกลิ่นวานิลลาลงไป ตีผสมให้เข้ากันจนเนื้อเนียน
     4. นำใส่ถุงบีบ บีบใส่ถ้วยที่เตรียมไว้โดยเว้นขอบประมาณ 1 เซนติเมตร เผื่อเค้กฟู
     5. ตกแต่งหน้าด้วยลูกเกด อัลมอนด์สไลซ์ หรือเม็ดมะม่วงหิมพานต์ ตามความชอบ
     6. นำเข้าเตาอบที่อุณหภูมิ 170 องศาเซลเซียส ประมาณ 20 นาที หรือจนกว่าจะสุก พร้อมเสิร์ฟหรือจะใส่กล่องทำเป็นของฝากก็ถูกใจคนรับแน่นอน
 

ดูวิธีทำ เค้กกล้วยหอมจิ๋ว หน้ากรอบ เพิ่มเติมคลิก

2. เค้กกล้วยหอม สูตรหม้อหุงข้าว



ภาพจาก คุณแขมร อินเตอร์ สมาชิกเว็บไซต์พันทิปดอทคอม

           ใครไม่มีเตาอบลองมาทำเค้กกล้วยหอมหม้อหุงข้าวกัน จับทุกอย่างผสมให้เข้ากันแล้วเทลงไปอบในหม้อหุงข้าว พออบจนสุกก็หั่นชิ้นจัดเสิร์ฟได้เลยค่ะ


ส่วนผสม เค้กกล้วยหอม สูตรหม้อหุงข้าว


กล้วยหอมสุก 200 กรัม
น้ำมะนาว 1 ช้อนชา
ไข่ไก่ 3 ฟอง
น้ำตาลทราย 180 กรัม
กลิ่นวานิลลา 1 ช้อนชา
แป้งเค้ก 200 กรัม
ผงฟู 1+1/2 ช้อนชา
เบกกิ้งโซดา 1 ช้อนชา
น้ำมันพืช 1 ถ้วย


วิธีทำเค้กกล้วยหอม สูตรหม้อหุงข้าว

     1. นำกล้วยหอมสุกงอมมาบี้ให้ละเอียดและเติมน้ำมะนาวลงไปเพื่อไม่ให้กล้วยเป็นสีดำ พักส่วนนี้ไว้
     2. ตอกไข่ลงอ่างผสม เติมน้ำตาลทรายลงไป ตีส่วนผสมให้เข้ากันดี เติมกลิ่นวานิลลาลงไป ตีผสมให้เข้ากัน
     3. ร่อนส่วนผสมของแห้งลงอ่างผสมไข่ ประกอบด้วย แป้งเค้ก ผงฟู และเบกกิ้งโซดา คนส่วนผสมของแห้งกับของเหลวให้เข้ากันดี เติมน้ำมันพืช คนส่วนผสมเข้ากันดีอีกครั้ง
     4. นำส่วนผสมกล้วยที่พักไว้เทใส่ส่วนผสมไข่ คนส่วนผสมให้เข้ากันดี พักแป้งก่อนอบ 20 นาที
     5. วางกระดาษรองอบที่ก้นพิมพ์เค้กแล้วเอาแปรงจุ่มน้ำมันทาพิมพ์เค้กให้ทั่ว จากนั้นเทแป้งเค้ก และนำไปอบในหม้อที่วอร์มไว้ด้วยไฟอ่อนอย่างน้อย 5-7 นาที ใช้ทิชชูอุดรูและอบเค้กประมาณ 35-40 นาที
     6. ใช้ไม้เสียบลูกชิ้นจิ้มเค้กดู ถ้าไม่มีแป้งเหลวติดที่ปลายไม้แสดงว่าสุกแล้ว (ในคลิปหุงด้วยหม้อไฟฟ้า สังเกตการทำงานที่หัวเตาจะไม่มีแผงความร้อนตรงกลาง ทำให้เค้กไม่มีการขึ้นฟูจากตรงกลาง)
     7. พักเค้กให้เย็นก่อนจะมาตัดเป็นชิ้นพอกิน ถ้าอบด้วยเตาแก๊สน่าจะมีการขึ้นฟู ตรงกลางสวยกว่า
 

ดูวิธีทำ เค้กกล้วยหอม สูตรหม้อหุงข้าว เพิ่มเติมคลิก

3. เค้กกล้วยหอมแครอตสี่เหลี่ยม



ภาพจาก นิตยสาร gourmet & cuisine

           ใครกลัวอ้วนอยากให้ลองทำเค้กกล้วยหอมแครอต ใส่แป้งน้อย เพิ่มข้าวโอ๊ตมีประโยชน์ เติมนมสดและเนยสด แต่งด้วยช็อกโกแลตชิพ


ส่วนผสม เค้กกล้วยหอมแครอต (12-15 ชิ้น)


​กล้วยหอมสุกบดละเอียด 1+1/2 ถ้วย
​แครอตขูดเป็นชิ้นเล็ก ๆ 1 ถ้วย
นมสดรสจืด 1+1/2 ถ้วย
ไข่ไก่ 2 ฟอง
​เนยสดเค็มละลาย 1/2 ถ้วย
น้ำตาลทรายเม็ดละเอียด 1 ถ้วย
​เกลือป่น 1/4 ช้อนชา
กลิ่นวานิลลา 1+1/2 ช้อนชา
​แป้งสาลีอเนกประสงค์ 1+1/2 ถ้วย
​​​ข้าวโอ๊ต 1 ถ้วย
​เบกกิ้งโซดา 1/2 ช้อนชา
​ช็อกโกแลตชิพ 1/2 ถ้วย


วิธีทำเค้กกล้วยหอมแครอต

     1. ผสมกล้วยหอม แครอต นมสด ไข่ไก่ เนย น้ำตาลทราย เกลือ และกลิ่นวานิลลา คนให้เข้ากัน เตรียมไว้
     2. ผสมแป้งสาลีอเนกประสงค์ ข้าวโอ๊ต และเบกกิ้งโซดา เข้าด้วยกัน ใส่ในส่วนผสมกล้วย คนให้เข้ากัน
     3. ตักใส่ถ้วยคัพเค้กหรือถาดอบมัฟฟิน ประมาณ 3/4 ของพิมพ์ โรยช็อกโกแลตชิพ แล้วอบที่อุณหภูมิ 170 องศาเซลเซียส นานประมาณ 20-25 นาที หรือจนสุก ยกออกจากเตา พักไว้พออุ่น ๆ จัดใส่จาน
 

ดูวิธีทำ เค้กกล้วยหอมแครอตสี่เหลี่ยม เพิ่มเติมคลิก

4. เค้กกล้วยหอมไร้แป้ง



ภาพจาก คุณ bookygatto สมาชิกเว็บไซต์พันทิปดอทคอม

           ขนมคลีนมาแล้วจ้า ! เมนูเค้กกล้วยหอมไร้แป้ง ใส่กล้วยหอมกับไข่ไก่ เติมความหอมจากกลิ่นวานิลลา เอาไปอบด้วยไมโครเวฟ พอสุกแต่งด้วยผลไม้สด


ส่วนผสม เค้กกล้วยหอมไร้แป้ง


ไข่ไก่ 1 ฟอง
กล้วยหอมสุก 1 ลูก
ผงฟู 2 ช้อนชา
กลิ่นวานิลลา 1 หยด (ไม่ใส่ก็ได้)
กรีกโยเกิร์ต
ผลไม้สดตามชอบ


วิธีทำเค้กกล้วยหอมไร้แป้ง

     1. นำกล้วยสุกมาบดให้ละเอียด
     2. ผสมกล้วยหอมกับไข่ไก่และผงฟู 
     3. คนให้เป็นเนื้อเดียวกัน เทใส่ภาชนะ 
     4. นำเข้าไมโครเวฟใช้ไฟแรงสุด 800 วัตต์ ประมาณ 1-1.30 นาที
     5. เมื่ออบเค้กเสร็จก็ตักมาใส่จาน ราดด้วยกรีกโยเกิร์ตเพื่อเพิ่มโปรตีน และตามด้วยผลไม้สดตามใจชอบเลย ส่วนรสชาติตัวเค้กนั้นจะหวานแบบเบา ๆ กินคู่กับผลไม้แล้วชื่นใจสุด ๆ 
 

ดูวิธีทำ เค้กกล้วยหอมไร้แป้ง เพิ่มเติมคลิก

5. เค้กกล้วยหอมช็อกโกแลตสติ๊ก



ภาพจาก ครัวป้ามารายห์

           เค้กกล้วยหอมเป็นถ้วยใคร ๆ ก็ทำกินกัน ลองมาทำเค้กกล้วยหอมช็อกโกแลตสติ๊ก หยิบง่ายกินสะดวกกันดีไหม ใส่ลูกเกดเพิ่มเติมได้ตามชอบ


ส่วนผสม เค้กกล้วยหอมช็อกโกแลตสติ๊ก


เนยสดรสเค็ม 200 กรัม
น้ำตาลทราย 120 กรัม
ไข่ไก่ (เบอร์ 2) 3 ฟอง
แป้งเค้ก 225 กรัม
ผงโกโก้ 10 กรัม
เบกกิ้งโซดา 1+1/2 ช้อนชา
ผงฟู 1+1/2 ช้อนชา
กลิ่นวานิลลา 1 ช้อนชา
กล้วยหอมบด 250 กรัม
ลูกเกด ใส่หรือไม่ใส่ก็ได้


วิธีทำเค้กกล้วยหอมช็อกโกแลตสติ๊ก

     1. ตีเนยสดรสเค็มกับน้ำตาลทรายจนขึ้นฟู และเนยสีอ่อนลง จากนั้นใส่ไข่ไก่ลงไปทีละฟอง
     2. ร่อนแป้งเค้ก ผงโกโก้ เบกกิ้งโซดา และผงฟู ลงไปตีจนเข้ากัน
     3. บดกล้วยหอมใส่ลงในส่วนผสมแป้ง ตามด้วยกลิ่นวานิลลา ตีผสมจนเข้ากัน
     4. บีบใส่ลงไปในพิมพ์ สามารถเพิ่มลูกเกดได้นะคะ อบที่อุณหภูมิ 180 องศาเซลเซียส ใช้ไฟบน-ล่าง ปิดพัดลม เป็นเวลา 15-20 นาที
 

ดูวิธีทำ เค้กกล้วยหอมช็อกโกแลตสติ๊ก เพิ่มเติมคลิก

6. เค้กกล้วยหอมครีมชีสไร้แป้งและน้ำตาล



ภาพจาก คุณสมาชิกหมายเลข 5904351 สมาชิกเว็บไซต์พันทิปดอทคอม

          ลองกันไหมกับเค้กกล้วยหอมครีมชีส ไม่ใส่แป้งและน้ำตาล ใส่นมสดกับโยเกิร์ต มาพร้อมวิธีทำครีมชีสนมสด



ส่วนผสม เค้กกล้วยหอมครีมชีส


กล้วยหอม 250 กรัม
น้ำมะนาว 1 ช้อนชา
ครีมชีส 130 กรัม
โยเกิร์ต 100 กรัม
ไข่ไก่ 4 ฟอง
น้ำตาลหล่อฮังก๊วย 50 กรัม
อัลมอนด์ป่น 150 กรัม
น้ำมันมะพร้าว 40 กรัม


ส่วนผสม ครีมชีส


นมสด 2 ลิตร
แอปเปิลไซเดอร์ 6 ช้อนโต๊ะ (ใช้น้ำมะนาวแทนได้)
เกลือชมพู 1/4 ช้อนชา


วิธีทำครีมชีสครีมชีส


ทำครีมชีสโดยเทนมลงในหม้อ พอเริ่มร้อนใส่แอปเปิลไซเดอร์ทีละช้อน ทยอยใส่ลงไปเรื่อย ๆ และคนเรื่อย ๆ ห้ามหยุดมือจนไขมันเริ่มแยกออกมา พอใส่ครบ 6 ช้อนโต๊ะ น้ำเวย์เริ่มใสให้ยกลงจากเตา กรองด้วยกระชอนและผ้าขาวบาง พักให้น้ำเวย์ออกมากที่สุด นำก้อนเวย์ไปปั่นเพื่อความเนียน ใส่เกลือชมพู ผสมจนเข้ากัน จะได้ประมาณ 300 กรัม


วิธีทำเค้กกล้วยหอมครีมชีส

     1. บดกล้วยหอมให้ได้ความละเอียดตามที่ต้องการ เติมน้ำมะนาวแล้วพักไว้
     2. ผสมครีมชีส โยเกิร์ต และไข่ไก่ ให้เนียนเป็นเนื้อเดียวกันแล้วพักไว้
     3. ตีส่วนผสมไข่ไก่และน้ำตาลหล่อฮังก๊วยเข้าด้วยกัน ตามด้วยอัลมอนด์ป่น กล้วยหอมที่บดไว้ และน้ำมันมะพร้าว
     4. ตักใส่พิมพ์แล้วโรยหน้าด้วยส่วนผสมครีมชีสที่ผสมไว้ นำไปอบที่อุณหภูมิ 180 องศาเซลเซียส ใช้ไฟบน-ล่าง ประมาณ 30 นาที
 

ดูวิธีทำ เค้กกล้วยหอมครีมชีสไร้แป้งและน้ำตาล เพิ่มเติมคลิก

7. เค้กกล้วยหอมแบบปอนด์ สูตรไม่ใส่นม



ภาพจาก easy food good health by andy

           เค้กกล้วยหอมแบบปอนด์ทำกินวนไปได้ทั้งบ้านเลยจ้า ใส่เนยสดและกลิ่นวานิลลา ความพิเศษคือแต่งหน้าด้วยกล้วยหอม


ส่วนผสม เค้กกล้วยหอมแบบปอนด์


กล้วยหอม 2 ลูก (ประมาณ 279 กรัม)
เนยจืด 70 กรัม
ไข่ไก่ (เบอร์ 0) 2 ฟอง
กลิ่นเนยวานิลลา 1/2 ช้อนชา
น้ำตาลทราย 80 กรัม
แป้งเค้ก (พัดโบก) 160 กรัม
ผงฟู 1 ช้อนชา
เบกกิ้งโซดา 1/4 ช้อนชา
กล้วยหอม 1 ลูก สำหรับโรยหน้า


วิธีทำเค้กกล้วยหอมแบบปอนด์

     1. บดกล้วยหอมให้พอละเอียด ละลายเนยใส่ลงไปในกล้วยบด คนให้เข้ากัน พักไว้
     ​2. ตอกไข่ใส่ชามผสม คนให้ไข่แตก แล้วใส่ลงในส่วนผสมเนย คนให้เข้ากัน เติมกลิ่นเนยวานิลลาและน้ำตาลทราย คนให้เข้ากัน จากนั้นร่อนแป้ง ผงฟูและเบกกิ้งโซดาลงไป ตะล่อมแป้งพอเข้ากัน
     3. เทใส่พิมพ์ นำกล้วยหอมผ่าครึ่งวางทับลงไป นำเข้าเตาอบที่อุณหภูมิ 180 องศาเซลเซียส ใช้ไฟบน-ล่าง ประมาณ 40 นาที พักให้คลายร้อน จัดเสิร์ฟ
 

ดูวิธีทำ เค้กกล้วยหอมแบบปอนด์ เพิ่มเติมคลิก

8. เค้กกล้วยหอมนึ่ง



ภาพจาก easy food good health by andy 

           เตรียมซึ้งนึ่งรอเลยกับวิธีทำเค้กกล้วยหอมนึ่ง ใส่น้ำมันรำข้าวและนมสด เติมความหวานจากน้ำตาลทราย หยอดใส่พิมพ์แล้วเอาไปนึ่งจนสุก


ส่วนผสม เค้กกล้วยหอมนึ่ง


กล้วยหอม ปอกเปลือกหั่นเป็นชิ้นเล็ก 1 ลูก
ไข่ไก่ 1 ฟอง
นมจืด 30 มิลลิลิตร หรือ 2 ช้อนโต๊ะ (ปรับเพิ่มได้ตามโครงสร้างยี่ห้อแป้งที่ใช้)
น้ำมันรำข้าว 25 มิลลิลิตร
เกลือป่น 1/4 ช้อนชา
น้ำตาลทราย 80 กรัม (ปรับลด-เพิ่มตามชอบ)
กลิ่นวานิลลา หรือกลิ่นกล้วย 1/4 ช้อนชา
แป้งเค้ก ตราพัดโบก 120 กรัม (ใช้แป้งยี่ห้ออื่นได้)
ผงฟู 1+1/2 ช้อนชา


วิธีทำเค้กกล้วยหอมนึ่ง

     1. ปั่นกล้วยหอม ไข่ไก่ นมจืด น้ำมันรำข้าว เกลือ น้ำตาลทราย และกลิ่นวานิลลา จนเนียนละเอียด ร่อนแป้งและผงฟูลงไป 
     2. แบ่งแป้งลงในส่วนผสมกล้วยประมาณ 3 รอบ คนจนแป้งละลาย พักแป้งไว้ประมาณ 30 นาที เมื่อพักแป้งครบตามเวลา คนไล่ฟองอากาศ ตักใส่พิมพ์ เอาไปนึ่งบนน้ำเดือดใช้ไฟแรง ประมาณ 15-20 นาที หรือจนขนมสุก
 

ดูวิธีทำ เค้กกล้วยหอมนึ่ง เพิ่มเติมคลิก

9. เค้กกล้วยหอมธัญพืช



ภาพจาก easy food good health by andy

           ถ้าชอบความหน้าแน่นต้องลองทำเค้กกล้วยหอมธัญพืช สูตรนี้จะนึ่งหรืออบก็ได้ แต่งหน้าด้วยธัญพืชอบแห้งตามสไตล์


ส่วนผสม เค้กกล้วยหอมธัญพืช


กล้วยหอม 1 ลูก (120 กรัม)
ไข่ไก่ (เบอร์ 2) 1 ฟอง
น้ำตาลทราย 1/4 ถ้วย (74 กรัม)
กลิ่นเนยวานิลลา 1/4 ช้อนชา
นมจืด 100 มิลลิลิตร (88 กรัม)
น้ำมะนาว 1 ช้อนโต๊ะ
น้ำมันพืช 1/8 ถ้วย (50 กรัม หรือ 45 มิลลิลิตร)
แป้งเค้ก ตรามงกุฏม่วง 136 กรัม (1 ถ้วย)
ผงฟู 1 ช้อนชา
ธัญพืชอบแห้ง ได้แก่ เมล็ดฟักทอง เมล็ดทานตะวัน อัลมอนด์ แครนเบอร์รีอบแห้ง


วิธีทำเค้กกล้วยหอมธัญพืช

     1. ผสมน้ำมะนาวในนมจืด ตั้งทิ้งไว้ 15 นาที
     2. บดกล้วยละเอียดหรือหยาบตามชอบ ในสูตรใช้กล้วยหอมที่งอมมาก ๆ 
     3. ตอกไข่ไก่ลงไปผสม ตามด้วยน้ำตาลทรายและกลิ่นเนยวานิลลา คนให้เข้ากัน นำนมจืดผสมมะนาวใส่ลงไป คนให้เข้ากัน จากนั้นค่อย ๆ รินน้ำมันรำข้าวใส่ลงไป คนจนเข้ากันดี
     4. ร่อนแป้งและผงฟูลงไป ประมาณ 2-3 รอบ ตะล่อมแป้งจนเข้ากัน พักไว้ 30 นาที เมื่อพักแป้งครบตามเวลา คนไล่ฟองอากาศ 
     5. สำหรับการนึ่งให้ตักใส่พิมพ์สำหรับนึ่ง ใช้พิมพ์จีบรองด้วยพิมพ์กระดาษจีบเบอร์ 2818 โรยหน้าด้วยธัญพืชอบแห้ง นำไปนึ่งหลังน้ำเดือด ใช้ไฟปานกลาง นึ่งนาน 20 นาที
     6. สำหรับการอบให้วอร์มเตาอบ ตักใส่พิมพ์สำหรับอบ แอนใช้พิมพ์มัฟฟินขนาด 6 ชิ้น โรยหน้าด้วยธัญพืชอบแห้ง นำเข้าเตาอบที่อุณหภูมิ 170 องศาเซลเซียส อบนาน 20 นาที ใช้ไฟบน-ล่าง ได้เป็นเนื้อนุ่ม ๆ หน้าไม่กรอบ
 

ดูวิธีทำ เค้กกล้วยหอมธัญพืช เพิ่มเติมคลิก

10. เค้กกล้วยหอมช็อกโกแลตไร้แป้งในแก้ว





           เปิดไมโครเวฟรอเลยกับเมนูเค้กกล้วยหอมช็อกโกแลตไร้แป้งสูตรนี้ ความพิเศษคือจับส่วนผสมใส่ในแก้วแล้วนำไปอบในไมโครเวฟ และแต่งด้วยกล้วยหอมและซอสช็อกโกแลต


ส่วนผสม เค้กกล้วยหอมช็อกโกแลตไร้แป้งในแก้ว


กล้วยหอม 1 ลูก
ผงโกโก้ 2 ช้อนโต๊ะ
เนยถั่ว 1/4 ถ้วย
น้ำตาลทราย 2 ช้อนโต๊ะ
ไข่ไก่ 1 ฟอง
กล้วยหอมหั่นแว่น
ซอสช็อกโกแลต


วิธีทำเค้กกล้วยหอมช็อกโกแลตไร้แป้งในแก้ว

     1. ใช้ส้อมบดกล้วยหอมให้ละเอียด
     2. ใส่ผงโกโก้ เนยถั่ว น้ำตาลทราย และไข่ไก่ ลงไปผสมให้เข้ากันเป็นเนื้อเดียว 
     3. ตักส่วนผสมใส่ถ้วยทนความร้อน (ที่สามารถนำเข้าไมโครเวฟได้) นำเข้าไมโครเวฟ ใช้ไฟแรง ประมาณ 60 วินาที
     4. นำออกจากไมโครเวฟ แต่งด้วยกล้วยหอมหั่นแว่น ราดช็อกโกแลตให้สวยงาม พร้อมเสิร์ฟ
 

ดูวิธีทำ เค้กกล้วยหอมช็อกโกแลตไร้แป้ง เพิ่มเติมคลิก

           ว้าว ! เค้กกล้วยหอมไอเดียใหม่ เหมาะเป็นเค้กวันเกิดสำหรับคนพิเศษมาก ๆ หรือใครจะลองทำขายดูก็ได้เช่นกันค่ะ
  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













10 สูตรเค้กกล้วยหอมไอเดียใหม่ อร่อยเหมือนเดิมหน้าตาไม่จำเจ




อัปเดตล่าสุด 9 เมษายน 2564 เวลา 14:59:41
 26,819 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































