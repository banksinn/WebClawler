




ยำมังคุดกุ้งสด จับราชินีผลไม้มาทำเมนูยำรสเจ็บ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






ยำมังคุดกุ้งสด จับราชินีผลไม้มาทำเมนูยำรสเจ็บ




9,850อ่าน







0















                  หลายคนอาจจะเคยหยิบผลไม้หลากหลายชนิดมาประกอบเป็นอาหารคาวกินกัน (อ๊ะ อ๊ะ อย่าบอกนะว่าไม่เคยกิน อย่างน้อยก็ต้องเคยชิมส้มตำแหละน่า...จริงไหม) แต่เชื่อได้เลยว่า น้อยคนนักที่จะเคยหยิบเอาราชินีแห่งผลไม้อย่าง "มังคุด" มาทำอาหารคาวทาน แถมบางคนยังทำหน้าสงสัยด้วยว่า "มังคุด ทำอาหารคาวกินได้ด้วยหรือ?"             ...ทำได้แน่นอนค่ะ เพราะวันนี้ คุณพิม แห่งครัวบ้านพิม จะขอแนะนำเมนูมังคุดเด็ด ๆ อย่าง "ยำมังคุดกุ้งสด" อุ้ย...แค่ฟังชื่อก็เปรี้ยวปากแล้วใช่ไหมล่ะ ยิ่งเห็นรูปด้วยแล้วรับรองว่าต้องร้องซี้ด...แหมก็น่าทานซะขนาดนี้ จะไม่รีบกลับไปเตรียมเครื่องปรุงเข้าครัวได้อย่างไรไหว ว่าแล้วก็ไปดูสูตรเด็ด "ยำมังคุดกุ้งสด" ของครัวบ้านพิมกันเลย            วันนี้พิมขอนำเสนอเมนู "ยำมังคุด" ค่ะ ... หลายคนฟังชื่อแล้วอาจจะงง ๆ มันมีด้วยเหรอ ยำมังคุดเนี่ย ... พิมก็ต้องขอบอกว่ามีค่ะ แถมอร่อยมากด้วยนะจะบอกให้ ว่าแล้ววันนี้ถือฤกษ์ดีที่พิมทำยำมังคุดกินอีกครั้ง  พิมก็เลยถือโอกาสนี้ถ่ายภาพวิธีการทำมาฝากเพื่อน ๆ ด้วย... เผื่อว่าใครสนใจจะได้ลองเอาไปหัดทำกันนะคะ ^__^  ส่วนผสมและเครื่องปรุงยำมังคุด      ► มังคุดสุกแต่ยังห่าม 10 ลูก หรือเนื้อมังคุด 1 ถ้วยตวง      ► หมูสับ 100 กรัม      ► กุ้งสด 5 ตัว (พิมใช้ขนาด 4-5 ตัว 1 ขีด ๆ ละ 18 บาท)      ► พริกขี้หนูสวนสีเขียว-แดง 15 เม็ด      ► หอมแดง 4 หัว      ► น้ำมะนาว 3 ช้อนโต๊ะ      ► น้ำปลาดี ๆ (จะได้ไม่คาว) 2 ช้อนโต๊ะ      ► น้ำตาลทราย 1-1/2 ช้อนโต๊ะ      ► ใบสะระแหน่ 4-5 กิ่ง หรือเด็ดใบให้ได้ประมาณ 1/2 ถ้วยตวงวิธีทำยำมังคุด        ► เริ่มต้นก็ให้ทำการจัดการกับผักต่าง ๆ เตรียมไว้ก่อนนะคะ ...      ► อันดับแรก "พริกขี้หนูสวน" โดยส่วนใหญ่เวลายำ คนส่วนใหญ่มักจะชอบใช้พริกโขลก แต่พิมชอบการหั่นแบบนี้มากกว่าอ่ะค่ะ เพราะพิมว่ามันสวย แล้วก็สะดวกเวลาไม่กิน ก็หยิบออกได้น่ะค่ะ ซึ่งสำหรับปริมาณพริกที่ใช้เนี่ย พิมใช้ประมาณ 15 เม็ด พิมว่าราว ๆ นี้ จะเผ็ดกำลังดี แต่ถ้าใครไม่กินเผ็ด หรือชอบเผ็ดมากกว่านี้ ก็ลดเพิ่มได้ตามชอบค่ะ      ► ส่วนหอมแดงก็เลือกใช้หอมแดงไทยหัวกลาง ๆ ปอกเปลือก ล้างให้สะอาดแล้วซอยไว้บาง ๆ นะคะ        ► สำหรับมะนาว พิมเลือกใช้มะนาวที่ผิวยังพอเขียวอยู่ เพราะจะให้กลิ่นที่หอมกว่ามะนาวที่มีผิวกลายเป็นสีเหลืองแล้ว ก็ใช้ประมาณ 2 ลูก บีบน้ำมะนาวไว้ให้ได้ราว 3 ช้อนโต๊ะ        ► ใบสะระแหน่ (ไม่มีรูป) หลังจากล้างให้สะอาด พักให้สะเด็ดน้ำ ก็เด็ดไว้เป็นใบ ๆ ค่ะ        ► ส่วนวิธีเลือกมังคุด ย้ำว่าเลือกใช้มังคุดที่สุกแล้ว แต่ยังห่ามอยู่ (เปลือกสีม่วงเข้ม) จะดีกว่าใช้มังคุดสุกที่เปลือกสีดำ เพราะรสชาติจะหวานอมเปรี้ยวเล็กน้อย และเนื้อไม่นิ่มมากเกินไปคะ แต่ถ้าใครชอบมังคุดที่เนื้อนิ่ม ๆ หวานมากหน่อย จะใช้มังคุดเปลือกสีดำก็ไม่ผิดกติกาค่ะ      ► วิธีจัดการกับมังคุด ก็ให้เราเอามีดกรีดไปที่เปลือกตรงกลางลูกแบบในภาพนะคะ จากนั้นดึงเอาเปลือกข้างนอกทิ้งไป แล้วค่อย ๆ แงะเอาเนื้อมังคุดที่อยู่ในเปลือกอีกข้างหนึ่งออกมาอย่างเบามือ (ระวังช้ำ) ใส่ลงไปในอ่างน้ำเย็นที่ผสมเกลือป่นอยู่นิดหน่อย ก่อนที่จะแกะเป็น 1-2-3 กลีบ แล้วเอาขึ้นใส่กระชอนโปร่ง ๆ พักไว้ให้สะเด็ดน้ำค่ะ      ►  ป.ล. ไส้ในของมังคุดที่มีแดง ๆ เหลือง ๆ เฉือนออกด้วยมีดหรือดึงออกอย่างเบามือ...ให้หมดด้วยนะคะ ไม่งั้นยำออกมาแล้วอาจจะมีรสฝาดในบางส่วน และสีมังคุดจะกระดำกระด่าง ไม่ขาวนวลเนียนอ่ะค่ะ        ► ต่อมาก็มาจัดการกับเนื้อสัตว์กันต่อนะคะ ก็เอาหม้อใบย่อม ๆ ตั้งบนเตาไฟ ใส่น้ำไปสัก 1/2-3/4 ถ้วย เปิดไฟเตากลาง ๆ รอจนน้ำเดือด ก็ใส่กุ้งลงไป รอจนกุ้งสุกก็ตักขึ้นใส่จานไว้ค่ะ        ► จากนั้นก็นำหม้อใบเดิม (ไม่ต้องเทน้ำต้มกุ้งทิ้ง) ตั้งไฟอีกรอบ พอน้ำเดือด ก็ใส่หมูสับลงไป ยีด้วยทัพพีให้หมูกระจายตัวเป็นชิ้นเล็ก ๆ ไม่เกาะกันเป็นก้อน ทิ้งไว้สักแป๊บจนหมูสุก ก็ปิดไฟเตาและพักหมูไว้ให้คลายความร้อนลงสักหน่อยค่ะ        ► เมื่อเตรียมเครื่องทุกอย่างเสร็จเรียบร้อยแล้ว ก็ถึงเวลาลงมือทำล่ะค่ะ... เริ่มต้นด้วยการหากะละมังใบย่อม ๆ มาสักใบ ใส่หอมแดงกับพริกขี้หนูที่เราซอยไว้ลงไป ตามด้วยน้ำมะนาว น้ำปลา น้ำตาล คนให้เข้ากันจนกระทั่งน้ำตาลละลายหมด      ► ป.ล. ปริมาณน้ำตาลทรายให้ใส่ไปแค่ 1 ช้อนโต๊ะก่อนค่ะ หากหลังจากผสมทุกอย่างเสร็จแล้ว รสชาติยังไม่กลมกล่อม ถึงค่อยเติมน้ำตาลทรายเพิ่มนะคะ        ► แล้วก็ใส่กุ้ง หมู และมังคุด ตามลงไป คนพอเข้ากันอย่างเบามือ ชิมรสชาติตามชอบ ถ้ายังไม่ชอบก็ปรุงแต่งเอาตามความพอใจเลยนะคะ ซึ่งยำอันนี้จะรสชาติค่อนข้างนัว ๆ ค่ะ คือ ไม่หวานจัด ไม่เปรี้ยวจัด ไม่เค็ม แต่จะออกรสชาติเปรี้ยวหวานเล็กน้อยพอประมาณค่ะ (จะไปหวานหรือเปรี้ยวที่รสชาติของเนื้อมังคุดอีกที)                  ► เสร็จแล้วก็ตักใส่จาน เราก็จะได้ยำมังคุดออกมาหน้าตาแบบนี้นะคะ ตกแต่งด้วยสะระแหน่ให้พอสวยงาม (เวลาจะกินจริง ๆ พิมเคล้ารวมกันหมดเลยค่ะ)        ► แล้วเราก็จะได้ยำมังคุดที่รสชาติหวานหอม กินแล้วให้ความรู้สึกสดชื่นมาก ๆ มาจานหนึ่งแบบนี้              ก็ถ้าเพื่อน ๆ สนใจ ....... ลองทำดูกันนะคะ ไม่ยาก ใช้เวลาไม่เกินครึ่งชั่วโมง ก็เสร็จเรียบร้อยค่ะ            อ้อ ๆ เกือบลืม สำหรับเพื่อน ๆ ที่ไม่กินหมู ก็เปลี่ยนเป็นไก่สับได้นะคะ แต่รสชาติและความนุ่มนวลจะด้อยกว่าใช้เนื้อหมูสับอยู่นิดนึงจ้า ยังไงลองดูนะคะ ^^   ขอขอบคุณข้อมูลและภาพประกอบจาก     คุณพิม ครัวบ้านพิม     









ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






ยำมังคุดกุ้งสด จับราชินีผลไม้มาทำเมนูยำรสเจ็บ





อัปเดตล่าสุด 9 มิถุนายน 2560 เวลา 10:37:36
 9,850 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































