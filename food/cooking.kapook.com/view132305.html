




สูตรผัดไทย วิธีทำผัดไทย เมนูเส้นผัด สูตรทำผัดไทยง่าย ๆ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






​6 สูตรผัดไทย เติมสีสันให้เมนูเส้นมีสไตล์ ทำง่ายอร่อยก้องโลก




1,283,294อ่าน







0















           เอ่ยชื่อเมนูอาหารชื่อดังของไทย นอกจากต้มยำกุ้งและส้มตำแล้ว อาหารจานเดียวอย่างผัดไทย ก็เด็ดเช่นกัน ทำง่าย ๆ เลือกตามสไตล์ที่ใช่กันได้เลย 










          อาหารของไทยมีชื่อเสียงดังไปไกลถึงต่างประเทศหลากหลายเมนู ดังเห็นจากมีร้านอาหารไทยในต่างแดนผุดขึ้นมากมาย และมีชาวต่างชาติมาเที่ยวในไทยต่างต้องแวะทานอาหารขึ้นชื่อของบ้านเราโดยเฉพาะเมนูผัดไทย วันนี้กระปุกดอทคอมขอนำเสนอวิธีทำผัดไทย 6 สูตร ได้แก่ ผัดไทยกุ้งสด วุ้นเส้นผัดไทย ผัดไทยเกี๊ยวกรอบ ผัดไทยไชยา ผัดไทยมะละกอ และผัดไทยมังสวิรัติ เอาใจคนชอบผัดไทยและอยากหาความแปลกใหม่จากเดิม เลือกทำได้ตามชอบเลยจ้า เด็ดทุกเมนู



 1. ผัดไทยกุ้งสด           เริ่มกันด้วยเมนูผัดไทยพื้นฐานที่ใครก็ปลื้มกันก่อนเลยกับผัดไทยกุ้งสด ส่วนผสมก็เหมือนการทำผัดไทยทั่ว ๆ ไป เพียงแค่เปลี่ยนจากกุ้งแห้งเป็นกุ้งสด อยากกินกี่ตัวก็ใส่ลงไปให้เต็มเหนี่ยว ปรุงรสด้วยพริกป่น น้ำปลา และน้ำตาลทรายตามชอบเลยค่ะส่วนผสม ผัดไทย​​      ​​◆ ​ซอสผัดไทย​​      ​​◆ ​กุ้งสด (แกะเปลือกผ่าหลังเอาเส้นดำออก) 3-5 ตัว (ตามชอบ)​​      ​​◆ ​เต้าหู้เหลือง (หั่นเต๋า) 3 ช้อนโต๊ะ​​      ​​◆ ​ไชโป๊ (สับละเอียด) 2 ช้อนโต๊ะ​​      ​​◆ ​ก๋วยเตี๋ยวเส้นเล็ก (หรือเส้นจันท์) แช่น้ำจนนิ่ม​​      ​​◆ ​ถั่วงอกดิบ​​      ​​◆ ​ใบกุยช่าย (หั่นท่อน)​​      ​​◆ ​ไข่ไก่ 1 ฟอง​​      ​​◆ ​น้ำมันพืช (สำหรับผัด)​​      ​​◆ ​ถั่วลิสงคั่วบด (ตามชอบ)​​      ​​◆ ​ผักสด (สำหรับทานคู่)
  
  
  
  
  
  

ส่วนผสม ซอสผัดไทย ​​      ​​◆ ​น้ำตาลปี๊บ 2 ช้อนโต๊ะ​​      ​​◆ ​น้ำมะขามเปียก 2 ช้อนโต๊ะ​​      ​​◆ ​น้ำปลา 2 ช้อนโต๊ะ​​      ​​◆ ​พริกป่น 1 ช้อนชา (หรือความเผ็ดตามชอบ)วิธีทำซอสผัดไทย​​      ​​◆ ​ผสมน้ำตาลปี๊บ น้ำมะขามเปียก น้ำปลา และพริกป่นเข้าด้วยกัน นำขึ้นตั้งไฟพอร้อนและน้ำตาลปี๊บละลายเตรียมไว้ (ถ้าต้องการเก็บไว้หลายวันให้รอจนเดือดแล้วเก็บใส่ภาชนะที่มีฝาปิดมิดชิด)วิธีทำผัดไทยกุ้งสด           1. ใส่น้ำมันพืชลงในกระทะ พอน้ำมันร้อนใส่กุ้งสดลงไปผัดให้โดนความร้อนจนกุ้งเริ่มสุก ตักขึ้นใส่จานเตรียมไว้          2. ใส่เต้าหู้ลงไปผัดในกระทะใบเดิมพอให้เหลืองหอม ตามด้วยไชโป๊สับ ผัดพอเข้ากัน ใส่น้ำซอสผัดไทยที่เตรียมไว้ลงไปผัดให้เข้ากันจนเริ่มเดือด          3. ใส่เส้นก๋วยเตี๋ยวที่แช่น้ำแล้วลงไปผัดให้เข้ากันเบา ๆ แล้วใช้ตะหลิวเขี่ยเส้นไปไว้ข้างกระทะ          4. ตอกไข่ไก่ลงไป ยีให้พอแตก รอจนไข่เริ่มสุกแล้วนำส่วนผสมเส้นมาผัดให้เข้ากัน ตามด้วยกุ้งที่เตรียมไว้ตักใส่จาน เสิร์ฟพร้อมผัดสด ถั่วลิสงคั่วบด พริกป่น และมะนาว
++++++++++
    
    
    
    
    
    

2. วุ้นเส้นผัดไทย           อาหารจานเดียวอย่างผัดไทยสามารถดัดแปลงเส้นก๋วยเตี๋ยวได้ ใครที่เบื่อกับเส้นเล็กแล้วลองเปลี่ยนมาใส่วุ้นเส้นลงไปแทนก็อร่อยเหมือนกัน ขอแนะนำวุ้นเส้นผัดไทย สูตรนี้ใส่น้ำมะขามเปียก มีความหอมของกระเทียมและหอมแดง เมื่อกินวุ้นเส้นกับกุ้งสดตัวโต ๆ แล้วเข้ากันจริงเชียว ส่วนผสม วุ้นเส้นผัดไทย​​      ​​◆ ​น้ำมันพืช 2 ช้อนโต๊ะ​​      ​​◆ ​หอมแดงสับหยาบ 2 ช้อนโต๊ะ​​      ​​◆ ​กระเทียมสับ 2 ช้อนโต๊ะ​​      ​​◆ ​ไชโป๊วหวานสับ 3 ช้อนโต๊ะ​​      ​​◆ ​กุ้งสด (ปอกเปลือกผ่าหลัง) 5 ตัว​​      ​​◆ ​เต้าหู้เหลือง (หั่นชิ้นเล็ก) 1/2 ก้อน​​      ​​◆ ​น้ำมะขามเปียก 3 ช้อนโต๊ะ​​      ​​◆ ​น้ำตาลปี๊บ 2 1/2 ช้อนโต๊ะ​​      ​​◆ ​น้ำปลา 4 ช้อนโต๊ะ​​      ​​◆ ​พริกป่น 2 ช้อนชา​​      ​​◆ ​วุ้นเส้น (แช่น้ำจนนุ่ม) 200 กรัม​​      ​​◆ ​น้ำเปล่า 1/2 ถ้วย​​      ​​◆ ​ใบกุยช่าย (หั่นเป็นท่อน) 2 ต้น​​      ​​◆ ​ถั่วงอก​​      ​​◆ ​ถั่วลิสงคั่วบด​​      ​​◆ ​พริกป่น​​      ​​◆ ​ มะนาว วิธีทำวุ้นเส้นผัดไทย          1. ใส่นำมันพืชลงในกระทะ นำขึ้นตั้งไฟพอร้อน ใส่หอมแดงและกระเทียมลงผัดจนมีกลิ่นหอม ใส่ไชโป๊สับ กุ้ง และเต้าหู้เหลืองลงผัดจนกุ้งสุก           2. ปรุงรสด้วยน้ำมะขามเปียก น้ำตาลปี๊บ น้ำปลา และพริกป่น ผัดจนส่วนผสมเข้ากันดีทั้งหมด จากนั้นใส่วุ้นเส้น และน้ำลงผัดจนเส้นสุกนุ่ม ตักเส้นไว้ข้างกระทะ          3. ตอกไข่ไก่ใส่ลงในกระทะ ยีไข่แดงจนไข่เริ่มสุก ตักส่วนผสมเส้นลงมาผัดรวมกับไข่ จากนั้นใส่ใบกุยช่าย และถั่วงอกลงผัดให้เข้ากันสักครู่ ตักใส่จาน เสิร์ฟพร้อมเครื่องปรุง ได้แก่ ถั่วลิสงคั่วบด พริกป่น มะนาว และเครื่องเคียงอย่างถั่วงอกสดและใบกุยช่าย
++++++++


3. ผัดไทยเกี๊ยวกรอบ           ใครอยากลองทำผัดไทยสไตล์ใหม่กันบ้างคะ ขอแนะนำผัดไทยเกี๊ยวปูกรอบสูตรจาก คุณ swin สมาชิกเว็บไซต์พันทิปดอทคอม สูตรนี้ไม่ใช้เส้นเล็กหรือวุ้นเส้น แต่ใช้เกี๊ยวทอดใส่ไส้ปูมาผัดคลุกเคล้ากับส่วนผสมผัดไทย เท่านั้นยังไม่พอใส่กุ้งสดลงไปอีกด้วย แหม... หน้าตาและสีสันชวนน้ำลายสอมากเลยค่ะ ส่วนผสม ผัดไทยเกี๊ยวกรอบ​​      ​​◆ ​แผ่นเกี๊ยวแบบหนา​​      ​​◆ ​เนื้อปู​​      ​​◆ ​หมูสับ​​      ​​◆ ​กุ้งสับ​​      ​​◆ ​กระเทียม​​      ​​◆ ​น้ำพริกแกงผัดไทย (เอามาจากทางใต้ ประกอบไปด้วย หอมแดง พริกชี้ฟ้าแห้ง และน้ำตาลปึก)​​      ​​◆ ​เต้าหู้ทอด​​      ​​◆ ​มะขามเปียก (สำหรับปรุงรส)​​      ​​◆ ​น้ำปลา (สำหรับปรุงรส)​​      ​​◆ ​ถั่วงอกวิธีทำผัดไทยเกี๊ยวกรอบ

          1. เริ่มจากทำเกี๊ยวปูกรอบโดยผสมเนื้อปูและหมูสับเข้าด้วยกัน นำส่วนผสมไส้ลงไปห่อกับแผ่นเกี๊ยวแบบหนา แล้วนำเกี๊ยวไปทอดให้สุกเหลืองกรอบ เตรียมไว้          2. ทำซอสผัดไทยโดยผัดหอมแดง พริกชี้ฟ้าแห้ง และน้ำตาลปึกเข้าด้วยกัน เตรียมไว้          3. ใส่น้ำมันลงในกระทะ ตามด้วยกุ้งสดผัดกับกระเทียม ใส่พริกแกงผัดไทยลงไป ตามด้วยเต้าหู้ทอดผัดให้เข้ากัน          4. ปรุงรสด้วยน้ำมะขามเปียกและน้ำปลา ใส่ถั่วงอกลงไป ผัดพอถั่วงอกสุก ใส่เกี๊ยวทอดไปคลุกให้เข้ากัน พร้อมเสิร์ฟ         + ดูวิธีทำเพิ่มเติมได้ที่ ผัดไทยเกี๊ยวกรอบ เมนูแซ่บสไตล์ใหม่ ๆ ไม่เชื่อต้องลอง !
++++++++
    
    
    
    
    
    






4. ผัดไทยไชยา           ไม่ต้องเดินทางไปถึงภาคใต้ก็ได้ชิมผัดไทยแบบใต้กันแล้วค่ะ กับผัดไทยไชยาสูตรจาก คุณสมาชิกหมายเลข 1136170 สมาชิกเว็บไซต์พันทิปดอทคอม ทำกินเองง่าย ๆ ไร้เนื้อสัตว์ จับเส้นไปผัดกับน้ำผัดไทยสูตรเฉพาะ  ไม่ต้องใส่เครื่องปรุงอะไรเพิ่มแล้ว ทานแค่นี้ก็อร่อยลิ้นแล้วค่ะ ส่วนผสม ผัดไทยไชยา​​      ​​◆ ​น้ำผัดไทยไชยา (ตามสูตรด้านล่าง)​​      ​​◆ ​ก๋วยเตี๋ยวเส้นเล็กและเส้นหมี่ (ยี่ห้อที่นิยมคือ ตราดอกบัว)​​      ​​◆ ​ถั่วงอกดิบ หรือกะหล่ำปลีซอย​​      ​​◆ ​ใบกุยช่าย

ส่วนผสม น้ำผัดไทยไชยา​​      ​​◆ ​น้ำพริกเครื่องก๋วยเตี๋ยว 1 กิโลกรัม (ตามสูตรด้านล่าง)​​      ​​◆ ​หอมแดง 2 กิโลกรัม​​      ​​◆ ​มะขามเปียก 1/2 กิโลกรัม​​      ​​◆ ​กะทิ 4 กิโลกรัม​​      ​​◆ ​น้ำตาลปี๊บอย่างดี 5 กิโลกรัม​​      ​​◆ ​น้ำตาลทราย 1 กิโลกรัม​​      ​​◆ ​กะปิ เล็กน้อย​​      ​​◆ ​เกลือเม็ด เล็กน้อย​​      ​​◆ ​น้ำมันพืช เล็กน้อยส่วนผสม น้ำพริกเครื่องก๋วยเตี๋ยว​​      ​​◆ ​พริกแห้งเม็ดใหญ่ 1 กิโลกรัม​​      ​​◆ ​หอมแดง 3 กิโลกรัม​​      ​​◆ ​เกลือเม็ด เล็กน้อยวิธีทำน้ำพริกเครื่องก๋วยเตี๋ยว          1. ผ่าพริกแห้งแล้วนำเม็ดออก นำไปแช่น้ำจนนิ่ม เตรียมไว้          2. นำหอมแดงไปแช่น้ำแล้วปอกเปลือกออก (เคล็ดลับ : ถ้านำหอมแดงไปแช่น้ำจะทำให้ปอกง่ายและไม่แสบตา)          3. ปั่นผสมพริกแห้งที่แช่น้ำจนนิ่มแล้วกับหอมแดง และเกลือเม็ดจนละเอียด เตรียมไว้สำหรับทำน้ำผัดไทยวิธีทำน้ำผัดไทยไชยา          1. ปอกเปลือกหอมแดงออกแล้วนำไปปั่นให้ละเอียด เตรียมไว้          2. นำมะขามเปียกมาคั้นกับน้ำ เตรียมไว้          3. ใส่กะทิลงในหม้อ นำขึ้นตั้งไฟไม่ต้องรอให้เดือด ใส่หอมแดงปั่น น้ำมะขามเปียก น้ำตาลปี๊บ น้ำตาลทราย กะปิ และเกลือเม็ดลงไป คนผสมให้ละลายเข้ากัน เคี่ยวจนเดือด ชิมรสตามชอบ (ให้รสชาติหวานนำตามด้วยเปรี้ยว และเค็มตามลำดับ) เคี่ยวต่ออีกสักครู่แล้วปิดไฟ (ไม่ต้องเคี่ยวนานเพราะเดี๋ยวกะทิจะแตกมัน) เตรียมไว้ผัดกับเส้นวิธีทำผัดไทยไชยา​​      ​​◆ ​ผัดเส้นก๋วยเตี๋ยว (1 กิโลกรัม) กับน้ำผัดไทย (1.2 กิโลกรัม) *ถ้าน้ำผัดไทยรสชาติเข้มข้นเกินไปให้ใส่น้ำเปล่าเพิ่มลงไป 1 แก้ว ผัดจนเส้นสุก ตักใส่จาน เสิร์ฟพร้อมกับถั่วงอกดิบ และใบกุยช่าย      + ดูวิธีทำเพิ่มเติมได้ที่ ผัดไทยไชยา เส้นเหนียวนุ่มรสเข้มข้น เมนูเด็ดจากแดนใต้
++++++++++
  
  
  
  
  
  

5. ผัดไทยมะละกอ           เอาใจสาว ๆ ที่กลัวอ้วนกับเมนูผัดไทยมะละกอสูตรจาก คุณบ่งบ๊ง สมาชิกเว็บไซต์พันทิปดอทคอม แปลงร่างมะละกอเป็นเส้นผัดไทยคลุกเคล้ากับเครื่องปรุงผัดไทย ใส่กุ้งสดตามชอบ ตบท้ายด้วยการห่อด้วยไข่ ว้าว... ท้องเริ่มร้องแล้วจ้าส่วนผสม ผัดไทยมะละกอ​​      ​​◆ ​น้ำมันพืช 3 ช้อนโต๊ะ ​​      ​​◆ ​เต้าหู้แข็งทอดหั่นลูกเต๋า 2 ช้อนโต๊ะ ​​      ​​◆ ​หอมแดง 1 ช้อนโต๊ะ ​​      ​​◆ ​มะละกอสับ 200 กรัม ​​      ​​◆ ​หัวไชโป๊หวานสับ หรือหัวไชโป๊เส้น 2  ช้อนโต๊ะ ​​      ​​◆ ​กุ้งสด ตามชอบ ​​      ​​◆ ​กุ้งแห้ง​​      ​​◆ ​น้ำมะขามเปียก 2 ช้อนโต๊ะ ​​      ​​◆ ​น้ำปลา 2 ช้อนโต๊ะ ​​      ​​◆ ​น้ำตาลปี๊บเคี่ยว 2 ช้อนโต๊ะ   ​​      ​​◆ ​พริกป่น 1 ช้อนชา ​​      ​​◆ ​ถั่วงอก 200 กรัม​​      ​​◆ ​ใบกุยช่าย (หั่นท่อน) 2 ต้น​​      ​​◆ ​ไข่ไก่ 1 ฟอง ​​      ​​◆ ​ถั่วลิสงคั่ว 2 ช้อนโต๊ะ ​​      ​​◆ ​น้ำมะนาว ​​      ​​◆ ​ผักเคียงตามชอบ อาทิ ถั่วงอก หัวปลี ใบบัวบก ใบกุยช่าย แตงล้านวิธีทำผัดไทยมะละกอ          1. ตั้งกระทะให้ร้อน ใส่น้ำมันพืชลงไป นำเต้าหู้ที่หั่นไว้ลงทอดพอเหลือง ใส่หอมแดงลงผัดให้เนื้อสุกใส          2. ใส่มะละกอสับและหัวไชโป๊ ตามด้วยกุ้ง (ถ้าชอบกุ้งสุก ๆ ก็ใส่ไปก่อนได้ แต่พวกที่ปลื้มของดิบ ๆ ก็ต้องจัดไปทีหลังสุดนะเจ้าคะ) กุ้งแห้งฝอยที่ให้แคลเซียมไปหน่อยนะคะ ปรุงรสอร่อยด้วยน้ำมะขามเปียก น้ำปลา น้ำตาลปี๊บเคี่ยว ใส่พริกป่นลงไป ผัดจนมะละกอนิ่ม           3. ใส่ถั่วงอกและใบกุยช่ายลงไป เพราะเราจะทำแบบห่อไข่ ฉะนั้นต้องใส่ผักไปก่อน แต่ไม่ต้องผัดนานนะคะ แค่พอคลุก ๆ เคล้า ๆ ให้ผักสลดก็พอแล้วค่ะ          4. ตีไข่ไก่ในชามแบบทำไข่เจียว แล้วเกลี่ยเส้นไปไว้ข้าง ๆ กระทะ แล้วเทไข่ไก่ลงไป พอไข่สุกเล็กน้อยก็ค่อย ๆ เกลี่ยเส้นมะละกอมาในแผ่นไข่ ไม่ต้องให้ไข่สุกมาก เพราะตัวเส้นมะละกออมความร้อนอยู่แล้ว เกลี่ยลงมาไข่ก็จะสุกขึ้นอีกนะคะ          5. ตลบไข่ให้ปิดเส้น โรยหน้าด้วยถั่วลิสง ปรุงรสด้วยน้ำมะนาว จัดใส่จาน เสิร์ฟพร้อมผักเคียงต่าง ๆ           + ดูวิธีทำเพิ่มเติมได้ที่ ผัดไทยมะละกอ...อิ่มอร่อยแบบไม่ต้องกลัวอ้วน
+++++++++++
  
  
  
  
  
  

6. ผัดไทยมังสวิรัติ           เอาใจคนไม่อยากทานเนื้อสัตว์ด้วยผัดไทยมังสวิรัติ ส่วนผสมเหมือนผัดไทยธรรมดา ใส่เส้นเล็กคลุกเคล้ากับเครื่องปรุงผัดไทย เสิร์ฟคู่กับหัวปลี ใบบัวบก ถั่วงอกดิบ ส่วนผสม ผัดไทยมังสวิรัติ​​      ​​◆ ​ผงปรุงรสเห็ดหอม 1 ช้อนโต๊ะ​​      ​​◆ ​ซีอิ๊วขาว 1 ช้อนโต๊ะ​​      ​​◆ ​น้ำตาลปี๊บ 1 ช้อนโต๊ะ​​      ​​◆ ​น้ำมะขามเปียก 1 ช้อนโต๊ะ​​      ​​◆ ​น้ำมันพืช 2 ช้อนโต๊ะ​​      ​​◆ ​ก๋วยเตี๋ยวเส้นจันท์ หรือเส้นเล็ก ตามชอบ 100 กรัม​​      ​​◆ ​น้ำซุปผัก 1 ถ้วยตวง​​      ​​◆ ​เต้าหู้เหลืองหั่นชิ้นสี่เหลี่ยมเล็ก 100 กรัม​​      ​​◆ ​ไชโป๊เค็มสับหยาบ 2 ช้อนโต๊ะ​​      ​​◆ ​ถั่วงอกดิบ (เด็ดรากออก) 1 ถ้วยตวง​​      ​​◆ ​ถั่วลิสงคั่วบด 1 ช้อนโต๊ะ​​      ​​◆ ​พริกป่น 1 ช้อนชา​​      ​​◆ ​มะนาวผ่าซีก​​      ​​◆ ​ผักเคียงตามชอบ เช่น หัวปลี ใบบัวบก ถั่วงอกดิบ วิธีทำผัดไทยมังสวิรัติ         1. ใส่ผงปรุงรสเห็ดหอม ซีอิ๊วขาว น้ำตาลปี๊บ และน้ำมะขามเปียกลงในอ่างผสม คนให้เข้ากันจนน้ำตาลปี๊บละลาย         2. ใส่น้ำมันพืชลงในกระทะ นำขึ้นตั้งไฟอ่อน ใส่เส้นก๋วยเตี๋ยวลงผัด ค่อย ๆ ใส่น้ำซุปผักขณะผัดจนเส้นเริ่มนุ่ม         3. ใส่เต้าหู้เหลืองลงผัด ตามด้วยส่วนผสมน้ำผัดไทย ผัดจนเข้ากัน ใส่ไชโป๊เค็มและถั่วงอกลงผัดพอสุก ตักขึ้นใส่จาน โรยถั่วลิสงคั่วบดและพริกป่น รับประทานคู่กับผักสดตามชอบ          ว้าว… รู้สึกตื่นเต้นกับ 6 สูตรผัดไทยจริง ๆ นะเนี่ย แต่เดิมคิดว่าผัดไทยคงมีแค่เมนูผัดไทยกุ้งสดเท่านั้น แต่ตอนนี้ยังมีผัดไทยแบบอื่น ๆ ให้เลือกเข้าครัวทำกันไม่หวาดไม่ไหว ถึงอย่างไรชาตินี้ต้องลองทำทุกสูตรแน่นอน


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






​6 สูตรผัดไทย เติมสีสันให้เมนูเส้นมีสไตล์ ทำง่ายอร่อยก้องโลก





อัปเดตล่าสุด 27 สิงหาคม 2563 เวลา 16:17:24
 1,283,294 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































