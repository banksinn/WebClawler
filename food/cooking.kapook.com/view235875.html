




ไก่อบซอส เมนูเด็ดอร่อยฉ่ำแน่นโปรตีนไม่น่าเบื่อ

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เมนูอาหารอื่นๆ












7 เมนูไก่อบซอส อร่อยนุ่มโปรตีนเน้นกับซอสชุ่มฉ่ำ





36,865อ่าน














0












          ดีทั้งไก่และซอสแบบนี้สิใช่เลย ! ชวนทำเมนูไก่อบซอส เอาใจคนชอบกินโปรตีนนุ่ม ๆ ยังไม่พอมาพร้อมซอสสุดฉ่ำ กินเดี่ยว ๆ กินกับผักสลัด หรือกินกับข้าวสวยก็เข้ากันดีมาก 




            เมนูหมู โดยเฉพาะหมูอบซอสก็ทำบ่อยแล้ว ลองเปลี่ยนเป็นเมนูไก่บ้างดีไหม กระปุกดอทคอมขอนำเสนอวิธีทำไก่อบซอส เช่น ไก่อบซอสบาร์บีคิว ไก่อบซอสมะเขือเทศ ไก่อบโค้ก เป็นต้น ใครกำลังมองหาอาหารมื้อต่อไปลองทำกันดูนะคะ
1. ไก่อบซอสบาร์บีคิว



สูตรจาก คุณ maekwansri สมาชิกเว็บไซต์พันทิปดอทคอม (#maekwansri)

          เริ่มกันที่เมนูไก่อบซอสบาร์บีคิว สูตรนี้ใช้ปีกไก่หรือใครจะใช้ส่วนอื่น ๆ ก็ได้ตามชอบ จับไปทอดจนสุกแล้วค่อยทาซอสบาร์บีคิวและเอาไปอบจนครบเวลา


ส่วนผสม ไก่อบซอสบาร์บีคิว


ปีกไก่บน
ซอสมะเขือเทศ
น้ำตาลทราย
น้ำส้มสายชูหมัก
น้ำผึ้ง
ซีอิ๊วขาว
เกลือ
ลูกผักชีป่น
กระเทียมตำละเอียด
พริกไทยดำป่น


วิธีทำไก่อบซอสบาร์บีคิว

     1. ทำซอสบาร์บีคิว โดยนำส่วนผสมทุกอย่าง ยกเว้นปีกไก่ คนให้เข้ากันแล้วนำไปตั้งไฟให้พอเดือด พักไว้
     2. นำปีกไก่ไปทอดลงบนกระทะเทฟลอนให้หนังไก่สุกและเหลือง พักไว้
     3. อุ่นเตาอบไว้ที่อุณหภูมิ 350 องศาฟาเรนไฮต์ หรือ 180 องศาเซลเซียส และปูกระดาษฟอยล์บนถาดอบ
     4. ทาซอสบาร์บีคิวลงไปบนปีกไก่ วางลงบนถาดแล้วนำไปอบประมาณ 30 นาที นำออกมาทาซอสบาร์บีคิวอีกครั้ง อบอีกครั้งประมาณ 10 นาที นำออกมาทาซอสอีกครั้งแล้วจัดวางลงจาน เสิร์ฟได้เลย
 

ดูวิธีทำ ไก่อบซอสบาร์บีคิว เพิ่มเติมคลิก

2. ไก่อบซอส 3 รส



สูตรจาก คุณ bangbuatong60d สมาชิกเว็บไซต์พันทิปดอทคอม

          คุณแม่ที่อยากทำเมนูไก่อบซอสเอาใจลูกรัก ลองทำเมนูไก่อบซอส 3 รสกันดูค่ะ ใส่ซอสมะเขือเทศ แครอต และหอมใหญ่ ปรุงรสเค็มนิดหน่อย แค่นี้ก็ฟินแล้วค่ะ


ส่วนผสม ไก่อบซอส 3 รส


ไก่
กระเทียม
มันเทศ หั่นเป็นชิ้นพอดีคำ
แครอต หั่นเป็นชิ้นพอดีคำ
หอมใหญ่ หั่นเป็นชิ้นพอดีคำ
ซอสมะเขือเทศ
น้ำตาลทราย
แม็กกี้
มะเขือเทศ (ใส่หรือไม่ใส่ก็ได้ตามชอบ)


วิธีทำไก่อบซอส 3 รส

     1. นำไก่มาทอดพอเหลือง (เพื่อไม่ให้อบแล้วเป็นเมือก และเนื้อยุ่ย)
     2. นำมันเทศ แครอต และหอมใหญ่ ไปผัดกับกระเทียมให้พอหอม พอหอมใหญ่เริ่มสุกให้ใส่น้ำ ปรุงรสด้วยซอสมะเขือเทศ น้ำตาลทราย และแม็กกี้ (ถ้าใครชอบมะเขือเทศให้ใส่ตามลงไปเลย)
     3. ใส่ไก่ที่ทอดไว้ลงไปอบ ปิดฝา อบทิ้งไว้ 1 ชั่วโมง (ถ้าใช้หม้อเทฟลอน ไม่ต้องคนบ่อยเพราะไม่ติดหม้อ แต่ถ้าเป็นหม้อสเตนเลส ต้องหมั่นคนจะติดหม้อแล้วไหม้) ตักใส่จาน พร้อมเสิร์ฟ
 

ดูวิธีทำ ไก่อบซอส 3 รส เพิ่มเติมคลิก

3. ไก่อบซอสนิวออร์ลีนส์



สูตรจาก คุณ kitty chef สมาชิกเว็บไซต์พันทิปดอทคอม

          ใครชอบกินไก่อบซอสนิวออร์ลีนส์อยู่แล้วอยากลองมาทำกินเองกันไหมคะ จับไก่หมักกับแป้งมัน พริกไทย และเกลือ แล้วเอาไปอบจนสุก สุดท้ายคลุกกับซอสรสเผ็ด


ส่วนผสม ไก่อบซอสนิวออร์ลีนส์


แป้งมัน 30 กรัม
พริกไทย 1 ช้อนชา
เกลือ 1 ช้อนชา


ส่วนผสม ซอสสำหรับคลุก


น้ำ 1 ถ้วย
น้ำตาลทราย 3 ช้อนโต๊ะ
ซีอิ๊วขาว 3 ช้อนโต๊ะ
ผงพริกปาปริก้า 3 ช้อนโต๊ะ
น้ำส้มสายชู 1 ช้อนโต๊ะ
น้ำมันหอย 3 ช้อนโต๊ะ
เนยสด
กระเทียมสับ 1 ช้อนโต๊ะ
หอมหัวใหญ่สับ 200 กรัม


วิธีทำไก่อบซอสนิวออร์ลีนส์

     1. ล้างปีกไก่ให้สะอาด ใช้กระดาษซับน้ำให้แห้ง เริ่มหมักไก่กับแป้งมัน พริกไทย และเกลือ คลุกเคล้าให้เข้ากัน ทิ้งไว้ประมาณ 30 นาที
     2. นำไก่มาเรียงที่ตะแกรง นำเข้าเตาอบที่อุณหภูมิ 225 องศาฟาเรนไฮต์ ประมาณ 15 นาที หรือจนไก่สุกและกรอบ
     3. ทำซอสโดยเทน้ำใส่ภาชนะ ตามด้วยน้ำตาลทราย ซีอิ๊วขาว ผงพริกปาปริก้า น้ำส้มสายชู และน้ำมันหอย คนให้เข้ากัน
     4. ตั้งกระทะให้ร้อนละลายเนย ตามด้วยกระเทียมและหอมหัวใหญ่ ผัดให้มีกลิ่นหอมแล้วเทซอสที่เตรียมไว้ลงไป ใช้ไฟอ่อนเคี่ยวจนซอสเหนียวและข้น นำไก่มาคลุกเคล้าให้เข้ากันดี จัดใส่ภาชนะ พร้อมเสิร์ฟ
 

ดูวิธีทำ ไก่อบซอสนิวออร์ลีนส์ เพิ่มเติมคลิก

4. ไก่อบซอสต้มยำพริกเผา



สูตรจาก คุณ isweet สมาชิกเว็บไซต์พันทิปดอทคอม

          ถ้าชอบเมนูไก่อบซอสแบบไทย ๆ นี่เลยอยากให้ลองทำไก่อบซอสต้มยำพริกเผา จับไก่หมักกับซอสมะเขือเทศและน้ำพริกเผาต้มยำ พอหมักจนครบเวลาก็เอาไปอบหรือย่างจนสุก


ส่วนผสม ไก่อบซอสต้มยำพริกเผา


ปีกกลางไก่ 500 กรัม
ซอสมะเขือเทศ 2 ถ้วย
น้ำพริกเผาต้มยำ 1 ช้อนโต๊ะ
น้ำมันที่อยู่ในพริกเผา 1 ช้อนโต๊ะ


วิธีทำไก่อบซอสต้มยำพริกเผา

     1. ผสมไก่กับซอสมะเขือเทศ น้ำพริกเผาต้มยำ และน้ำมันน้ำพริกเผา เข้าด้วยกัน หมักทิ้งไว้ในตู้เย็นข้ามคืน หรือ 2 ชั่วโมง
     2. นำไปอบด้วยความร้อน 200 องศาเซลเซียส ด้านละ 7 นาที หรือจนสุกเหลือง สามารถใช้ไมโครเวฟ หรือย่างในกระทะเทฟลอนได้
 
ดูวิธีทำ ไก่อบซอสต้มยำพริกเผา เพิ่มเติมคลิก

5. ไก่อบโค้ก



สูตรจาก คุณ wittra_tt สมาชิกเว็บไซต์พันทิปดอทคอม

          ถ้าชอบความแปลกใหม่อยากให้ลองทำเมนูไก่อบโค้ก จับไก่หมักกับซอสปรุงรสแล้วเอาไปทอดโดยใส่น้ำอัดลมลงไปด้วย พออบจนน้ำซอสแห้งแล้วก็จัดเสิร์ฟกันเลยค่ะ


ส่วนผสม ไก่อบโค้ก


ปีกไก่ 8 ชิ้น (หรือน่องไก่)
ซีอิ๊วขาว 5 ช้อนโต๊ะ
น้ำมันหอย 2 ช้อนโต๊ะ
น้ำตาลทราย 1 ช้อนโต๊ะ
น้ำมันพืช 2 ช้อนโต๊ะ
น้ำอัดลมกระป๋อง (โค้ก)


วิธีทำไก่อบโค้ก

     1. ล้างปีกไก่ให้สะอาด ใส่ลงในอ่างผสม เติมซีอิ๊วขาว น้ำมันหอย และน้ำตาลทราย ลงไปเคล้าผสมให้เข้ากันแล้วหมักทิ้งไว้ประมาณ 15 นาที
     2. ใส่น้ำมันพืชลงในกระทะ นำขึ้นตั้งไฟปานกลาง พอร้อนค่อย ๆ ใส่ปีกไก่ที่หมักไว้ทีละชิ้นลงทอด เทน้ำที่เหลือจากการหมักไก่ไว้ลงไปจนหมด
     3. ทอดปีกไก่ด้านละ 2 นาที เทน้ำอัดลมลงไปจนหมด ปิดฝาแล้วอบด้วยไฟอ่อนประมาณ 15 นาที จนน้ำเริ่มแห้ง มีลักษณะข้นและเหนียว พออบครบเวลาแล้ว ตักปีกไก่ใส่จาน พร้อมเสิร์ฟ
หมายเหตุ : สำหรับสูตรนี้ใช้ปีกไก่จำนวน 8 ชิ้น ทั้งนี้ สามารถปรับปริมาณของส่วนผสมและเครื่องปรุงให้เหมาะสมได้ตามชอบ อาจจะเพิ่มเครื่องปรุงอื่น ๆ เพื่อเพิ่มรสชาติให้อร่อยยิ่งขึ้นไปอีกก็ได้ เช่น ผงปรุงรสต่าง ๆ
 

ดูวิธีทำ ไก่อบโค้ก เพิ่มเติมคลิก

6. ไก่อบซอส ไมโครเวฟ 





          ใครมีไมโครเวฟต้องโดนไก่อบซอส สูตรไมโครเวฟ หน่อยแล้ว ส่วนผสมซอสมีซอสมะเขือเทศ ซอสพริก และพริกไทยป่น เพิ่มความหอมจากใบออริกาโน่ สุดท้ายเอาไก่คลุกซอสแล้วเอาไปอบในไมโครเวฟจนสุก


ส่วนผสม ไก่อบซอส ไมโครเวฟ


ปีกกลางไก่ หรือน่องไก่ 10 ชิ้น
ซอสมะเขือเทศ
ซอสพริก
พริกไทยป่น
เกลือป่น
น้ำตาลทราย
ใบออริกาโน่ (ถ้ามี)


วิธีทำไก่อบซอส ไมโครเวฟ

     1. ล้างปีกไก่ให้สะอาด ใช้ส้อมเจาะรูปีกไก่ให้ทั่วชิ้น เตรียมไว้
     2. ผสมซอสมะเขือเทศกับซอสพริก พริกไทยป่น เกลือป่น น้ำตาลทราย และใบออริกาโน่ คนผสมจนน้ำตาลทรายละลาย ชิมรสตามชอบ
     3. นำปีกไก่ที่เตรียมไว้ลงคลุกกับส่วนผสมซอสให้ทั่ว หมักทิ้งไว้ในตู้เย็น 10 นาที
     4. นำไก่วางเรียงบนจานกระเบื้อง นำเข้าไมโครเวฟ ใช้ไฟแรงสูงสุด นานประมาณ 8-10 นาที (แล้วแต่กำลังไฟของแต่ละเครื่อง) จนไก่สุกทั่ว จัดใส่จาน พร้อมเสิร์ฟ
 

ดูวิธีทำ ไก่อบซอส ไมโครเวฟ เพิ่มเติมคลิก

7. ไก่อบซอสสไปซี่ ไมโครเวฟ



สูตรจาก คุณสาวฟู้ดเทค สมาชิกเว็บไซต์พันทิปดอทคอม

          เอาใจคนอุปกรณ์ครัวไม่พร้อมกับเมนูไก่อบซอสสไปซี่ สูตรไมโครเวฟ ความพิเศษคือใส่ผงหมักไก่สไปซี่ เพิ่มความอร่อยจากซอสมะเขือเทศและซอสพริก ลองทำดูสำหรับคนชอบความแซ่บ


ส่วนผสม ไก่อบซอสสไปซี่ ไมโครเวฟ


ปีกไก่ 1/2 กิโลกรัม (ประมาณ 10-12 ชิ้น)
เนยทาขนมปัง 1 ก้อน หรือ 1 ช้อนโต๊ะ
ซอสมะเขือเทศ 1 ช้อนโต๊ะ
ซอสพริก 1 ช้อนโต๊ะ
ผงหมักไก่สไปซี่ 2 ช้อนพูน ๆ
ชีสสำหรับโรยพิซซ่า หรือมอสซาเรลล่าชีส 1 ถ้วย


วิธีทำไก่อบซอสสไปซี่ ไมโครเวฟ

     1. ผสมเนย ซอสมะเขือเทศ ซอสพริก และผงหมักไก่สไปซี่ เข้าด้วยกันในถ้วยที่สามารถนำเข้าไมโครเวฟได้
     2. นำเข้าไมโครเวฟใช้ไฟกลาง 450 วัตต์ ประมาณ 2 นาที จนเนยละลาย นำออกมาแล้วคนผสมให้เป็นเนื้อเดียวกัน
     3. นำปีกไก่ที่ล้างและสะเด็ดน้ำแล้วมาคลุกกับซอส หมักในตู้เย็นอย่างต่ำ 2 ชั่วโมง หรือข้ามคืน หมักเสร็จแล้วก็นำมาเข้าไมโครเวฟใช้ไฟแรงสุด 800 วัตต์ ประมาณ 10 นาที แล้วนำออกมาพลิกกลับด้านชิ้นไก่ นำเข้าไมโครเวฟใช้ไฟแรงต่ออีก 10 นาที ถ้ายังไม่สะใจก็นำชีสโรยพิซซ่าหรือมอสซาเรลล่าชีสเข้าไมโครเวฟใช้ไฟกลาง 450 วัตต์ ประมาณ 1.30 นาที เอามาจิ้มตอนร้อน ๆ ชีสจะยืดอร่อยสุด ๆ
 

ดูวิธีทำ ปีกไก่อบซอส เพิ่มเติมคลิก

          จบไปแล้วสำหรับวิธีทำไก่อบซอส มีให้เลือกหลากหลายไม่ว่าจะเป็นไก่อบซอสบาร์บีคิว ซอสมะเขือเทศ ซอสนิวออร์ลีนส์ หรือซอสสไปซี่ ถ้าไม่กินกับข้าวสวยลองกินกับสปาเกตตีก็น่าอร่อยนะคะ 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













7 เมนูไก่อบซอส อร่อยนุ่มโปรตีนเน้นกับซอสชุ่มฉ่ำ




อัปเดตล่าสุด 18 มกราคม 2564 เวลา 14:20:25
 36,865 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































