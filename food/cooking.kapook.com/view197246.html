




เมนูเนื้อไก่ทอด อร่อยกรอบ ทำง่ายกินง่ายไม่ต้องแทะ

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เมนูอาหารอื่นๆ












7 เมนูเนื้อไก่ทอด อร่อยกรอบ ทำง่ายกินง่ายไม่ต้องแทะ





34,588อ่าน














0












          กินง่ายแบบนี้แม่ปลื้ม ! พบกับเมนูเนื้อไก่ทอด สูตรอาหารไทย มีแต่เนื้อล้วน ๆ นุ่มอร่อย กินกับข้าวสวย หรือแค่มีน้ำจิ้มก็อร่อยแล้ว
 
 




          ขอบายสูตรอาหาร เมนูไก่ทอด ทั้งมีกระดูกกินยาก และต้องล้างมืออีก ลองจับแต่เนื้อไก่มาทอดให้กินง่ายขึ้นดีไหม กระปุกดอทคอมขอนำเสนอวิธีทำเนื้อไก่ทอด เช่น ไก่สร่ง ไก่ป๊อป ไก่ทอดกระเทียมพริกไทย ไก่กรอบ ใครพร้อมลุยแล้วเข้าครัวเลยจ้า

ไก่สร่ง



สูตรจาก คุณฟูม่อน สมาชิกเว็บไซต์พันทิปดอทคอม



           วันหยุดนี้ขอนั่งพับเพียบทำเมนูไก่สร่งเอาใจคนพิเศษดีกว่า เริ่มต้นหมักไก่กับเครื่องโขลกแล้วปั้นแช่ช่องฟรีซ พอแข็งตัวดีแล้วก็เอามาพันด้วยเส้นหมี่ซั่วต้มสุก พอทอดจนสุกเสิร์ฟกับน้ำจิ้มตามชอบ

ส่วนผสม ไก่สร่ง
          • เนื้อสะโพกไก่สับ 1 ถ้วย
          • สามเกลอ (กระเทียม พริกไทยเม็ด รากผักชี โขลกรวมกันค่ะ) 1 ช้อนโต๊ะ
          • แป้งข้าวโพด 1 ช้อนโต๊ะ
          • ซีอิ๊วขาว 1 ช้อนชา
          • เส้นหมี่ซั่วต้มสุก
          • น้ำมันพืช (สำหรับทอด)
          • น้ำจิ้มไก่
 
วิธีทำไก่โสร่ง
          1. หมักไก่สับกับสามเกลอ แป้งข้าวโพด และซีอิ๊วขาว คลุกให้เข้ากัน พักทิ้งไว้ 20 นาที ให้ถึงเครื่อง
          2. ปั้นไก่ที่หมักไว้เป็นก้อนกลมขนาดพอดีคำ เรียงใส่จานแล้วนำไปแช่ในช่องฟรีซ 15 นาที เพื่อให้เกาะตัวแข็งจับง่ายเวลาพันเส้นค่ะ
          3. นำเส้นหมี่ซั่วมาพันไก่ที่ปั้นไว้ ของเราจับรวบเรียงทีละ 3-4 เส้นแล้วพัน
          4. ก่อนทอดนำเข้าไปอุ่นในไมโครเวฟ 1 นาที เพื่อให้คงสภาพ ไม่เสียทรง เส้นหมี่ไม่หลุดจากก้อน นำไปทอดในน้ำมันร้อน ปรับไฟปานกลางทอดจนเหลืองกรอบ เสิร์ฟกับน้ำจิ้มไก่ ซอสพริก หรือน้ำจิ้มบ๊วยแล้วแต่ชอบ




ดูวิธีทำ ไก่สร่ง เพิ่มเติมคลิก

ไก่ทอดกระเทียมพริกไทย



สูตรจาก อาหารง่าย ๆ สไตล์ rita


          เตรียมข้าวสวยหรือข้าวเหนียวก็ได้เพื่อเอามากินกับเมนูไก่ทอดกระเทียมพริกไทย ระหว่างทอดก็หอมกลิ่นกระเทียมเหลือเกิน ยิ่งกินตอนร้อน ๆ ยิ่งอร่อยจ้า
 
ส่วนผสม ไก่ทอดกระเทียมพริกไทย
          • เนื้อไก่ 500 กรัม
          • รากผักชี 2 ราก
          • กระเทียม 3-4 กลีบ
          • พริกไทย 10-15 เม็ด
          • น้ำตาลทราย 1 ช้อนชา
          • ซีอิ๊วขาว 2 ช้อนโต๊ะ
          • ซอสหอยนางรม 2 ช้อนโต๊ะ
          • แป้งทอดกรอบ 1/2 ถ้วยตวง
          • น้ำมันพืช 1 ถ้วยตวง
 
วิธีทำไก่ทอดกระเทียมพริกไทย
          1. โขลกรากผักชี กระเทียม และพริกไทยพอหยาบ ใส่ลงไปเคล้ากับเนื้อไก่ ปรุงรสด้วยน้ำตาลทราย ซีอิ๊วขาว และซอสหอยนางรม หมักไว้ประมาณ 30 นาที จากนั้นใส่แป้งทอดกรอบเคล้าจนเข้ากัน
          2. ใส่น้ำมันลงในภาชนะ นำขึ้นตั้งไฟ พอควันขึ้นนำไก่ลงไปทอดจนกว่าไก่จะกรอบ จากนั้นตักขึ้นมาสะเด็ดน้ำมัน เสิร์ฟคู่ซอสพริก หรือไม่มีซอสก็อร่อย




ดูวิธีทำ ไก่ทอดกระเทียมพริกไทย เพิ่มเติมคลิก

ไก่ป๊อป 



สูตรจาก นิตยสารแม่บ้าน


          เอาใจคนชอบอาหารรสเผ็ดกับเมนูไก่ป๊อป จับเนื้อไก่ปรุงรสและใส่แป้งทอดกรอบ พอทอดเสร็จแล้วก็เอาไปเขย่ากับผงปาปริก้าและผักชี

ส่วนผสม ไก่ป๊อป
          • สะโพกไก่ 500 กรัม
          • เกลือป่น 1/4 ช้อนชา
          • พริกไทยดำบด 1/4 ช้อนชา
          • แป้งทอดกรอบ 150 กรัม
          • น้ำเย็นจัดสำหรับผสมแป้ง
          • แป้งทอดกรอบสำหรับคลุก
          • น้ำมันพืชสำหรับทอด
          • ปาปริก้า 2 ช้อนชา
          • ผงปรุงรสอิตาเลียน (italian seasoning) 1 ช้อนโต๊ะ
          • ผักชีสับ 2 ช้อนโต๊ะ
 
วิธีทำไก่เขย่า
          1. ล้างเนื้อไก่ให้สะอาด ซับให้แห้ง เลาะกระดูกออก หั่นเป็นชิ้น ใส่ลงในภาชนะ ปรุงรสด้วยเกลือและพริกไทยดำ
          2. ผสมแป้งทอดกรอบกับน้ำเย็นจัด คนให้เข้ากันจนมีลักษณะข้น
          3. นำเนื้อไก่ลงไปคลุกแป้งทอดกรอบ ตามด้วยน้ำแป้งที่ผสมไว้ สุดท้ายคลุกแป้งทอดกรอบอีกครั้ง
          4. ใส่เนื้อไก่ลงทอดในน้ำมันพืชไฟปานกลางจนสุกเหลืองกรอบ ตักขึ้นสะบัดให้สะเด็ดน้ำมัน
          5. ใส่เนื้อไก่ลงในภาชนะ เติมปาปริก้า ผงปรุงรสอิตาเลียน และผักชีลงไป ปิดฝา เขย่าให้เข้ากัน จัดเสิร์ฟ




ดูวิธีทำ ไก่ป๊อป เพิ่มเติมคลิก

ไก่กรอบดอกกะหล่ำ



สูตรจาก นิตยสาร gourmet & cuisine 


          นี่แหละเมนูเนื้อไก่ทอดเหมาะกับเด็กไม่กินผัก พบกับเมนูไก่ทอดดอกกะหล่ำ ใส่ผักลงไปคลุกกับเนื้อไก่ ก่อนทอดคลุกเกล็ดขนมปังแล้วปั้นเป็นแท่ง
 
ส่วนผสม ไก่ทอดดอกกะหล่ำ
          • เนื้อไก่บด 1+1/2 ถ้วย
          • ดอกกะหล่ำต้มสุกสับละเอียด 3/4 ถ้วย
          • ผักชีซอย 1 ต้น
          • เกลือป่น 1/2 ช้อนชา
          • พริกไทยป่น 1/4 ช้อนชา
          • เกล็ดขนมปัง 1 ถ้วย
          • แป้งสาลีอเนกประสงค์ 3/4 ถ้วย
          • ไข่ไก่ (ตีให้เข้ากัน) 1 ฟอง
          • น้ำมันพืช (สำหรับทอด)
 
วิธีทำไก่ทอดดอกกะหล่ำ
          1. ผสมเนื้อไก่กับดอกกะหล่ำ ผักชี ปรุงรสด้วยเกลือ กับพริกไทย คลุกให้เข้ากัน (ถ้าส่วนผสมแฉะแบ่งแป้งสาลี 1/4 ถ้วยมาใส่ คลุกให้ทั่ว)
          2. ปั้นส่วนผสมเป็นแท่งยาว 2.5-3 นิ้ว คลุกแป้งสาลีที่เหลือ ชุบไข่ และคลุกเกล็ดขนมปังให้ทั่ว
          3. นำไปทอดจนสุกเหลืองตักขึ้น พักไว้ให้สะเด็ดน้ำมัน จัดใส่จาน เสิร์ฟพร้อมซอสมะเขือเทศ




ดูวิธีทำ ไก่ทอดดอกกะหล่ำ เพิ่มเติมคลิก

ไก่ทอดกรอบซอสครีมมะนาว



สูตรจาก คุณ blackpiano สมาชิกเว็บไซต์พันทิปดอทคอม


          ว้าว ! หน้าตาดีงามมากสำหรับเมนูไก่ทอดกรอบซอสครีมมะนาว จับเนื้อไก่บดมาปรุงรสแล้วปั้นเป็นก้อนกลมแบน พอทอดจนสุกกรอบก็ราดซอสครีมมะนาวลงไป
 
ส่วนผสม ไก่กรอบ
          • เนื้ออกไก่
          • กระเทียม
          • รากผักชี
          • พริกไทยขาวเม็ด
          • แป้งมัน
          • เกลือป่น
          • แป้งสาลีอเนกประสงค์
          • ไข่ไก่ (ตีพอแตก)
          • เกล็ดขนมปัง
          • น้ำมันพืชสำหรับทอด
          • คะน้าซอยฝอย
          • มะเขือเทศ (คว้านเมล็ด หั่นเป็นชิ้นเล็ก ๆ)
          • เม็ดมะม่วงหิมพานต์ทอดกรอบ
          • มะนาวทั้งเปลือก (หั่นเป็นชิ้นเล็ก ๆ)
          • มะนาวฝานบาง ๆ
 
ส่วนผสม ซอสครีมมะนาว
          • มายองเนส
          • ซอสมะเขือเทศ
          • พริกไทยป่น
          • มะนาว
 
วิธีทำไก่กรอบซอสครีมมะนาว
          1. หั่นเนื้ออกไก่เป็นชิ้นเล็ก ๆ แล้วนำไปบดให้ละเอียดด้วยเครื่องบดอาหาร
          2. โขลกกระเทียมกับรากผักชี และพริกไทยเม็ดให้ละเอียด แล้วใส่ลงในเนื้อไก่บด ตามด้วยแป้งมัน และเกลือป่นเล็กน้อย จากนั้นนวดผสมให้เข้ากันดี ปั้นส่วนผสมไก่บดให้เป็นก้อนกลม ๆ แล้วกดให้แบน จากนั้นนำไปชุบแป้งสาลีอเนกประสงค์แล้วนำไปชุบลงในไข่ไก่ นำไปคลุกกับเกล็ดขนมปังให้ทั่ว นำไปชุบในไข่ไก่อีกครั้ง และนำมาคลุกกับเกล็ดขนมปังอีกครั้ง (หนา 2 ชั้น)
          3. นำลงทอดในน้ำมันร้อน ใช้ไฟปานกลางจนสุก ตักขึ้นสะเด็ดน้ำมัน
          4. นำคะน้าที่ซอยไว้ลงไปทอดด้วย ตักใส่จาน เตรียมไว้
          5. ทำซอสครีมมะนาวโดยผสมมายองเนสกับซอสมะเขือเทศ และพริกไทยป่นเข้าด้วยกัน บีบมะนาวลงไปเล็กน้อย คนผสมให้เข้ากัน เตรียมไว้ (ซอสที่ได้จะคล้าย ๆ น้ำสลัดเทาซันไอส์แลนด์)
          6. หั่นไก่ทอดกรอบเป็นชิ้นพอดีคำ วางลงบนคะน้าทอดกรอบ ราดด้วยซอสครีมมะนาวที่เตรียมไว้ โรยมะเขือเทศและมะนาวที่หั่นเป็นชิ้นเล็ก ๆ ให้ทั่ว ตามด้วยเม็ดมะม่วงหิมพานต์ แต่งด้วยมะนาวฝาน พร้อมเสิร์ฟ




ดูวิธีทำ ไก่กรอบซอสครีมมะนาว เพิ่มเติมคลิก

สเต๊กไก่ซอสพริกไทยดำ



สูตรจาก คุณ maekwansri สมาชิกเว็บไซต์พันทิปดอทคอม (#maekwansri)


          ใครอยากกินอาหารฝรั่งเหมือนกันบ้าง พบกับเมนูสเต๊กไก่ซอสพริกไทยดำ เนื้อไก่ล้วน ๆ มาพร้อมซอสเหนียวข้นหอมพริกไทยดำ แกล้มกับผักสลัดก็เข้ากันจ้า
 
ส่วนผสม สเต๊กไก่สับ
          • สะโพกไก่
          • กระเทียม
          • ซอสหอยนางรม
          • ซีอิ๊วขาว
          • น้ำตาลทรายเล็กน้อย
          • พริกไทยป่น
          • ใบไทม์
          • น้ำมันมะกอก
 
ส่วนผสม ซอสพริกไทยดำ
          • ซอสพริกไทยดำสำเร็จรูป
          • หอมใหญ่สับละเอียด
          • เนย
          • น้ำเปล่า
 
วิธีทำสเต๊กไก่ซอสพริกไทยดำ
          1. ทำสเต๊กไก่ โดยนำเนื้อไก่มาสับ พอใกล้จะละเอียดใส่กระเทียมลงไปสับให้เข้ากัน ปรุงรสด้วยซอสหอยนางรม ซีอิ๊วขาว น้ำตาลทราย พริกไทยป่น และใบไทม์ นวดให้เข้ากัน ปั้นเป็นก้อน หมักทิ้งไว้อย่างน้อย 1 ชั่วโมง หรือทั้งคืน
          2. ตั้งกระทะเทฟลอนใส่น้ำมันมะกอกลงไปเล็กน้อย รอจนกระทะร้อน นำไก่ลงไปทอดพอสุก เสร็จแล้วนำเข้าเตาอบที่อุณหภูมิ 180 องศาเซลเซียส ประมาณ 10 นาที นำมาจัดจาน
          3. ทำซอสพริกไทยดำ โดยตั้งกระทะใส่เนยลงไป พอละลายแล้วใส่หอมใหญ่ลงไปผัดจนสุก เติมซอสพริกไทยดำกับน้ำเปล่าลงไป เคี่ยวด้วยไฟอ่อนจนข้น ราดบนสเต๊กไก่
 




ดูวิธีทำ สเต๊กไก่สับ เพิ่มเติมคลิก

ไก่ซอสบาร์บีคิว  



สูตรจาก คุณน้องซาแมนต้า สมาชิกเว็บไซต์พันทิปดอทคอม


          มื้อเที่ยงมาทำเมนูไก่ซอสบาร์บีคิวกันไหม เนื้อไก่หมักกับซอสจนเข้าเนื้อ เอาไปทอดจนสุกนุ่ม โปะบนข้าวสวยร้อน ๆ แต่งหน้าด้วยพาร์สลีย์
 
ส่วนผสม ไก่ซอสบาร์บีคิว
          • เนื้ออกไก่ 1 ชิ้น (หั่นเป็นชิ้นพอดีคำ)
          • ซอสบาร์บีคิว 3 ช้อนโต๊ะพูน
          • น้ำตาลทรายแดง 2 ช้อนชา
          • น้ำมันพืช 1 ช้อนโต๊ะ
          • เกลือทะเล 1/2 ช้อนชา
          • พริกไทยดำป่น 1/2-1 ช้อนชา
          • น้ำมันพืช 3 ช้อนโต๊ะ สำหรับทอดไก่
          • ข้าวสวยหุงสุก
          • พาร์สลีย์สับ
 
วิธีทำไก่ซอสบาร์บีคิว
          1. หมักไก่ โดยผสมซอสบาร์บีคิวกับน้ำตาลทรายแดง น้ำมันพืช เกลือทะเล และพริกไทยดำป่นเข้าด้วยกัน นำไปหมักกับไก่แล้วพักทิ้งไว้ 3 ชั่วโมง
          2. นำกระทะขึ้นตั้งไฟ ใส่น้ำมันพืชลงไปพอร้อนใส่ไก่ที่หมักไว้ลงไปทอดจนสุกสีสวย (ใส่ซอสที่ผสมกับไก่ลงไปด้วยไก่จะได้ดูไม่แห้ง)
          3. ตักไก่บาร์บีคิวราดบนข้าวสวยหุงสุก โรยด้วยพาร์สลีย์สับด้านบน พร้อมเสิร์ฟ




ดูวิธีทำ ไก่ซอสบาร์บีคิว เพิ่มเติมคลิก


          แอบดีใจที่มีเนื้อไก่เหลือ ๆ ในตู้เย็น เดี๋ยวจะเอามาทำไก่ทอดกระเทียมกินตอนเที่ยงดีกว่า ตบท้ายด้วยโรยกระเทียมเจียวด้วย แหม… แค่คิดก็ฟินแล้วจ้า
 

สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing

คลิกเลย
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













7 เมนูเนื้อไก่ทอด อร่อยกรอบ ทำง่ายกินง่ายไม่ต้องแทะ




อัปเดตล่าสุด 10 เมษายน 2562 เวลา 13:33:38
 34,588 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































