




สูตรน้ำปั่นคลายร้อน ต้อนรับซัมเมอร์แบบใส ๆ วัยรุ่นชอบ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรเครื่องดื่ม






14 สูตรน้ำปั่นคลายร้อน ต้อนรับซัมเมอร์แบบใส ๆ วัยรุ่นชอบ




177,647อ่าน







0















          รวมฮิตสูตรเครื่องดื่มปั่นเย็นฉ่ำคลายร้อน สูตรเครื่องดื่มผลไม้ปั่นก็มี สูตรเครื่องดื่มธัญพืชปั่นก็มาเต็ม อย่าว่าแต่วัยรุ่นชอบเลย วัยไหน ๆ ก็ชอบ             โอ๊ย… อากาศร้อนแบบนี้เนื้อตัวเหนียวเหนอะ แถมเหงื่อยังแตกพลั่ก เอาล่ะ… คงต้องพักกาแฟมาหาเมนูเครื่องดื่มเย็น ๆ สักแก้วมาดับร้อนกันหน่อย กินกับอาหารอะไรก็ฟิน ๆ โดยเฉพาะสูตรเครื่องดื่มปั่นที่กระดกทีเดียวเย็นจี๊ดถึงแก่นกะโหลก ดื่มรวดเดียวหมดแก้วได้เลย กระปุกดอทคอมขอนำเสนอ 14 สูตรเครื่องดื่มปั่นคลายร้อน จัดเต็มทั้งเมนูสมูทตี้ เมนูมิลค์เชค เมนูลาสซี่ เป็นต้น มาพบกับสูตรเครื่องดื่มเย็นสารพัดได้เลยจ้า บางสูตรไม่ใช่แค่ดื่มแล้วหายร้อนอย่างเดียวนะคะ ยังเป็นเครื่องดื่มปั่นเพื่อสุขภาพได้ด้วย






1. มิกซ์เบอร์รีสมูทตี้ (mixed berries smoothie)

         
 เอาใจสาว ๆ ที่กำลังไดเอต 
หรือกำลังรักษาหุ่นด้วยเครื่องดื่มปั่นคลายร้อนนามว่ามิกซ์เบอร์รีสมูทตี้ 
(mixed berries smoothie) สูตรจากคุณ rins cookbook เครื่องดื่มสุดฟินที่ทั้งแก้วอัดแน่นไปด้วยผลไม้ตระกูลเบอร์รีมีประโยชน์ [คลิกอ่าน มากินเบอร์รี่กันเถิดจะเกิดผล] เพื่อไม่ให้เนื้อข้นเกินไปก็ใส่น้ำผลไม้ตามชอบลงไปอีกนิด เพิ่มความหวานด้วยน้ำผึ้ง ขอบอกว่าแก้วนี้ถูกใจคนรักสุขภาพอย่างแรงส่วนผสม มิกซ์เบอร์รีสมูทตี้          • สตรอว์เบอร์รีสด (หรือแช่แข็ง) 1/4 ถ้วย          • แบล็กเบอร์รีสด (หรือแช่แข็ง) 1/4 ถ้วย          • บลูเบอร์รี (หรือแช่แข็ง) 1/4 ถ้วย          • ราสป์เบอร์รีสด (หรือแช่แข็ง) 1/4 ถ้วย          • น้ำส้ม 1/2 ถ้วย (หรือน้ำผลไม้อื่น ๆ ตามชอบ)           • น้ำผึ้ง 1 ช้อนชา          • น้ำแข็งบด 1/2 ถ้วย          • ผลไม้สดเสียบไม้ (เลือกตามชอบสำหรับแต่งแก้ว)          หมายเหตุ : ผลไม้ทั้งหมดที่ใช้ ถ้าไม่มีแบบสด สามารถใช้แบบแช่แข็งแทนได้ และสามารถเพิ่มโยเกิร์ตลงไปได้ ตามชอบ วิธีทำมิกซ์เบอร์รีสมูทตี้          1. ใส่ส่วนผสมทั้งหมดลงในเครื่องปั่นแล้วปั่นจนส่วนผสมทั้งหมดเนียนละเอียดเป็นเนื้อเดียวกันประมาณ 10-20 วินาที          2. เทส่วนผสมใส่แก้ว แต่งด้วยผลไม้สดเสียบไม้ให้สวยงาม พร้อมเสิร์ฟ          + ดูวิธีทำเพิ่มเติมได้ที่ มิกซ์เบอร์รีสมูทตี้ เปรี้ยวจี๊ดจ๊าดโดนใจ ทำง่ายไม่ถึง 1 นาที
++++++++++++++++++++


2. เสาวรสนมสดสมูทตี้

          เสาวรสอุดมไปด้วยวิตามินซีและคุณค่ามากมาย [คลิกอ่าน เสาวรส ผลไม้ลดไขมันในเลือด บำรุงสายตา ต้านอนุมูลอิสระก็ได้] 
ด้วยรสชาติเปรี้ยวจี๊ดทำให้อาจกินยากเกินไปก็จับมาทำเครื่องดื่มคลายร้อนเก๋
 ๆ ได้เช่นกัน ขอยกตัวอย่างเสาวรสนมสดสมูทตี้ 
จับเนื้อเสาวรสปั่นกับนมสดจนได้เครื่องดื่มเนื้อเนียนแทรกความกรุบของเม็ดเสาวรส รสชาติจะหอมละมุน สักแก้วไหมวัยรุ่นส่วนผสม เสาวรสนมสดสมูทตี้          • เนื้อเสาวรส 2 ลูก          • นมสด 1/2 แก้ว          • เกลือป่น เล็กน้อย          • น้ำแข็ง 1 แก้ววิธีทำเสาวรสนมสดสมูทตี้          1. ใส่เนื้อเสาวรส นมสด และเกลือป่นเล็กน้อย ลงในเครื่องปั่นแล้วปั่นจนส่วนผสมทั้งหมดเนียนละเอียดเป็นเนื้อเดียวกัน          2. เทใส่แก้ว พร้อมเสิร์ฟ          + ดูวิธีทำเพิ่มเติมได้ที่ เสาวรสนมสดสมูทตี้ สีสดใสเปรี้ยวหวานกลมกล่อม
++++++++++++++++++++


3. น้ำลิ้นจี่ปั่น

         
 อยากกินน้ำลิ้นจี่ปั่นให้เย็นชื่นใจ แต่หน้าร้อนแบบนี้จะหาซื้อลิ้นจี่สด ๆ 
จากไหน ลองมาดูน้ำลิ้นจี่ปั่นสีชมพูสดใส กลิ่นหอมชวนดื่มสูตรจากเฟซบุ๊ก icook สูตรทำง่ายใช้ลิ้นจี่กระป๋อง ใส่น้ำมะนาวเล็กน้อย 
สุดท้ายก็ปั่นจนเนื้อเนียน ท็อปปิ้งด้วยลิ้นจี่สักหน่อย 
แค่แก้วเดียวก็ชื่นใจแล้วค่ะ  ส่วนผสม น้ำลิ้นจี่ปั่น          • น้ำหวานกลิ่นลิ้นจี่ 50 มิลลิลิตร          • น้ำเชื่อมจากลิ้นจี่กระป๋อง 30 มิลลิลิตร          • น้ำแข็งบด 1 แก้ว          • เนื้อลิ้นจี่ในน้ำเชื่อม 3 ลูก          • น้ำมะนาว (เล็กน้อย)วิธีทำน้ำลิ้นจี่ปั่น          1. ใส่ส่วนผสมทั้งหมดลงในเครื่องปั่นแล้วปั่นจนส่วนผสมทั้งหมดเนียนละเอียดเป็นเนื้อเดียวกัน          2. เทใส่แก้ว แต่งแก้วให้สวยงาม พร้อมเสิร์ฟ          + ดูวิธีทำเพิ่มเติมได้ที่ น้ำลิ้นจี่ปั่น เครื่องดื่มคลายร้อนหวานหอมสดชื่น
++++++++++++++++++++


4. น้ำสับปะรดปั่น

          สับปะรด ผลไม้ช่วยย่อยและมีวิตามินซีสูง [คลิกอ่าน สับปะรด อัศวินแห่งผลไม้] รสชาติเปรี้ยวอมหวาน กินสดก็อร่อย หรือจะทำเป็นเครื่องดื่มปั่นคลายร้อนก็เหมาะ สำหรับใครที่สนใจขอแนะนำสูตรจากนิตยสาร mother & care เครื่องดื่มแก้วสีเหลืองธรรมชาติ มีความหวานจากน้ำผึ้ง เพิ่มความหอมจากมะนาว ดื่มเย็น ๆ ตอนเที่ยงฟินสุด ๆ ส่วนผสม น้ำสับปะรดปั่น          • เนื้อสับปะรด (หั่นเป็นชิ้นเล็ก ๆ)           • น้ำมะนาว          • น้ำผึ้ง           • น้ำเชื่อม (กะปริมาณตามชอบ และรสชาติของสับปะรด)          • เกลือป่น          • น้ำอุ่น (เล็กน้อย)          • น้ำแข็งป่นละเอียดวิธีทำน้ำสับปะรดปั่น          1. ใส่ส่วนผสมทั้งหมดลงในเครื่องปั่นแล้วปั่นจนส่วนผสมทั้งหมดเนียนละเอียดเป็นเนื้อเดียวกัน          2. เทใส่แก้ว พร้อมเสิร์ฟ          + ดูวิธีทำเพิ่มเติมได้ที่ น้ำสับปะรดปั่น จี๊ดจ๊าดชื่นใจ
++++++++++++++++++++


5. ช็อกโกแลตมิลค์เชค (chocolate milkshake)

          เอาใจคนชอบเครื่องดื่มมิลค์เชคกันหน่อย ขอแนะนำช็อกโกแลตมิลค์เชค (chocolate milkshake) สูตรจากคุณ rin\'s cookbook (#rinscookbook) จับไอศกรีมช็อกโกแลตกับนมสดไปปั่น ตบท้ายด้วยการราดช็อกโกแลตไซรัป บีบวิปปิ้งครีมลงไปอีก ถ้าหากได้วาฟเฟิลสักแผ่นชีวิตคงดี๊ดีส่วนผสม ช็อกโกแลตมิลค์เชค          • ไอศกรีมรสช็อกโกแลต 16 ออนซ์ (ประมาณ 450 กรัม) **ควรใช้ไอศกรีมที่มีคุณภาพสูง ปราศจากน้ำเชื่อมข้าวโพดและน้ำตาลน้อย**          • ช็อกโกแลตไซรัป 1 ช้อนโต๊ะ (ใช้ได้ทั้งแบบดาร์กช็อกโกแลต หรือแบบธรรมดาก็ได้)          • นมสด (100%) 2/3 ถ้วย (คือนมที่ไม่พร่องมันเนยเพื่อทำให้ช็อกโกแลตมิลค์เชคมีความเข้มข้น)          • ช็อกโกแลตไซรัป (สำหรับแต่ง)          • วิปปิ้งครีม (สำหรับแต่ง)วิธีทำช็อกโกแลตมิลค์เชค          1.
 ใส่ไอศกรีมรสช็อกโกแลตลงในโถปั่น ตามด้วยช็อกโกแลตไซรัป และนมสด 
จากนั้นปั่นส่วนผสมทั้งหมดเข้าด้วยกันจนเป็นเนื้อเดียว 
(มิลค์เชคที่ดีควรมีความเข้มข้นและสามารถใช้ช้อนตักได้)          2.
 บีบช็อกโกแลตไซรัปแต่งแก้วให้เป็นลายข้างแก้วให้สวยงาม 
เทส่วนผสมช็อกโกแลตมิลค์เชคใส่แก้ว บีบวิปปิ้งครีมลงไป 
ราดด้วยช็อกโกแลตไซรัปให้สวยงาม พร้อมเสิร์ฟ          + ดูวิธีทำเพิ่มเติมได้ที่ ช็อกโกแลตมิลค์เชค สูตรเนื้อเข้มข้นเต็ม ๆ คำ
++++++++++++++++++

6. โอรีโอ้มิลค์เชค (oreo milkshake)
          อูย… ที่บ้านใครมีโอรีโอ้ควักออกมาโดยด่วน เอามาทำเมนูโอรีโอ้มิลค์เชค เครื่องดื่มปั่นคลายร้อนกันเถอะ ขอแนะนำสูตรจากคุณ rin\'s cookbook (#rinscookbook) เครื่องดื่มไอศกรีมปั่นกับนมสดเนื้อเนียนผสมผสานกับเนื้อโอรีโอ้ เย็นนี้จัดสักแก้วแล้วกันเนอะ ส่วนผสม โอรีโอ้มิลค์เชค          • ไอศกรีมวานิลลา (หรือใช้ไอศกรีมคุกกี้แอนด์ครีม หรือบานาน่าบีนส์ ตามชอบ) 4 ลูก          • โอรีโอ้ 5-6 ชิ้น          • นมสด 2/3 ถ้วย          • วิปครีม (ใส่หรือไม่ใส่ก็ได้)          • โอรีโอ้บดละเอียด 2 ชิ้น (สำหรับโรย)          • โอรีโอ้ (สำหรับตกแต่ง)วิธีทำโอรีโอ้มิลค์เชค          1. ใส่ไอศกรีมวานิลลา ตามด้วยโอรีโอ้และนมสดลงในเครื่องปั่น จากนั้นปั่นจนส่วนผสมทั้งหมดเป็นเนื้อเดียวกัน          2. เทใส่ลงไปในแก้วตกแต่งด้วยวิปครีม โรยโอรีโอ้บด ตกแต่งด้วยโอรีโอ้ จัดเสิร์ฟพร้อมโอรีโอ้          + ดูวิธีทำเพิ่มเติมได้ที่ โอรีโอ้มิลค์เชค เครื่องดื่มปั่นเนื้อครีมเข้มข้น อ้วนได้แต่ไม่ยอมอด
++++++++++++++++++


7. ซีเรียลมิลค์เชค (cereal milkshakes)

         
 
ช่วงเที่ยงหลังกินอาหารกันแล้วมาตบท้ายด้วยการหาเครื่องดื่มปั่นคลายร้อน
เพิ่มความสดชื่นกันดีกว่า ขอแนะนำเมนูซีเรียลมิลค์เชค (cereal milkshakes) 
สูตรจากนิตยสารแม่บ้าน นอกจากปั่นไอศกรีมกับนมสดแล้วลองเพิ่มซีเรียลสุดโปรดลงไปด้วยสิ อ้อ… 
เพิ่มทีเด็ดด้วยการบีบวิปปิ้งครีม โรยมาร์ชเมลโล่และซีเรียลลงไปให้ล้น ๆ 
เชื่อเถอะว่าแค่แก้วเดียวอิ่มไปถึงเย็นเลยล่ะส่วนผสม ซีเรียลมิลค์เชค           • นมสด 1/2 ถ้วยตวง          • น้ำหวานเข้มข้นกลิ่นสละ 1/2 ช้อนโต๊ะ          • ซีเรียล 1 ถ้วยตวง          • ไอศกรีมรสวานิลลา 1 ถ้วยตวง           • ผงอบเชย 1/2 ช้อนชา           • วิปปิ้งครีม (สำหรับตกแต่ง)           • มาร์ชเมลโล่ (สำหรับตกแต่ง)          • ซีเรียล (สำหรับตกแต่ง)วิธีทำซีเรียลมิลค์เชค          1. ใส่นมสด น้ำหวานเข้มข้นกลิ่นสละ ซีเรียล ไอศกรีมรสวานิลลา และผงอบเชย ลงในโถปั่นน้ำผลไม้ ปั่นให้ละเอียด          2. รินใส่แก้ว ตกแต่งด้วยวิปปิ้งครีม มาร์ชเมลโล่ และซีเรียล พร้อมเสิร์ฟ          + ดูวิธีทำเพิ่มเติมได้ที่ ซีเรียลมิลค์เชค เครื่องดื่มปั่นสไตล์อเมริกันสำหรับปาร์ตี้ปีใหม่
++++++++++++++++++++


8. คัพเค้กมิลค์เชค (cupcake milkshake)

         
 
คัพเค้กชิ้นพอดีคำที่คุ้นเคยสามารถจับมาทำเครื่องดื่มปั่นคลายร้อนได้ด้วยนะคะ ไม่ได้โม้ ขอแนะนำคัพเค้กมิลค์เชค (cupcake milkshake) สูตรจากนิตยสารแม่บ้าน จุดเด่นอยู่ที่ใส่คัพเค้กตามชอบลงไปปั่นด้วย อยากรู้ว่ารสชาติเป็นอย่างไรต้องลองจ้าส่วนผสม คัพเค้กมิลค์เชค          • นมสดแช่เย็นจัด 1/2 ถ้วย          • คัพเค้ก 50 กรัม          • ไอศกรีมรสวานิลลา 1 ถ้วย          • วิปปิ้งครีม (สำหรับตกแต่ง)          • เกล็ดช็อกโกแลต (สำหรับตกแต่ง)วิธีทำคัพเค้กมิลค์เชค          1. ใส่นมสด คัพเค้ก และไอศกรีม ลงในโถปั่นน้ำผลไม้ ปั่นให้ละเอียด          2. เทใส่แก้ว ตกแต่งด้วยวิปปิ้งครีมและเกล็ดช็อกโกแลต พร้อมเสิร์ฟ          + ดูวิธีทำเพิ่มเติมได้ที่ คัพเค้กมิลค์เชค เครื่องดื่มสุดอร่อยที่อยากให้ลองสักครั้ง
++++++++++++++++++++++


9. คัพเค้กมิลค์เชคครีมโซดา (cupcake milkshake)

         
 คัพเค้กเนยสดซื้อมาเยอะแยะกลัวกินไม่หมดจังเลย 
ถ้าอย่างนั้นจับมาทำเมนูเครื่องดื่มปั่นคลายร้อนอย่างคัพเค้กมิลค์เชค 
(cupcake milkshake) สูตรจากนิตยสารแม่บ้าน สูตรนี้เพิ่มสีสันด้วยน้ำหวานสีเขียว และเม็ดน้ำตาลสีต่าง ๆ ดูน่ากระดกมากมายจัดสักแก้วเถอะส่วนผสม คัพเค้กมิลค์เชค          • นมสด 1 ถ้วยตวง          • น้ำหวานเข้มข้นกลิ่นครีมโซดา 1/4 ถ้วยตวง          • คัพเค้กรสเนยสด 50 กรัม           • ไอศกรีมรสวานิลลา 3 ลูก          • วิปปิ้งครีม (สำหรับตกแต่ง)          • เม็ดน้ำตาลสีต่าง ๆ (สำหรับตกแต่ง)วิธีทำคัพเค้กมิลค์เชค          1. ใส่นมสด น้ำหวานเข้มข้นกลิ่นครีมโซดา คัพเค้ก และไอศกรีม ลงในโถปั่นน้ำผลไม้ ปั่นให้ละเอียด          2. เทใส่แก้ว ตกแต่งด้วยวิปปิ้งครีมและเม็ดน้ำตาลสีต่าง ๆ จัดเสิร์ฟ          + ดูวิธีทำเพิ่มเติมได้ที่ คัพเค้กมิลค์เชคครีมโซดา เครื่องดื่มปั่นสไตล์อเมริกันสำหรับปาร์ตี้ปีใหม่
++++++++++++++++++++++


10. ลาสซี่มะม่วง (mango lassi)

           เอาใจสาว ๆ ที่รักสุขภาพด้วยเมนูลาสซี่ (lassi) 
เครื่องดื่มโยเกิร์ตปั่นสไตล์อินเดีย จุดเด่นคือ นำผลไม้มาปั่นด้วย 
ใครสนใจขอแนะนำลาสซี่มะม่วง (mango lassi) สูตรจากคุณ rin\'s cookbook (#rinscookbook) เอาโยเกิร์ตปั่นรวมกับมะม่วงสุกและนมสดจนเนื้อเนียน หอมหวานละมุนลิ้นสุด ๆ เป็นอีกเครื่องดื่มปั่นคลายร้อนที่อยากให้ลองค่ะส่วนผสม ลาสซี่มะม่วง          • โยเกิร์ตรสธรรมชาติ 5 ออนซ์          • เนื้อมะม่วงสุก 4 ออนซ์          • ซอสมะม่วงเข้มข้น (ในสูตรนี้ใช้ kesar mango pulp แบบกระป๋องจากประเทศอินเดีย)           • นมสด 1/4 ถ้วย (หรือฮาล์ฟแอนด์ฮาล์ฟครีม)          • น้ำแข็ง 1 ถ้วย          • น้ำเชื่อม 1 ออนซ์ (หรือน้ำตาลทราย 2-3 ช้อนโต๊ะ)          
 หมายเหตุ : ซอสมะม่วงเข้มข้นชนิดกระป๋อง หรือ kesar mango pulp 
สามารถหาซื้อได้ตามร้านขายวัตถุดิบอินเดีย หรือถ้าซื้อไม่ได้จริง ๆ 
ให้ใช้เนื้อมะม่วงสุกจัด ๆ มาแทนได้วิธีทำลาสซี่มะม่วง          1.
 ใส่ส่วนผสมทั้งหมดลงในเครื่องปั่น 
ปิดฝาแล้วปั่นจนส่วนผสมทั้งหมดเนียนเป็นเนื้อเดียวกัน 
(เวลาในการปั่นขึ้นอยู่กับเครื่องปั่นแต่ละเครื่อง)          2.
 ตกแต่งแก้ว 
โดยเทซอสมะม่วงลงไปในแก้วก่อนแล้วเอียงแก้วไปมาให้สวยงามตามชอบ 
จากนั้นเทลาสซี่ที่ปั่นไว้ลงไป ราดทับด้วยซอสมะม่วงอีกครั้ง 
แต่งด้วยใบสะระแหน่ พร้อมเสิร์ฟ (หรือจะโรยถั่วพิสตาชิโอลงไปก็ได้ตามชอบ)          + ดูวิธีทำเพิ่มเติมได้ที่ ลาสซี่มะม่วง เครื่องดื่มโยเกิร์ตปั่นสไตล์อินเดีย ร้อนนี้ต้องลอง
++++++++++++++++++++++


11. สมูทตี้อะโวคาโด

          อะโวคาโดมีประโยชน์ [คลิกอ่าน อะโวคาโด สรรพคุณแจ่มซะ รักษาโรคสารพัด ถ้าอยากสวยก็จัดให้] กินเปล่า ๆ ก็อร่อย หรือจะจับมาทำเครื่องดื่มปั่นคลายร้อนก็ได้ ขอแนะนำเมนูสมูทตี้อะโวคาโดสูตรจากคุณ rin\'s cookbook (#rinscookbook) แค่จับส่วนผสมทุกอย่างใส่ลงในเครื่องปั่น ไม่ใส่สี ไม่แต่งกลิ่น มีรสหวานน้อย เอาใจคนรักสุขภาพจริง ๆ ค่ะ   ส่วนผสม สมูทตี้อะโวคาโด          • เนื้ออะโวคาโด 2 ลูก          • นมข้นหวาน 3 ช้อนโต๊ะ          • นมสด 1/3 ถ้วย          • น้ำเชื่อม 1 ช้อนโต๊ะ + 1/2 ช้อนโต๊ะ          • น้ำแข็ง 1 ถ้วยวิธีทำสมูทตี้อะโวคาโด          1. ใส่น้ำแข็งลงในเครื่องปั่น ตามด้วยเนื้ออะโวคาโด นมข้นหวาน นมสด และน้ำเชื่อม ปั่นจนเนื้อส่วนผสมเนียนละเอียด          2. เทใส่แก้ว พร้อมเสิร์ฟ          + ดูวิธีทำเพิ่มเติมได้ที่ สมูทตี้อะโวคาโด เนื้อเข้มข้นหวานมัน ดับร้อนผ่อนคลาย
++++++++++++++++++++





12. ชาเขียวนมถั่วเหลืองปั่น

          วันดีคืนดีอยากจะกินชาเขียวกับนมถั่วเหลืองพร้อม ๆ กันก็ไม่เห็นจะแปลก ขอแนะนำชาเขียวนมถั่วเหลืองปั่นสูตรจากนิตยสารแม่บ้าน สูตรง่ายใช้ผงนมถั่วเหลืองและผงชาเขียว เพิ่มกลิ่นหอมจากอัลมอนด์ แค่ดื่มเข้าไปอึกแรกก็สดชื่นแล้วค่ะ ไม่เชื่อต้องพิสูจน์นะคะ  ส่วนผสม ชาเขียวนมถั่วเหลืองปั่น          • นมถั่วเหลืองชนิดผง 1 ช้อนโต๊ะ          • ชาเขียวชนิดผง 1 ช้อนโต๊ะ          • น้ำร้อน 1/4 ถ้วยตวง          • น้ำแข็ง 1 ถ้วยตวง          • น้ำเชื่อม 6 ช้อนโต๊ะ          • อัลมอนด์อบสุก 8-10 เม็ด          • อัลมอนด์สับหยาบ (สำหรับตกแต่ง)วิธีทำชาเขียวนมถั่วเหลืองปั่น         1. ผสมผงนมถั่วเหลืองกับผงชาเขียวเข้าด้วยกัน เทน้ำร้อนใส่ลงไปคนผสมจนละลาย         2. เทน้ำแข็งใส่ลงในเครื่องปั่น ตามด้วยส่วนผสมชาเขียวนมถั่วเหลือง น้ำเชื่อม และอัลมอนด์ ปั่นให้เข้ากันจนละเอียด เทใส่แก้ว ตกแต่งด้วยอัลมอนด์สับหยาบ           หมายเหตุ : ถ้าส่วนผสมข้นเกินไปให้เติมน้ำร้อนลงไปได้นิดหน่อย         + ดูวิธีทำเพิ่มเติมได้ที่ นมถั่วเหลืองมัทฉะอัลมอนด์เฟรปเป้ เอาใจคนชอบชาเขียวปั่น
++++++++++++++++++++


13. ถั่วแดงปั่น

          ถั่วแดงกวนคงไม่เหมาะสำหรับอากาศร้อนแบบนี้ ต้องนี่เลย เมนูถั่วแดงปั่นสูตรจากนิตยสารแม่บ้าน จุดเด่นนอกจากใส่ถั่วแดงญี่ปุ่นแล้วยังใส่ไอศกรีมกะทิอีกด้วย พอปั่นเสร็จเรียบร้อยก็ดื่มพรวดเดียวได้เลยจ้า ขอฝากเครื่องดื่มปั่นคลายร้อนแก้วนี้ไว้ในอ้อมใจด้วยนะคะส่วนผสม ถั่วแดงปั่น          • ถั่วแดงญี่ปุ่นเชื่อม (แบบกระป๋อง) 1/4 ถ้วยตวง          • ไอศกรีมรสกะทิ 4 ลูก          • น้ำแข็ง 1 ถ้วยตวง          • น้ำต้มสุก 2 ช้อนโต๊ะ          • ถั่วแดงญี่ปุ่นเชื่อม (สำหรับตกแต่ง)          • วิปปิ้งครีม (สำหรับตกแต่ง)วิธีทำถั่วแดงปั่น          1. นำส่วนผสมทุกอย่างปั่นให้เข้ากันจนละเอียด          2. รินใส่แก้ว ตกแต่งด้วยวิปปิ้งครีมและถั่วแดงญี่ปุ่น          + ดูวิธีทำเพิ่มเติมได้ที่ สูตร red beans coconut milk เครื่องดื่มแนวใหม่จากถั่วแดง
++++++++++++++++++++++


14. โยเกิร์ตน้ำผึ้งมะนาวปั่น

          สาว ๆ ที่ชื่นชอบโยเกิร์ตรสธรรมชาติถ้าให้กินทุกวันก็เบื่อเหมือนกันเนอะ ลองดัดแปลงทำเป็นเครื่องดื่มโยเกิร์ตปั่นสูตรจากนิตยสารแม่บ้าน สูตรนี้ใส่น้ำผึ้งกับมะนาว เพิ่มกลิ่นหอมจากใบสะระแหน่ ยิ่งอากาศร้อนตับแตกแบบนี้ลองทำกินสักแก้วให้ชื่นใจ แถมยังช่วยเรื่องระบบขับถ่ายอีกด้วยส่วนผสม โยเกิร์ตน้ำผึ้งมะนาวปั่น          • โยเกิร์ตรสธรรมชาติ 1/2 ถ้วยตวง          • นมสด 1/2 ถ้วยตวง          • น้ำมะนาว 2 ช้อนชา          • น้ำผึ้ง 3 ช้อนโต๊ะ          • ใบสะระแหน่ 7-8 ใบ          • น้ำแข็ง 1 ถ้วยตวง + 1/2 ถ้วยตวง          • ใบสะระแหน่ (สำหรับตกแต่ง)          • มะนาวฝาน (สำหรับตกแต่ง)วิธีทำโยเกิร์ตน้ำผึ้งมะนาวปั่น          1. นำส่วนผสมทุกอย่างปั่นให้เข้ากันจนละเอียด          2. รินใส่แก้ว ตกแต่งด้วยใบสะระแหน่ และมะนาวฝานบาง ๆ          + ดูวิธีทำเพิ่มเติมได้ที่ mint lassi โยเกิร์ตปั่นพร้อมดื่มชวนลิ้มลอง          14 เครื่องดื่มปั่นคลายร้อนมาได้ถูกจังหวะเชียว เพื่อน ๆ ที่กำลังมองหาเครื่องดื่มแก้วโปรดสำหรับหน้าร้อนนี้อยากให้ลองทำดูนะคะ จดสูตรแล้วไปซื้อวัตถุดิบได้เลยค่ะ


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






14 สูตรน้ำปั่นคลายร้อน ต้อนรับซัมเมอร์แบบใส ๆ วัยรุ่นชอบ





อัปเดตล่าสุด 11 มีนาคม 2564 เวลา 17:55:14
 177,647 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































