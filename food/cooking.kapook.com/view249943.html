




เมนูลดน้ำหนักตอนเย็น อาหารคลีนเพื่อสุขภาพ อิ่มท้องแคลอรีเบา ๆ ไม่น่าเบื่อ


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารลดน้ำหนัก












20 เมนูลดน้ำหนักตอนเย็น แคลอรีต่ำทำง่ายไม่จำเจ





56,837อ่าน














0












รวมเมนูลดน้ำหนักตอนเย็นหลากสไตล์ แคลอรีต่ำ อิ่มท้องแบบไม่ต้องกลัวอ้วน ทำเองได้ง่าย ๆ 
 




             ใครกำลังไดเอต ทุกมื้ออาหารล้วนต้องให้ความสำคัญ โดยเฉพาะอาหารเย็น ถ้ากินเยอะไปหรือไม่เลือกกินอาจทำให้น้ำหนักขึ้นมาได้ กระปุกดอทคอมขอนำเสนอวิธีทำเมนูลดน้ำหนักตอนเย็น เช่น สเต๊กแซลมอน ยำตะไคร้ทูน่า ผักกาดขาวลุยสวน เป็นต้น ทุกเมนูเป็นอาหารลดน้ำหนักที่ทำไม่ยากและพลังงานต่ำ ใครสะดวกสไตล์ไหนลองทำกันดูเลยค่ะ
1. acai bowl



ภาพจาก คุณกินคลีนสไตล์เด็กหอไอเฟล

            สายเฮลธ์ตี้คงจะคุ้นเคยกับ acai bowl ที่มีส่วนผสมหลักคือเบอร์รี ใครสนใจอยากลองทำขอแนะนำ acai bowl สูตรจาก คุณกินคลีนสไตล์เด็กหอไอเฟล ใส่โยเกิร์ต จัดเสิร์ฟในรูปแบบสมูทตี้ แต่งหน้าด้วยผลไม้กับธัญพืช


ส่วนผสม acai bowl


เบอร์รีรวม และ acai mix berries frozen and acai 1/2 ถ้วย
มะเขือเทศลูกเล็ก 5 ลูก
โยเกิร์ตนมถั่วเหลือง 2 ช้อนโต๊ะ
น้ำ 1/4 ถ้วย
กล้วยหอม 1 ลูก
ส้มลูกเล็ก 1 ลูก
ธัญพืชต่าง ๆ เช่น วอลนัท มูสลี่
เมล็ดเจีย


วิธีทำ acai bowl



ปั่นเบอร์รี มะเขือเทศ โยเกิร์ต และน้ำ เข้ากันจนเนียน 


เทใส่ชาม จัดวางผลไม้สดอย่างกล้วยหอม ส้ม และธัญพืชต่าง ๆ ตามชอบ
	 



ดูวิธีทำ acai bowl เพิ่มเติมคลิก

2. สเต๊กแซลมอน 



ภาพจาก คุณกินคลีนสไตล์เด็กหอไอเฟล

           เติมโปรตีนจากปลารับมื้อเย็นกัน แนะนำสเต๊กแซลมอน สูตรจาก คุณกินคลีนสไตล์เด็กหอไอเฟล จับปลาปรุงรสด้วยเกลือและเติมความหอมจากออริกาโน่ เสิร์ฟกับผักลวก


ส่วนผสม สเต๊กแซลมอน


แซลมอน
ออริกาโน่
เกลือ
ผักต่าง ๆ
มันหวาน 1 หัว


วิธีทำสเต๊กแซลมอน

     1. นำแซลมอนปรุงรสด้วยออริกาโน่และเกลือหยิบมือ เอาไปจี่บนกระทะ ใช้สเปรย์น้ำมันมะกอกตรงหนังปลา พอสุกจักใส่จาน 
     2. เอาผักต่าง ๆ ไปลวกให้สุก แต่งบนจานสเต๊กให้สวยงาม เสิร์ฟพร้อมมันหวาน
 

ดูวิธีทำ สเต๊กแซลมอน เพิ่มเติมคลิก

3. ปลาซาบะทอด ต้มยำกุ้ง แกงจืด



ภาพจาก คุณสมาชิกหมายเลข 3388535 สมาชิกเว็บไซต์พันทิปดอทคอม

          สำหรับใครที่อยากจัดหนักนี่เลย จัดมาทั้งปลาซาบะทอด ต้มยำกุ้ง และแกงจืด สูตรจาก คุณสมาชิกหมายเลข 3388535 สมาชิกเว็บไซต์พันทิปดอทคอม ถ้าอยากซดน้ำแค่อย่างเดียวก็เลือกทำต้มยำกุ้งหรือต้มจืดก็ได้เช่นกัน ความพิเศษคือเมนูอาหารใช้น้ำปลาโซเดียมต่ำเพื่อสุขภาพ



ส่วนผสม ปลาซาบะทอด


ปลาซาบะ
ผักเคียงตามชอบ


ส่วนผสม ต้มยำกุ้ง


เครื่องต้มยำ
น้ำตาลมะพร้าว
มะนาว
น้ำปลาสูตรลดโซเดียม
เห็ดเข็มทอง


ส่วนผสม แกงจืดผักกาดขาวหมูสับ


ผักกาดขาว
สันในหมูสับ
กระเทียม
พริกไทย
รากผักชี
ซีอิ๊วขาวสูตรลดโซเดียม
เกลือสีชมพู


วิธีทำปลาซาบะทอด+ต้มยำกุ้ง+แกงจืด

     1. เอาปลาซาบะมาทอดด้วยหม้ออบลมร้อน จัดใส่จานเสิร์ฟกับผักเคียง
     2. ทำต้มยำกุ้ง โดยใส่เครื่องต้มยำ เติมน้ำตาลมะพร้าวตัดนิดเดียว ปรุงรสด้วยมะนาวกับน้ำปลา ใส่เห็ดเข็มทอง ปิดท้าย
     3. ทำแกงจืดผักกาดขาวหมูสับ ใช้สันในหมูสับ ตำกระเทียม พริกไทย และรากผักชี ตั้งน้ำใส่ลงไปรอเดือด ใส่หมูสับลงไป รอเดือด เติมซีอิ๊วขาวกับเกลือชมพู ใส่ผักปิดท้าย 
 

ดูวิธีทำ ปลาซาบะทอด ต้มยำกุ้ง แกงจืด เพิ่มเติมคลิก

4. เมี่ยงก๋วยเตี๋ยว





            ถ้าเอียนกับต้มจืดหรือผัดผัก ลองมาทำเมี่ยงก๋วยเตี๋ยวรับมื้อเย็นก็ดีไม่น้อย สูตรนี้ห่อด้วยผัก อกไก่ และปลาทู มาพร้อมวิธีทำน้ำจิ้มรสแซ่บ


ส่วนผสม เมี่ยงก๋วยเตี๋ยว


ก๋วยเตี๋ยวแผ่นใหญ่
ถั่วงอกลวก
เม็ดข้าวโพดต้ม
ใบกุยช่ายลวก
แครอตต้มสุก (หั่นเต๋าเล็ก)
เนื้ออกไก่รวนสุก
ปลาทูย่างแกะเนื้อ หรือปลาทูน่ากระป๋อง
ถั่วลิสงคั่ว
ผักสด สำหรับกินคู่


ส่วนผสม น้ำจิ้มเมี่ยงก๋วยเตี๋ยว


น้ำตาลทราย
น้ำปลา
น้ำเปล่า
น้ำมะนาว
พริกขี้หนูซอย
ผักชีซอย


วิธีทำเมี่ยงก๋วยเตี๋ยว

     1. วิธีทำน้ำจิ้มเมี่ยงก๋วยเตี๋ยว โดยเคี่ยวน้ำตาลทรายและน้ำปลาในหม้อด้วยไฟกลางจนละลาย เติมน้ำเปล่าลงไปเล็กน้อย รอจนเดือดอีกครั้ง จากนั้นปิดไฟแล้วพักไว้จนเย็นสนิท บีบน้ำมะนาว ชิมรสตามชอบ ใส่พริกขี้หนูซอยและผักชีซอย
     2. วิธีทำเมี่ยงก๋วยเตี๋ยว เริ่มจากนึ่งแผ่นก๋วยเตี๋ยวให้ร้อน ประมาณ 5 นาที เอาออกมาผึ่งให้คลายความร้อน ตักถั่วงอกลวกใส่ลงไปบนแผ่นก๋วยเตี๋ยว ตามด้วยข้าวโพดต้ม ใบกุยช่ายลวก แครอต เนื้ออกไก่ และปลาทู โรยถั่วลิสงคั่ว ราดด้วยน้ำจิ้มเมี่ยง จัดการห่อให้สวยงามตามชอบ เสิร์ฟพร้อมผักสด
 

ดูวิธีทำ เมี่ยงก๋วยเตี๋ยว เพิ่มเติมคลิก

5. พาสต้าเส้นผัก 



ภาพจาก คุณกินคลีนสไตล์เด็กหอไอเฟล

           มาต่อกันที่เมนูลดน้ำหนักสไตล์ฝรั่งอย่างเมนูพาสต้าเส้นผัก สูตรจาก คุณกินคลีนสไตล์เด็กหอไอเฟล ใส่ผักล้วนกับถั่วชิกพี ปรุงรสด้วยเครื่องเทศพอมีกลิ่นและรสชาตินิดหน่อย


ส่วนผสม พาสต้าเส้นผัก


พาสต้าเส้นผัก 1 ถ้วย
ผักต่าง ๆ เช่น แครอต ผักโขม เห็ด
กระเทียม 3 กลีบ
ถั่วชิกพี 1/2 ถ้วย
พริกไทย
พริกป่น
ออริกาโน่
เกลือนิดหน่อย


วิธีทำพาสต้าเส้นผัก

     1. ต้มเส้นพาสต้าผัก พอน้ำเดือดนับไปอีก 10 นาที
     2. หั่นผักต่าง ๆ ให้เป็นชิ้นพอดีคำ
     3. ผัดกระเทียมลงไปก่อน เติมน้ำเล็กน้อย จากนั้นค่อยใส่ถั่วและผัก โดยเรียงจากผักชนิดแข็งไปผักชนิดอ่อน
     4. ปรุงรสด้วยเครื่องเทศและเกลือ สุดท้ายก็ใส่เส้นที่ลวกแล้วคลุกเคล้าให้เข้ากัน
 

ดูวิธีทำ พาสต้าเส้นผัก เพิ่มเติมคลิก

6. ยำตะไคร้ทูน่า



ภาพจาก คุณสมาชิกหมายเลข 2545761 สมาชิกเว็บไซต์พันทิปดอทคอม

           ถ้าเมนูยำคือสไตล์ที่ใช่ มื้อเย็นนี้ขอแนะนำยำตะไคร้ทูน่า สูตรจาก คุณสมาชิกหมายเลข 2545761 สมาชิกเว็บไซต์พันทิปดอทคอม ใส่เครื่องสมุนไพรต่าง ๆ ปรุงรสชาติตามชอบ


ส่วนผสม ยำตะไคร้ทูน่า


ทูน่ากระป๋องในน้ำแร่
พริกชี้ฟ้า (หั่นสไลซ์)
ขิง หั่นเต๋า
ตะไคร้ซอย
มะนาว
ใบสะระแหน่
เกลือ


วิธีทำยำตะไคร้ทูน่า

     1. ใส่พริก ขิง และตะไคร้ ที่หั่นแล้วใส่ถ้วย บีบน้ำมะนาวตามชอบ
     2. ใส่ทูน่าลงไปคลุกเคล้าให้เข้ากัน เสร็จแล้วใส่ใบสะระแหน่ หรือไม่ชอบก็ไม่ต้องใส่ก็ได้ เอาที่สบายใจคนกิน
 

ดูวิธีทำ ยำตะไคร้ทูน่า เพิ่มเติมคลิก

7. อกไก่ผัดกะปิ



ภาพจาก คุณสมาชิกหมายเลข 3388535 สมาชิกเว็บไซต์พันทิปดอทคอม

           มาต่อกันที่เมนูอกไก่ผัดกะปิ สูตรจาก คุณสมาชิกหมายเลข 3388535 สมาชิกเว็บไซต์พันทิปดอทคอม เป็นเมนูอกไก่คลีนใส่น้ำปลาลดโซเดียม หรือใส่แค่กะปิก็พอ กินกับผักเคียง


ส่วนผสม อกไก่ผัดกะปิ


อกไก่หั่นชิ้น
พริกซอย
กระเทียมสับหยาบ
หอมแดงซอย
ใบมะกรูด
ดอกกะหล่ำนิดหนึ่ง หรือผักอะไรก็ได้
กะปิใต้
น้ำตาลมะพร้าว
น้ำปลาสูตรลดโซเดียม (ใส่หรือไม่ใส่ก็ได้)
น้ำมันมะพร้าว
น้ำเปล่า
ใบมะกรูด
ไข่ต้มแบบไม่สุก
ผักเคียง ได้แก่ แตงกวา ถั่วฝักยาวนึ่ง ฟักทองนึ่ง


วิธีทำอกไก่ผัดกะปิ

     1. ตั้งกระทะใส่น้ำมันมะพร้าว ประมาณ 3 หยด
     2. ใส่กระเทียม หอมแดง และพริก ผัดให้ตีขึ้นจมูกแล้วก็ใส่อกไก่ลงไปผัดต่อจนสุก
     3. เติมกะปิลงไปนิดหน่อย ผัดแล้วเติมน้ำเปล่า ใส่น้ำตาลมะพร้าวตัดไปให้กลมกล่อม จะเติมน้ำปลาโซเดียมต่ำลงไปด้วยก็ได้ถ้ายังไม่ชินรสจืด แต่ถ้ากินได้หมดก็ไม่ต้องเติมน้ำปลาแล้ว เพราะกะปิมีความเค็มในตัวอยู่แล้วนิดหน่อย พอผัดได้ที่ตบท้ายด้วยใบมะกรูด แต่งด้วยแตงกวา ถั่วฝักยาวนึ่ง ไข่ต้มแบบไม่สุก และฟักทองนึ่ง
 

ดูวิธีทำ อกไก่ผัดกะปิ เพิ่มเติมคลิก

8. เส้นบุกผัดขี้เมากุ้งสด



ภาพจาก นิตยสารแม่บ้าน

          และแล้วก็มาถึงเมนูเส้นบุกที่รอคอย ขอแนะนำเส้นบุกผัดขี้เมากุ้งสด สูตรจาก นิตยสารแม่บ้าน ใส่ผักสารพัดและกุ้งสด ที่ขาดไม่ได้คือเส้นบุก เติมความเผ็ดจากพริกไทยอ่อน



ส่วนผสม เส้นบุกผัดขี้เมากุ้งสด (สำหรับ 2 ที่)


เส้นบุกชนิดเส้นเล็ก 150 กรัม
กุ้งทะเลขนาดกลาง (ปอกเปลือกผ่าหลัง) 5 ตัว
แครอต (หั่นแท่งสั้น) 30 กรัม
ข้าวโพดอ่อน (ผ่าครึ่งหั่นยาว 1 นิ้ว) 30 กรัม
ดอกกะหล่ำ 30 กรัม
แขนงคะน้า ผ่าครึ่ง 30 กรัม
น้ำเปล่า 2 ช้อนโต๊ะ
พริกขี้หนูบุบพอแตก 15 เม็ด
กระเทียมไทยสับ 1 ช้อนโต๊ะ
ซอสปรุงรส 1 ช้อนชา
ซีอิ๊วขาว 1 ช้อนชา
น้ำพริกเผาสูตรเผ็ด 1 ช้อนโต๊ะ
ซอสหอยนางรม 1 ช้อนโต๊ะ
น้ำตาลทราย 1+1/2 ช้อนชา
ใบโหระพา 1/4 ถ้วย
ใบมะกรูดฉีกหยาบ ๆ 3 ใบ
พริกไทยอ่อน (หั่นท่อนสั้น) 2 ช่อ
พริกชี้ฟ้าสีแดง (หั่นแฉลบ) 1 เม็ด
น้ำมันรำข้าว 1 ช้อนโต๊ะ


วิธีทำเส้นบุกผัดขี้เมากุ้งสด

     1. ตั้งกระทะใส่น้ำมันรำข้าวพอร้อน ใส่กระเทียมและพริกขี้หนูสวนลงผัดพอหอม ใส่กุ้งผัดพอสุก
     2. ใส่แครอต ข้าวโพดอ่อน ดอกกะหล่ำ และแขนงคะน้า เติมน้ำเปล่า ผัดให้เข้ากันจนผักเริ่มสุก ใส่เส้นบุกลงผัดพอเข้ากัน
     3. ปรุงรสด้วยซอสปรุงรส ซีอิ๊วขาว น้ำพริกเผา ซอสหอยนางรม และน้ำตาลทราย ผัดให้เข้ากัน
     4. ใส่ใบโหระพา ใบมะกรูด พริกไทยอ่อน และพริกชี้ฟ้า ผัดพอเข้ากัน ตักใส่จาน
 

ดูวิธีทำ เส้นบุกผัดขี้เมากุ้งสด เพิ่มเติมคลิก

9. ดงบุริแซลมอน



ภาพจาก คุณกินคลีนสไตล์เด็กหอไอเฟล

           เอาใจคนเลิฟอาหารญี่ป่นเมนูข้าวหน้าต่าง ๆ นี่เลยเมนูดงบุริแซลมอน สูตรจาก คุณกินคลีนสไตล์เด็กหอไอเฟล ใส่แซลมอนย่างกับผักตามชอบและไข่เจียวฝอย  


ส่วนผสม ดงบุริแซลมอน


แซลมอน 1 ชิ้น
ข้าวกล้อง 1/2 ถ้วย
ผักต่าง ๆ ตามใจชอบ (อะโวคาโด 1/2 ลูกเล็ก มะเขือเทศเล็ก 5 ลูก เห็ดผัด 3 หัวเล็ก บรอกโคลี 3 ชิ้น และแครอต 1 หัวเล็ก)
ไข่ไก่ 1 ฟอง
น้ำมันมะกอกสเปรย์ 2 ครั้ง
ยำสาหร่าย 1 ช้อนโต๊ะ
ขิงดอง 1/2 ช้อนโต๊ะ
เกลือ เล็กน้อย
พริกไทย


วิธีทำดงบุริแซลมอน

     1. นำแซลมอนโรยเกลือและหมักด้วยพริกไทย เตรียมไว้
     2. เจียวไข่พักไว้ หั่นให้เป็นฝอย ๆ
     3. ต้มผักต่าง ๆ เอาข้าวกล้องใส่จาน จัดผักต่าง ๆ ลงไป
     4. ย่างแซลมอนด้วยสเปรย์น้ำมันมะกอก 1 ครั้ง เติมน้ำดื่มลงไป คล้าย ๆ เอาแซลมอนไปต้ม ก็จะได้ข้าวดงบุริที่คลีน ๆ สไตล์ญี่ปุ่น
 

ดูวิธีทำ ดงบุริแซลมอน เพิ่มเติมคลิก

10. ผัดผักรวมใส่อกไก่+ไข่คนไม่ใส่น้ำมัน



ภาพจาก คุณสมาชิกหมายเลข 3388535 สมาชิกเว็บไซต์พันทิปดอทคอม

          ใครชอบกินผักต้องมาลองทำผัดผักรวมอกไก่ สูตรจาก คุณสมาชิกหมายเลข 3388535 สมาชิกเว็บไซต์พันทิปดอทคอม ใส่ไข่คนลงไปด้วย มื้อนี้อิ่มสบายท้องแน่นอน 



ส่วนผสม ผัดผักรวมอกไก่


ผักตามชอบ
น้ำตาลมะพร้าวนิดเดียว
ซีอิ๊วขาวสูตรลดโซเดียม
ไข่ไก่
ฟักทองนึ่ง
มันม่วงนึ่ง


วิธีทำผัดผักรวมอกไก่

     1. ใส่ผักลงไปผัดจนสุก ใส่อกไก่ ปรุงรสด้วยน้ำตาลมะพร้าวและซีอิ๊วขาว ตักใส่จาน
     2. ทำไข่คน โดยรวนไข่ในกระทะไม่ใส่น้ำมัน จัดลงในจานผัดผักรวมอกไก่ เสิร์ฟกับฟักทองนึ่งและมันม่วงต้ม
 

ดูวิธีทำ ผัดผักรวมใส่อกไก่+ไข่คนไม่ใส่น้ำมัน เพิ่มเติมคลิก

11. ผักกาดขาวลุยสวน 



ภาพจาก นิตยสารแม่บ้าน

           ใครมีผักกาดขาวเหลือ ๆ ถ้าเบื่อทำต้มจืดลองจับมาทำผักกาดขาวลุยสวน สูตรจาก นิตยสารแม่บ้าน จับผักกาดขาวลวกห่อด้วยหมูผัดวุ้นเส้น เสิร์ฟกับน้ำจิ้มลุยสวน


ส่วนผสม ผักกาดขาวลุยสวน


ผักกาดขาว 1 หัว (เลือกต้นที่ใบใหญ่)
น้ำมันรำข้าว 2 ช้อนโต๊ะ
กระเทียมกลีบใหญ่ (สับละเอียด) 3 ช้อนโต๊ะ
เนื้อสันในหมูบด 200 กรัม
ซอสปรุงรส 1 ช้อนชา
ซอสหอยนางรม 2 ช้อนโต๊ะ
น้ำตาลทราย 1 ช้อนชา
พริกไทยป่น 1/4 ช้อนชา
วุ้นเส้น (แช่น้ำให้นุ่ม หั่นท่อน) 100 กรัม
แครอตสับ 1/2 ถ้วย
เห็ดหูหนูดำซอยเส้น 1/2 ถ้วย
ใบโหระพา 10 ใบ
ใบสะระแหน่ 15 ใบ
น้ำเปล่า
เกลือป่น เล็กน้อย
น้ำเปล่าผสมน้ำแข็ง


ส่วนผสม น้ำจิ้มลุยสวน


รากผักชีซอย 2 ราก
กระเทียมไทย 10 กลีบ
พริกขี้หนูสวนสีเขียว 20 เม็ด
น้ำมะนาว 3 ช้อนโต๊ะ
น้ำปลา 1+1/2 ช้อนโต๊ะ
น้ำตาลทราย 1 ช้อนโต๊ะ


วิธีทำผักกาดขาวลุยสวน

     1. เตรียมน้ำจิ้ม โดยโขลกรากผักชีกับกระเทียมให้แหลก ใส่พริกขี้หนูสวนลงไปโขลกให้ละเอียด ปรุงรสด้วยน้ำมะนาว น้ำปลา และน้ำตาลทราย ตักใส่ถ้วย เตรียมไว้
     2. ตัดโคนผักกาดขาวและแกะใบผักกาดออกมาทีละใบ และต้มน้ำเปล่าให้เดือด ใส่เกลือป่นเล็กน้อย ใส่ใบผักกาดขาวลงลวกจนใบนิ่ม ตักขึ้นแช่น้ำเปล่าผสมน้ำแข็งเพื่อคงสีให้เขียวสด ตักขึ้นพักให้สะเด็ดน้ำ
     3. เตรียมผัดไส้ โดยตั้งกระทะใส่น้ำมันรำข้าวพอร้อน ใส่กระเทียมลงผัดพอหอม ใส่เนื้อหมูผัดให้สุก ปรุงรสด้วยซอสปรุงรส ซอสหอยนางรม น้ำตาลทราย และพริกไทยป่น ผัดให้เข้ากัน
     4. ใส่วุ้นเส้น แครอต และเห็ดหูหนูดำ ผัดจนส่วนผสมแห้งขึ้นเล็กน้อย ตักใส่ถ้วยพักไว้ให้เย็น
     5. นำใบผักกาดขาวที่สะเด็ดน้ำแล้ววางลงบนเขียงสะอาด ตักไส้ที่ผัดไว้ใส่ตรงกลางใบ ใส่ใบโหระพา ใบสะระแหน่ อย่างละ 2-3 ใบ พับม้วนให้สวยงาม หั่นครึ่ง จัดเสิร์ฟพร้อมน้ำจิ้มลุยสวน
 

ดูวิธีทำ ผักกาดขาวลุยสวน เพิ่มเติมคลิก

12. คูสคูสกุ้งแซ่บ แซลมอน และกุ้งย่าง 



ภาพจาก คุณกินคลีนสไตล์เด็กหอไอเฟล

          ใครชอบความสะดวกและความแปลกใหม่ ขอแนะนำคูสคูสกุ้งแซ่บกับแซลมอนและกุ้งย่าง สูตรจาก คุณกินคลีนสไตล์เด็กหอไอเฟล ใส่คูสคูสที่ทำง่ายด้วยการหุงหรือแช่ในน้ำเดือด ผัดกับผักและแกล้มกับแซลมอนกับกุ้งย่าง



ส่วนผสม คูสคูสกุ้งแซ่บ แซลมอนและกุ้งย่าง


คูสคูสแบบโฮลวีต (ใช้ข้าวกล้องแทนได้) 1 ถ้วย
ผักต่าง ๆ (ผักกาดขาว มะเขือเทศ เซเลอรี แครอต หอมแดง)
ผงกระเทียม
พริกป่น
กุ้งสับ 3 ตัว
ซีอิ๊วขาว 1 ช้อนโต๊ะ
น้ำตาลดอกมะพร้าว 1/2 ช้อนโต๊ะ
ใช้น้ำเปล่าในการผัด (อย่าใส่เยอะเดี๋ยวแฉะ)
ออริกาโน่
แซลมอนย่าง กุ้งย่างโรยด้วยเกลือและออริกาโน่


วิธีทำคูสคูสกุ้งแซ่บ+แซลมอนและกุ้งย่าง

     1. ใส่หอมแดงกับกุ้งสับลงไปผัดพร้อมกับน้ำดื่มนิดหน่อย
     2. นำผักไปหั่นให้เป็นชิ้นพอคำ ผัดผักจากผักที่สุกยากไปสุกง่าย
     3. พอน้ำแห้งให้ปรุงรสต่าง ๆ และใส่คูสคูสตามลงไป เสิร์ฟคู่กับแซลมอนย่างไร้น้ำมันและลอกหนังทิ้ง และกุ้งย่าง ทั้ง 2 อย่างเอาเข้าหม้อ airfryer
 

ดูวิธีทำ คูสคูสกุ้งแซ่บ แซลมอน และกุ้งย่าง เพิ่มเติมคลิก

13. ข้าวผัดทูน่าน้ำแร่+แกงจืดไข่เจียว



ภาพจาก คุณสมาชิกหมายเลข 3388535 สมาชิกเว็บไซต์พันทิปดอทคอม

          ทูน่ากระป๋องไข่เจียวก็เบื่อ ลองจับมาทำข้าวผัดทูน่า สูตรจาก คุณสมาชิกหมายเลข 3388535 สมาชิกเว็บไซต์พันทิปดอทคอม เสิร์ฟกับแกงจืดไข่เจียวซดร้อน ๆ คล่องคอ



ส่วนผสม ข้าวผัดทูน่าน้ำแร่


ข้าวกล้อง
ทูน่าในน้ำแร่
กระเทียม
ผัก 3 อย่าง
ซีอิ๊วขาว
น้ำตาลมะพร้าว
โรยผักชี
พริกไทย
มะนาว 1 กลีบ
ผักเคียง


ส่วนผสม แกงจืดไข่เจียว


ไข่ไก่
น้ำเปล่า
รากผักชี
พริกไทยทุบ
ซีอิ๊วขาวสูตรลดโซเดียม


วิธีทำข้าวผัดทูน่าน้ำแร่ กับแกงจืดไข่เจียว

     1. ใส่กระเทียม ทูน่า ผัก 3 อย่าง ผัดกับข้าวกล้อง ปรุงรสด้วยซีอิ๊วขาว น้ำตาลมะพร้าวนิดหนึ่ง จัดใส่ภาชนะ โรยผักชี พริกไทย แต่งด้วยมะนาว 1 กลีบ
     2. ทำแกงจืดไข่เจียว โดยทำไข่เจียวไม่ใส่น้ำมัน เสร็จแล้วหั่นชิ้น เตรียมไว้
     3. ใส่น้ำลงในหม้อ ใส่รากผักชี พริกไทยทุบ ใส่ไข่หั่นเป็นชิ้นพอคำ ปรุงรสด้วยซีอิ๊วขาว เสิร์ฟกับผักลวก 
 

ดูวิธีทำ ข้าวผัดทูน่าน้ำแร่+แกงจืดไข่เจียว เพิ่มเติมคลิก

14. ไข่ขาวห่อแซลมอน ราดซอสมะเขือเทศ



ภาพจาก คุณส้มสีสุก สมาชิกเว็บไซต์พันทิปดอทคอม

           หลังจากกินเมนูแซลมอนย่างมาเยอะ คราวนี้ลองจับมาห่อกันบ้าง พบกับเมนูไข่ขาวห่อแซลมอน สูตรจาก คุณส้มสีสุก สมาชิกเว็บไซต์พันทิปดอทคอม ความพิเศษอยู่ที่ราดด้วยซอสมะเขือเทศด้วย


ส่วนผสม ไข่ขาวห่อแซลมอน ราดซอสมะเขือเทศ


แซลมอน
ไข่ขาว
น้ำมันมะกอก 
ซอสมะเขือเทศ


วิธีทำไข่ขาวห่อแซลมอน ราดซอสมะเขือเทศ 

     1. ทอดไข่ขาวด้วยน้ำมันมะกอก
     2. ย่างแซลมอนจนสุก ห่อด้วยไข่ขาว ราดด้วยซอสมะเขือเทศ
 

ดูวิธีทำ ไข่ขาวห่อแซลมอน ราดซอสมะเขือเทศ เพิ่มเติมคลิก

15. ไข่เจียวไม่ใส่น้ำมันกับผักสามอย่าง



ภาพจาก คุณสมาชิกหมายเลข 3388535 สมาชิกเว็บไซต์พันทิปดอทคอม

          ไม่ต้องกินข้าวก็อิ่มได้กับเมนูไข่เจียวกับผักสามอย่าง สูตรจาก คุณสมาชิกหมายเลข 3388535 สมาชิกเว็บไซต์พันทิปดอทคอม จับไข่ใส่แครอต ถั่วลันเตา และข้าวโพด เคียงกับฟักทองนึ่ง บรอกโคลี และไก่ฉีก



ส่วนผสม ไข่เจียวกับผักสามอย่าง


ไข่ไก่
ผัก 3 อย่าง ได้แก่ แครอต ถั่วลันเตา ข้าวโพด
ซีอิ๊วขาวสูตรลดโซเดียม
ฟักทองนึ่งโรยงา
บรอกโคลี
ไก่นึ่งฉีก
ถั่วคั่ว


วิธีทำไข่เจียวใส่ผักสามอย่าง

     1. ทำไข่เจียวโดยตีผสมไข่กับผัก 3 อย่าง ได้แก่ แครอต ถั่วลันเตา ข้าวโพด ปรุงรสด้วยซีอิ๊วขาวนิดเดียว
     2. เสิร์ฟกับฟักทองนึ่งโรยงา บรอกโคลี ไก่นึ่งแล้วเอามาฉีก และถั่วคั่ว
 

ดูวิธีทำ ไข่เจียวไม่ใส่น้ำมันกับผักสามอย่าง เพิ่มเติมคลิก

16. เส้นบักวีตผัดซีอิ๊ว



ภาพจาก นิตยสารแม่บ้าน

           เอาใจคนชอบกินเส้นกับเมนูเส้นบักวีตผัดซีอิ๊ว สูตรจาก นิตยสารแม่บ้าน ใส่เนื้อหมูชิ้นกับคะน้าฮ่องกง ปรุงรสด้วยพริกไทยกับซอส เสิร์ฟกับน้ำส้มพริกดอง


ส่วนผสม เส้นบักวีตผัดซีอิ๊ว


เนื้อหมูสันใน (หั่นเป็นชิ้น) 100 กรัม
พริกไทยป่น 1/8 ช้อนชา
น้ำมันพืช 1 ช้อนโต๊ะ
กระเทียมสับ 1 ช้อนโต๊ะ
ไข่เป็ด 1 ฟอง
คะน้าฮ่องกง (หั่นแฉลบ) 50 กรัม
เส้นบักวีตต้มสุก 150 กรัม
ซอสปรุงรส 2 ช้อนชา
น้ำตาลทราย 1 ช้อนชา
ซีอิ๊วดำ 1/4 ช้อนชา
น้ำส้มพริกดอง


วิธีทำเส้นบักวีตผัดซีอิ๊ว

     1. นำเนื้อหมู พริกไทยป่น และซีอิ๊วขาว คลุกเคล้าให้เข้ากัน พักไว้ 15-20 นาที
     2. ตั้งกระทะใส่น้ำมันพืชพอร้อน ใส่กระเทียมลงผัดพอเหลือง ใส่เนื้อหมูที่หมักไว้ลงผัดพอสุก เขี่ยไว้ข้างกระทะ ใส่ไข่เป็ดผัดพอสุก
     3. ใส่คะน้าและเส้นบักวีตลงไป ปรุงรสด้วยซอสปรุงรส น้ำตาลทราย และซีอิ๊วดำ ผัดพอเข้ากัน ตักใส่ภาชนะ เสิร์ฟคู่กับน้ำส้มพริกดอง 
 

ดูวิธีทำ เส้นบักวีตผัดซีอิ๊ว เพิ่มเติมคลิก

17. สเต๊กปลาแซลมอนย่างกับข้าวกล้อง



ภาพจาก icook by kucook

          ถ้าให้กินแค่สเต๊กปลาเพียว ๆ คงไม่อิ่ม เพิ่มข้าวสักถ้วยก็ดีเหมือนกัน ขอแนะนำสเต๊กปลาแซลมอนย่างกับข้าวกล้อง สูตรจาก เฟซบุ๊ก icook by kucook จับปลาไปย่างโดยโรยเกลือและพริกไทย เสิร์ฟกับซอสสูตรเด็ด



ส่วนผสม สเต๊กปลาแซลมอนย่าง


ปลาแซลมอน 1 ชิ้น
เกลือทะเล เล็กน้อย
พริกไทยดำ เล็กน้อย
น้ำเปล่า (สำหรับลวกผัก)
หน่อไม้ฝรั่ง 4 ต้น หรือผักอื่นตามชอบ
น้ำจิ้มบ๊วย 2 ช้อนโต๊ะ
ซอสคิคโคแมน 1 ช้อนโต๊ะ หรือซอสถั่วเหลืองสูตรโซเดียมต่ำ
น้ำมันมะกอก เล็กน้อย
แครอต (ใช้มีดปอกเปลือกผลไม้ฝานให้เป็นเส้นใหญ่ ๆ)
มะเขือเทศเชอร์รี (ผ่าครึ่ง)
ข้าวกล้องหุงสุก 1 ถ้วย


วิธีทำสเต๊กปลาแซลมอนย่าง

      1. ใส่น้ำมันมะกอกเล็กน้อยลงในกระทะ พอร้อนใส่เนื้อปลาแซลมอนลงไปย่าง
      2. โรยเกลือและพริกไทยดำบดเล็กน้อยลงบนเนื้อปลาแซลมอน ย่างจนเนื้อปลาสุก พลิกเนื้อปลาอีกด้านขึ้นแล้วโรยด้วยพริกไทยดำและเกลืออีกครั้ง พอเนื้อปลาสุกแล้วตักใส่จาน เตรียมไว้
      3. ใช้กระทะใบเดิมเติมน้ำเปล่าลงไปพอประมาณ รอจนเดือดแล้วใส่หน่อไม้ฝรั่งลงไปลวกพอสุก จากนั้นเทน้ำลวกผักทิ้ง แล้วปรุงรสด้วยเกลือและพริกไทยดำบดเล็กน้อย ผัดให้เข้ากัน ตักขึ้นแต่งบนจานปลา พร้อมกับแครอตและมะเขือเทศเชอร์รี
      4. ใส่น้ำจิ้มบ๊วยและซอสคิคโคแมนในกระทะ นำขึ้นตั้งไฟอ่อน เคี่ยวพอเข้ากันและเริ่มเหนียวข้น ปิดไฟ นำไปราดบนเนื้อปลา เสิร์ฟพร้อมข้าวกล้อง
 

ดูวิธีทำ สเต๊กปลาแซลมอนย่างกับข้าวกล้อง เพิ่มเติมคลิก

18. สลัดผักปลาย่าง



ภาพจาก นิตยสารแม่บ้าน

          เอาใจคนชอบกินสลัดกับเมนูสลัดผักปลาย่าง สูตรจาก นิตยสารแม่บ้าน ใส่ปลากะพงย่างและผักย่างอื่น ๆ เสิร์ฟกับน้ำสลัดโยเกิร์ต



ส่วนผสม สลัดผักปลาย่าง


เนื้อปลากะพงหั่น (ชิ้นเล็ก) 150 กรัม
เกลือป่น เล็กน้อย
พริกไทยดำบดหยาบ
พริกหวานสีแดง (หั่นชิ้น) 1/4 ถ้วยตวง
ฟักทอง (หั่นชิ้นยาว) 100 กรัม
เบบี้แครอต 3 หัว
วอเตอร์เครส 1/4 ถ้วยตวง
บัตเตอร์เฮด (เด็ดเป็นชิ้น) 2 ใบ
โยเกิร์ตรสธรรมชาติ 1/2 ถ้วยตวง
ผิวเลมอนขูด 1/2 ช้อนชา
น้ำมะนาว 1 ช้อนโต๊ะ


วิธีทำสลัดผักปลาย่าง

      1. โรยเกลือป่นและพริกไทยดำให้ทั่วเนื้อปลากะพง นำลงย่างบนกระทะเทฟลอน โดยไม่ต้องใส่น้ำมัน พอสุกตักใส่จาน นำพริกหวาน ฟักทอง และเบบี้แครอต ลงย่างต่อจนสุก ตักขึ้นใส่จาน พร้อมบัตเตอร์เฮดและวอเตอร์เครส
      2. ทำน้ำสลัด โดยผสมโยเกิร์ต ผิวเลมอน และน้ำมะนาว คนให้เข้ากัน ราดลงบนปลา จัดเสิร์ฟ
 

ดูวิธีทำ สลัดผักปลาย่าง เพิ่มเติมคลิก

19. น้ำพริกอ่องไก่สับกับข้าวกล้อง



ภาพจาก คุณ iamrabbiy สมาชิกเว็บไซต์พันทิปดอทคอม

           สายน้ำพริกต้องจัดสักมื้อกับเมนูน้ำพริกอ่องไก่สับกับข้าวกล้อง สูตรจาก คุณ iamrabbiy สมาชิกเว็บไซต์พันทิปดอทคอม  มาพร้อมวิธีทำน้ำพริกอ่องใส่ถั่วเน่า ปรุงรสด้วยเกลือและน้ำหวานดอกมะพร้าว


ส่วนผสม น้ำพริกอ่องไก่สับกับข้าวกล้อง 


หอมแดง
กระเทียม
พริกแห้ง
ถั่วเน่า
เกลือ (สูตรโซเดียมต่ำ)
สเปรย์น้ำมัน (น้ำมันมะกอก)
เนื้ออกไก่ลอกหนังบด
มะเขือเทศ (หั่นเต๋า)
เกลือ
น้ำมะขามเปียก
น้ำหวานดอกมะพร้าว
ข้าวกล้อง
ผักสด


วิธีทำน้ำพริกอ่องไก่สับกับข้าวกล้อง

     1. โขลกหอมแดง กระเทียม พริกแห้ง ถั่วเน่า และเกลือ ให้เข้ากันดี
     2. เสร็จแล้วเอาลงไปผัดโดยฉีดสเปรย์น้ำมันลงไปเล็กน้อย
     3. พอพริกแกงหอมแล้วใส่เนื้ออกไก่บดลงไปผัดจนเกือบสุก
     4. ใส่มะเขือเทศลงไปผัดจนเกือบเละ ปรุงรสด้วยเกลือ น้ำมะขามเปียก และน้ำหวานดอกมะพร้าวเล็กน้อย จัดเสิร์ฟพร้อมข้าวกล้องกับผักสด
 

ดูวิธีทำ น้ำพริกอ่องไก่สับกับข้าวกล้อง เพิ่มเติมคลิก

20. แซลมอนอบกับสลัดมะม่วงอะโวคาโด



ภาพจาก นิตยสารแม่บ้าน

          ปิดท้ายด้วยแซลมอนอบกับสลัดมะม่วงอะโวคาโด สูตรจาก นิตยสารแม่บ้าน จับแซลมอนหมักกับกระเทียม มะนาว และพริกไทย เอาไปอบจนสุก เสิร์ฟกับสลัดมะม่วงอะโวคาโด



ส่วนผสม แซลมอนอบ


ปลาแซลมอน 2 ชิ้น
เกลือป่น
พริกไทยดำบดหยาบ
กระเทียมสับ 2 กลีบ
น้ำมะนาว 2 ช้อนโต๊ะ
น้ำมันมะกอก 2 ช้อนโต๊ะ
มะนาว (หั่นชิ้น)
ข้าวสวย


ส่วนผสม สลัดมะม่วงอะโวคาโด


มะม่วงสุก (หั่นเต๋า) 1 ถ้วย
อะโวคาโด (หั่นเต๋า) 1 ถ้วย
พริกหวานสีแดง (หั่นเต๋า) 2 ช้อนโต๊ะ
ผักชีสับ 1/4 ถ้วย
หอมแดงสับ 2 ช้อนโต๊ะ
น้ำมะนาว 1 ช้อนโต๊ะ
น้ำมันมะกอก 1 ช้อนโต๊ะ
น้ำมันมะพร้าว 1 ช้อนโต๊ะ
เกลือป่น เล็กน้อย
พริกไทยดำบดหยาบ เล็กน้อย


วิธีทำแซลมอนอบกับสลัดมะม่วงอะโวคาโด

     1. ทำสลัดมะม่วงอะโวคาโด โดยผสมส่วนผสมทุกอย่างให้เข้ากัน เตรียมไว้
     2. ทำแซลมอนอบ โดยโรยเกลือป่นกับพริกไทยดำบดลงบนปลาแซลมอนให้ทั่ว ใส่กระเทียม น้ำมะนาว และน้ำมันมะกอก คลุกเคล้าให้ทั่วชิ้นปลา นำไปวางบนแผ่นอะลูมิเนียมฟอยล์ คลุมให้มิด นำเข้าอบที่อุณหภูมิ 400 องศาฟาเรนไฮต์ ประมาณ 25-30 นาที นำออกจากเตาอบ
     3. ตักข้าวสวยใส่จาน วางปลาแซลมอน ราดสลัดมะม่วงอะโวคาโด จัดเสิร์ฟพร้อมมะนาว
 

ดูวิธีทำ แซลมอนอบกับสลัดมะม่วงอะโวคาโด เพิ่มเติมคลิก

           เราสามารถลดความอ้วนโดยไม่ต้องอดอาหารเย็นได้ เพียงแค่เลือกกินเมนูลดน้ำหนักตอนเย็น หรืออาหารเพื่อสุขภาพ ที่ทำง่ายและวัตถุดิบหาได้จากบ้านเรา 
แนะนำเมนูอาหารลดน้ำหนักอื่น ๆ ที่น่าสนใจ ใครอยากลองทำเมนูไหนคลิกเลยจ้า

     ☆ 12 เมนูอาหารลดน้ำหนักง่าย ๆ แคลอรีต่ำอิ่มครบทั้งสามมื้อ
     ☆ 11 เมนูลาบแคลอรีต่ำ อาหารลดน้ำหนักแบบง่าย ๆ อร่อยแซ่บ
     ☆ 8 เมนูไข่ต้มลดความอ้วน ลดน้ำหนักเน้นโปรตีนเพื่อหุ่นเป๊ะ
     ☆ 10 เมนูอกไก่ อาหารลดน้ำหนักคลีน ๆ ทำง่ายอร่อยนุ่ม อวสานความอ้วน
     ☆ 25 เมนูอาหารเช้าลดน้ำหนัก เปลี่ยนการทำมื้อเช้าให้เป็นเรื่องบันเทิง
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













20 เมนูลดน้ำหนักตอนเย็น แคลอรีต่ำทำง่ายไม่จำเจ




อัปเดตล่าสุด 14 ธันวาคม 2564 เวลา 15:11:34
 56,837 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































