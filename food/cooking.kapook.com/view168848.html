




19 เมนูจากซอสมะเขือเทศ แค่ขวดเดียวอร่อยแบบไม่ซ้ำใคร











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






19 เมนูจากซอสมะเขือเทศ แค่ขวดเดียวอร่อยแบบไม่ซ้ำใคร




51,648อ่าน







0















      คนไม่กินเผ็ดเชิญมาฟินกันได้ ! จัดเสิร์ฟเมนูจากซอสมะเขือเทศ รสเปรี้ยวหวานกลมกล่อม แค่ขวดเดียวก็เสกอาหารหลากสไตล์ อร่อยแบบไม่ธรรมดา      จากที่เคยใช้ซอสมะเขือเทศเป็นเครื่องจิ้ม ลองเปลี่ยนสไตล์จับมาทำอาหารบ้างดีไหม ทั้งอาหารจานเดียวและเมนูกับข้าว กินอร่อยได้ทั้งครอบครัว กระปุกดอทคอมขอนำเสนอวิธีทำเมนูจากซอสมะเขือเทศ เช่น สปาเกตตีซอสมะเขือเทศ มาม่าผัดซอสมะเขือเทศ  และเมนูซอสมะเขือเทศอื่น ๆ เอาล่ะ… ไปหยิบซอสมะเขือเทศรอเลย







1. สะตอผัดซอสมะเขือเทศ     ใครจะไปเชื่อว่าซอสมะเขือเทศผัดกับสะตอแล้วจะอร่อยขั้นเทพ สูตรจาก คุณ fearbong สมาชิกเว็บไซต์พันทิปดอทคอม สูตรนี้ใส่หมูสามชั้น หรือใครจะใส่เนื้อสัตว์อื่น ๆ ก็ได้เช่นกัน กินตอนร้อน ๆ อร่อยเหาะส่วนผสม สะตอผัดซอสมะเขือเทศ     • สะตอ     • หมูสามชั้น (หั่นเป็นชิ้น)     • กระเทียมสับ     • หอมแดงซอย     • ซอสมะเขือเทศ     • ซีอิ๊วขาว     • น้ำมันหอย     • น้ำตาลทราย     • น้ำซุป     • น้ำมันพืช (สำหรับผัด)วิธีทำสะตอผัดซอสมะเขือเทศ     1. แช่เม็ดสะตอในน้ำ หั่นเป็นแฉก ๆ เหมือนลายหอย (สูตรจากคุณย่า ตอนเอาไปผัดจะทำให้เม็ดสะตอสุกทั่วถึง) นำขึ้นสะเด็ดน้ำ เตรียมไว้     2. ตั้งกระทะใช้ไฟกลาง ใส่น้ำมันพืชลงไปเล็กน้อย ใส่กระเทียมสับลงผัดพอหอม ใส่หมูสามชั้นกับหอมแดง ผัดให้เข้ากัน     3. ใส่สะตอ ผัดให้เข้ากัน ใส่ซอสมะเขือเทศ ปรุงรสด้วยซีอิ๊วขาว น้ำมันหอย และน้ำตาลทรายเล็กน้อย ผัดให้เข้ากัน เติมน้ำซุปลงไปเล็กน้อย ตักใส่จาน     + ดูวิธีทำเพิ่มเติมได้ที่ สะตอผัดซอสมะเขือเทศ รสชาติแปลกใหม่ เอาใจคนชอบสะตอ
++++++++++++++


2. เฟรนช์ฟรายส์ราดซอสมะเขือเทศและชีส      ไปทอดเฟรนช์ฟรายส์รอเลยค่ะ เราจะจับมาราดซอสมะเขือเทศและชีสเยิ้ม ๆ สูตรจาก คุณ fille courageuse สมาชิกเว็บไซต์พันทิปดอทคอม ใช้น้ำมะเขือเทศเข้มข้นผสมกับมะเขือเทศ เพิ่มกลิ่นหอมจากใบโหระพา กินกันให้ตัวแตกไปเลยส่วนผสม เฟรนช์ฟรายส์ราดซอสมะเขือเทศและชีส     • น้ำมะเขือเทศเข้มข้น (ยี่ห้อ polpa หรือ ดอยคำ)      • กระเทียมสับ 2 กลีบ     • ใบโหระพาฉีก (ใช้มือฉีกเป็นใบเล็ก ๆ เพราะจะได้กลิ่นที่หอมกว่าการซอยด้วยมีด)     • พริกไทยป่น      • เกลือป่น      • พริกป่น     • น้ำมันมะกอก หรือน้ำมันพืช (สำหรับทำซอส) 1 ช้อนโต๊ะ     • หอมใหญ่ (หั่นเต๋า) 1 หัว     • มะเขือเทศ (หั่นเต๋า) 1 ลูก (ใส่หรือไม่ใส่ก็ได้)     • เฟรนช์ฟรายห่อเล็ก 1 ห่อ      • น้ำมันพืช (สำหรับทอด)     • เชดดาร์ชีสแบบแผ่น (หั่นเป็นชิ้น)วิธีทำเฟรนช์ฟรายส์ราดซอสมะเขือเทศและชีส     1. เทน้ำมะเขือเทศเข้มข้นลงในชาม ตามด้วยกระเทียมสับ และใบโหระพาฉีก โรยพริกไทย เกลือป่น และพริกป่น ใส่น้ำมันมะกอกเพื่อเพิ่มความกลมกล่อม คนผสมให้เข้ากัน เตรียมไว้     2. ตั้งกระทะใช้ไฟกลางใส่น้ำมันพืชลงไปเล็กน้อย จากนั้นใส่หอมใหญ่และเนื้อมะเขือเทศลงไปผัดให้สุก ใส่ส่วนผสมน้ำมะเขือเทศลงไปเคี่ยวโดยเปิดไฟอ่อน ๆ พอเดือดให้ใส่ใบโหระพาลงไป      3. ทอดเฟรนช์ฟรายส์ในกระทะโดยใช้ไฟกลาง อย่าใช้ไฟแรงมากเพราะจะทำให้ไหม้ (เทคนิคการทอดมันฝรั่งโดยทั่วไป คือ น้ำมันจะต้องท่วมตัวอาหาร และไม่ควรใส่มันฝรั่งในขณะที่น้ำมันยังไม่ร้อน สังเกตจากควันลอยขึ้นมาจาง ๆ แสดงว่าทอดเฟรนช์ฟรายส์ได้แล้ว)      4. ตักเฟรนช์ฟรายส์ขึ้นแล้วใช้กระชอนสะเด็ดน้ำมัน (ถ้าไม่มีกระชอนก็ตักมาใส่กระดาษอเนกประสงค์) เสร็จแล้วโรยเกลือป่นให้ทั่ว ตักใส่จาน โรยชีสให้ทั่วแล้วตักซอสมะเขือเทศอุ่น ๆ ราดลงไป เพราะความร้อนทั้งหมดจะทำให้ชีสละลาย      + ดูวิธีทำเพิ่มเติมได้ที่ เฟรนช์ฟรายส์ราดซอสมะเขือเทศและชีส อาหารว่างฝรั่งแบบจัดเต็ม
++++++++++++++


3. รีซอตโตหอยเชลล์ซอสมะเขือเทศ      คออาหารฝรั่งเตรียมฟินไปกับเมนูรีซอตโตหอยเชลล์ซอสมะเขือเทศ สูตรจาก นิตยสารแม่บ้าน ใส่เนื้อมะเขือเทศกระป๋องเข้มข้นผัดกับข้าวอิตาเลียน ใส่ชีสและใบโหระพาแต่งกลิ่นส่วนผสม รีซอตโตหอยเชลล์ซอสมะเขือเทศ     • เนื้อหอยเชลล์ 5 ตัว     • น้ำมันมะกอก 1 ช้อนโต๊ะ     • เนยสดชนิดจืด 50 กรัม     • หอมแดงสับ 10 กรัม     • ข้าวรีซอตโต 200 กรัม     • ไวน์ขาว 100 มิลลิลิตร     • ซีอิ๊วถั่วเหลือง 1 ช้อนชา     • มะเขือเทศกระป๋องสับ 120 กรัม     • น้ำสต๊อกผัก (ร้อน) 350 มิลลิลิตร     • พาร์มีซานชีสขูด 100 กรัม     • ใบโหระพาสด (ใบอ่อน) 10 กรัมวิธีทำรีซอตโตหอยเชลล์ซอสมะเขือเทศ     1. ตั้งกระทะให้ร้อนใส่น้ำมันมะกอก พร้อมกับเนยสด 30 กรัม ใส่หอมแดงลงผัดจนหอมโดยใช้ไฟอ่อน ใส่ข้าวรีซอตโตลงผัดจนน้ำมันเคลือบเมล็ดข้าว ใส่ไวน์ขาวลงไปผัดให้ทั่ว     2. ค่อย ๆ เติมน้ำสต๊อกผักทีละน้อย และหมั่นคนอย่าให้ติดกระทะ ใช้เวลาประมาณ 20 นาที ใช้ไฟอ่อนสุด     3. ตั้งกระทะอีกใบใส่เนยสดลงไปเล็กน้อย นำเนื้อหอยเชลล์คลุกกับซีอิ๊วถั่วเหลือง ลงทอดให้สุกประมาณ 60% พักให้เย็นแล้วหั่นเป็นขึ้น ๆ     4. ใส่มะเขือเทศกระป๋องที่สับแล้วลงไป เคล้าให้ทั่ว ผักต่อประมาณ 3 นาที ใส่พาร์มีซานชีสลงไปในข้าวรีรซอตโตเมื่อละลายดีแล้ว ใส่เนื้อหอยเชลล์ และใบโหระพาลงไปผัดให้ทั่ว ปิดไฟ จัดเสิร์ฟ     + ดูวิธีทำเพิ่มเติมได้ที่ รีซอตโตหอยเชลล์ซอสมะเขือเทศ ข้าวผัดสไตล์อิตาเลียนชื่อหรู
++++++++++++++


4. ผัดเปรี้ยวหวานหมู      และแล้วก็มาถึงเมนูที่หลายคนคุ้นเคยนั่นคือ ผัดเปรี้ยวหวานหมู จะใช้หมูชิ้นหรือหมูสับก็ได้ ผัดกับสารพัดผักและผลไม้ ที่ขาดไม่ได้เลยคือ ซอสมะเขือเทศ เตรียมข้าวสวยร้อน ๆ รอเลยจ้า ส่วนผสม ผัดเปรี้ยวหวานหมู     • กระเทียมไทยสับ 1 ช้อนโต๊ะ     • เนื้อหมู 200 กรัม (หั่นเป็นชิ้นบาง ๆ)     • สับปะรด (หั่นชิ้นพอดีคำ) 1 ถ้วย     • แตงกวา (หั่นชิ้นพอดีคำ) 1 ถ้วย     • หอมใหญ่ (หั่นเสี้ยว) 1 หัว      • พริกฝรั่งเหลือง 1/2 ลูก     • มะเขือเทศ 1 ลูกใหญ่ (หั่น 4 ส่วน)     • ต้นหอม (หั่นท่อน) 1 ต้น     • ซอสมะเขือเทศ 1/2 ถ้วย     • น้ำตาลทราย 1-2 ช้อนโต๊ะ     • เกลือป่น หรือน้ำปลาเล็กน้อย     • น้ำเปล่า 3 ช้อนโต๊ะ     • น้ำมันพืช (สำหรับผัด)วิธีทำผัดเปรี้ยวหวานหมู      1. เจียวกระเทียมสับในน้ำมันพืชจนหอม ใส่เนื้อหมูลงไปผัดจนสุก     2. ใส่สับปะรด แตงกวา หอมใหญ่ พริกฝรั่ง ต้นหอม และมะเขือเทศลงไปผัดจนสุก      3. ปรุงรสด้วยซอสมะเขือเทศ น้ำตาลทราย และเกลือป่น ใส่น้ำเปล่าลงไปเล็กน้อย ผัดให้เข้ากัน ชิมรสตามชอบ พร้อมเสิร์ฟ     + ดูวิธีทำเพิ่มเติมได้ที่ 12 สูตรผัดเปรี้ยวหวาน กับข้าวหลากรสแบบไทย ๆ
++++++++++++++


5. สปาเกตตีซี่โครงหมูอบซอสมะเขือเทศ      ใครกำลังมองหาอาหารมื้อพิเศษสำหรับครอบครัว ขอนำเสนอเมนูสปาเกตตีซี่โครงหมูอบซอสมะเขือเทศ สูตรจาก อาหารง่าย ๆ สไตล์ rita จับซี่โครงหมูหมักกับเครื่องปรุง เสร็จแล้วก็นำไปตุ๋นจนเนื้อนุ่ม พร้อมเสิร์ฟกับเส้นสปาเกตตี ส่วนผสม สปาเกตตีซี่โครงหมูอบซอส     • ซี่โครงหมู 600 กรัม     • ซอสมะเขือเทศ 1/4 ถ้วยตวง + 1 ช้อนโต๊ะ     • ซอสหอยนางรม 1/4 ถ้วยตวง     • ซีอิ๊วขาว 2 ช้อนโต๊ะ     • มายองเนส 2 ช้อนโต๊ะ     • สามสหาย 1 ช้อนโต๊ะ     • น้ำเปล่า 2 ถ้วยตวง     • เส้นสปาเกตตีลวกสุก     • ผักเคียงตามชอบ สำหรับแต่ง     • น้ำตาลทราย 1 ช้อนโต๊ะ (สำหรับคนชอบความหวาน)     • รากผักชี กระเทียม และพริกไทยโขลก (สามสหาย) วิธีทำสปาเกตตีซี่โครงหมูอบซอส     1. หมักซี่โครงหมูด้วยเครื่องปรุงทุกอย่าง ยกเว้นน้ำเปล่า เป็นเวลาครึ่งชั่วโมง     2. นำหมูไปนาบไฟในหม้อจนผิวสุกแล้วจึงเติมน้ำเปล่าลงไป ปิดฝา เปิดไฟแรง พอเดือดแล้วปรับเป็นไฟกลาง ตุ๋นไปจนกว่าน้ำจะงวด แล้วเนื้อหมูจะนุ่มกำลังดี     หมายเหตุ : ให้เทน้ำเปล่าลงในชามหมักหมู คนให้ซอสหมักหมูละลายแล้วจึงค่อยเทใส่หม้อ     3. จัดเส้นสปาเกตตีใส่จาน ราดซี่โครงหมูอบซอสลงไป ตกแต่งจานด้วยผักเคียง พร้อมเสิร์ฟ     + ดูวิธีทำเพิ่มเติมได้ที่ สปาเกตตีซี่โครงหมูอบซอส อาหารฝรั่งโฮมเมด อร่อยได้ทุกเวลา
++++++++++++++


6. สปาเกตตีซอสหมู      เอาใจเด็ก ๆ กันด้วยเมนูสปาเกตตีซอสหมู สูตรจาก คุณบูตะ กะ กิมจิ สมาชิกเว็บไซต์พันทิปดอทคอม จับหมูสับผัดกับซอสมะเขือเทศ และเครื่องเครา กินมื้อไหนก็อร่อยส่วนผสม สปาเกตตีซอสหมู     • หมูสับ     • หอมใหญ่     • มะเขือเทศ     • เนยรสจืด     • ใบกระวาน     • ออริกาโน่     • เส้นสปาเกตตี     • ซอสมะเขือเทศ     • เกลือ     • พริกไทย     • ผงปรุงรส (คนอร์)วิธีทำสปาเกตตีซอสหมู     1. ตั้งกระทะใส่เนยจืด ตามด้วยมะเขือเทศ และหอมใหญ่ ผัดคลุกเคล้าให้เข้ากัน     2. ใส่หมูสับลงไป เติมน้ำซุป และใบกระวาน เคี่ยวจนหอมใหญ่ และมะเขือเทศเริ่มจะเละ ๆ ปรุงรสด้วยซอสมะเขือเทศ เกลือ พริกไทย น้ำตาลทราย และผงปรุงรส เคี่ยวจนน้ำข้น ใส่ออริกาโน่     3. ต้มเส้นสปาเกตตี โดยใส่เกลือและน้ำมันพืชลงในน้ำ ต้มจนสุกตามชอบ ตักใส่ภาชนะ ราดซอสหมู โรยออริกาโน่ หรือจะราดซอสมะเขือเทศเพิ่มก็ได้     + ดูวิธีทำเพิ่มเติมได้ที่ สปาเกตตีซอสหมู เมนูโดน ๆ สำหรับคนชอบเส้น
++++++++++++++


7. สปาเกตตีพอร์คบอลชีส      สำหรับสาวกชีสห้ามพลาดกับเมนูสปาเกตตีพอร์คบอลชีส สูตรจาก คุณ iammreview หมูปั้นก้อนสอดชีสเน้น ๆ ผสมกับซอสมะเขือเทศเข้มข้น ราดบนเส้นสปาเกตตี ใครอยากเบิ้ลจัดไปส่วนผสม พอร์คบอล      • หมูบด 1/2 กิโลกรัม      • ไข่ไก่ 1 ฟอง     • แป้งสาลีอเนกประสงค์ 1 ช้อนพูน      • แป้งมันสำปะหลัง 1 ช้อนพูน     • ออริกาโน่      • เกลือป่น      • ผงปรุงรส      • มอสซาเรลล่าชีส หั่นเต๋าส่วนผสม ซอสสปาเกตตี     • เนยสด     • กระเทียมสับ 5 กลีบ     • มะเขือเทศ หั่นเต๋า 5 ลูก      • แครอท หั่นเต๋า 1/2 ลูก     • หอมใหญ่ หั่นเต๋า 1 ลูก      • เห็ดหอมสด หั่นชิ้นเล็ก 5 ลูก      • เกลือ     • พริกไทย     • ออริกาโน่     • ซอสมะเขือเทศเข้มข้น     • มะเขือเทศ      • แครอท      • หอมใหญ่      • เห็ดหอมสด      • กระเทียม วิธีทำสปาเกตตีพอร์คบอลชีส     1. ทำพอร์คบอล โดยนำหมูบด ไข่ไก่ แป้งสาลีอเนกประสงค์ แป้งมันสำปะหลัง ออริกาโน่ เกลือป่น และผงปรุงรส คลุกเคล้าให้เข้ากัน ยัดชีสลงไป ปั้นเป็นก้อนกลม เสร็จแล้วนำไปทอดใช้น้ำมันเยอะ ๆ รอจนสุก ตักขึ้นมาพักไว้     2. ทำซอสสปาเกตตี โดยใส่เนยลงในกระทะ ตามด้วยกระเทียม มะเขือเทศ แครอท หอมหัวใหญ่ และเห็ดหอมสด ผัดจนเข้ากัน ปรุงรสด้วยเกลือ พริกไทย และออริกาโน่ พอผักเริ่มนิ่มก็ใส่ซอสมะเขือเทศเข้มข้นลงไป ผัดให้เข้ากันจนเดือด     3. ใส่พอร์คบอลลงไป รอให้ซอสมะเขือเทศซึมเข้าหมูสักพักก็ปิดแก๊ส     4. ตักเส้นสปาเกตตีใส่จาน ราดซอสพอร์คบอล     + ดูวิธีทำเพิ่มเติมได้ที่ สปาเกตตีพอร์คบอลชีส ระเบิดความอร่อยก้อนเบิ้ม เริดสุดในปฐพี
++++++++++++++


8. สปาเกตตีมีทบอล      ถ้าเอียนกับพอร์คบอลก็มาทำมีทบอลสักมื้อแล้วกัน ขอนำเสนอเมนูสปาเกตตีมีทบอล สูตรจาก คุณ 13 destinations สมาชิกเว็บไซต์พันทิปดอทคอม เนื้อบดปั้นก้อนทอดกินกับเส้นสปาเกตตีราดซอสมะเขือเทศส่วนผสม มีทบอล     • เนื้อบด 500 กรัม     • ไข่ 1 ฟอง     • เกลือ 1 ช้อนชา     • พริกไทยป่น 1/2 ช้อนชา     • แป้งสาลีเอนกประสงค์ 1 ช้อนโต๊ะ     • แป้งมันหรือแป้งข้าวโพด 1 ช้อนโต๊ะ     • ใบออริกาโน่แห้ง      • น้ำเปล่า 3 ช้อนโต๊ะ     • เนย 1 ช้อนโต๊ะ     • น้ำมันมะกอก 1 ช้อนโต๊ะส่วนผสม ซอสสปาเกตตี     • มะเขือเทศ 4 ลูก     • หอมใหญ่ 1 ลูก     • กระเทียม 3 กลีบ     • ซอสมะเขือเทศ 3 ช้อนโต๊ะ      • เกลือป่นเล็กน้อย     • พริกไทยป่นเล็กน้อยส่วนผสม สปาเกตตี     • เส้นสปาเกตตี     • น้ำมันมะกอก 1 ช้อนโต๊ะ      • เกลือป่น 1 ช้อนโต๊ะ วิธีทำสปาเกตตีมีทบอล     1. ทำมีทบอล โดยใส่เนื้อบด ไข่ เกลือป่น พริกไทยป่น แป้งทั้ง 2 ชนิด ใบออริกาโน่ และน้ำเปล่าลงในอ่างผสม นวดให้เนียน ปั้นเป็นก้อนกลม เตรียมไว้     2. ตั้งกระทะใส่เนยและน้ำมันมะกอกลงไป ปั้นเนื้อบดเป็นก้อนลงทอดให้สุก ตักใส่จานพักไว้     3. ทำซอสสปาเกตตี โดยตั้งกระทะใส่น้ำมันมะกอกลงลงไป พอร้อนใส่หอมใหญ่ลงไปผัดให้หอม ตามด้วยกระเทียม ผัดจนหอม ใส่มะเขือเทศลงไป ผัดจนมะเขือเทศนิ่มและน้ำเริ่มข้น ใส่ซอสมะเขือเทศลงไป ปรุงรสด้วยเกลือและพริกไทย โรยออริกาโน่ลงไป คนผสมให้เข้ากัน     4. ใส่มีทบอลลงไป เคี่ยวต่อสักครู่ ปิดไฟแล้วคนผสมให้เข้ากัน เตรียมไว้     5. ใส่น้ำ น้ำมันมะกอก และเกลือลงในหม้อ นำขึ้นตั้งไฟต้มจนน้ำเดือดแล้วใส่เส้นสปาเกตตีลงไปต้ม หมั่นคนเพื่อไม่ให้เส้นติด ต้มจนเส้นสุก เทลงในกระชอนสะเด็ดน้ำจนแห้งแล้วใส่น้ำมันมะกอกลงไปคลุกกับเส้นเพื่อไม่ให้เส้นติดกัน     6. ตักเส้นสปาเกตตีใส่จาน ตามด้วยส่วนผสมซอสและมีทบอล พร้อมเสิร์ฟ     + ดูวิธีทำเพิ่มเติมได้ที่ สปาเกตตีมีทบอล เมนูนี้กินได้ทุกวัย
++++++++++++++


9. ลาซานญ่า      เมนูลาซานญ่าทั่วไปรสชาติไม่ค่อยถูกปาก วันหยุดมาลองทำเองดีกว่า สูตรจาก คุณหอมกาแฟ สมาชิกเว็บไซต์พันทิปดอทคอม สูตรนี้ใช้ลาซานญ่าสำเร็จรูป มาพร้อมวิธีทำซอสโบลองเนสกับซอสเบชาเมล อร่อยฟินจนลืมอ้วนเลยล่ะส่วนผสม ลาซานญ่า     • เส้นลาซานญ่า (สูตรนี้ใช้ลาซานญ่าแบบสำเร็จรูปไม่ต้องต้ม)     • ชีสขูดฝอย     • ไข่ไก่ต้มสุก 1-2 ฟอง หั่นบาง ๆส่วนผสม ซอสโบลองเนส     • หมูสับ 200 กรัม (ใส่มากน้อยตามชอบ)     • แครอทขูดฝอย 1 หัว     • หอมใหญ่สับ 3 หัวเล็ก (ประมาณ 1/2 ลูกใหญ่)     • กระเทียมสับ 1 ช้อนโต๊ะ     • เนยสด 1+1/2 ช้อนชา  + 1 ช้อนโต๊ะ (สำหรับผัด)      • แป้งสาลีอเนกประสงค์ 1 1/2 ช้อนชา     • ซอสมะเขือเทศเข้มข้น 4-5 ช้อนโต๊ะ     • ซอสมะเขือเทศ (หรือมะเขือเทศสด) 1/2 ถ้วย     • ซอสพริก 2-3 ช้อนโต๊ะ (ลดได้ถ้าเด็กกินหรือไม่ใส่ก็ได้)     • เกลือ 1/2 ช้อนชา     • พริกไทยดำ 1/2 ช้อนชา     • ผงออริกาโน่ 1 ช้อนโต๊ะ     • ใบเบย์ลีฟ (ใบกระวาน) 1-2 ใบ     • น้ำตาลทราย 1/2 ช้อนชา     • ซุปก้อน     •  น้ำเปล่าส่วนผสม เบชาเมลซอส     • เนยสด 1+1/2 ช้อนชา     • แป้งสาลีอเนกประสงค์ 1+1/2 ช้อนชา     • นมสดจืด     • เกลือป่น หยิบมือ (ไม่ต้องใส่ถ้าใช้ชีสรสเค็ม)     • พริกไทยป่น หยิบมือ     • ชีส วิธีทำซอสโบลองเนส     1. ตั้งกระทะใช้ไฟอ่อน ใส่เนยลงไป พอเนยละลายใส่หอมใหญ่ลงไปผัดจนสุกใส ใส่กระเทียม ผัดจนกลิ่นหอม ใส่แครอทลงไปผัดจนนิ่มลงหน่อย      2. ใส่หมูลงไปผัดให้สุก เติมเกลือและพริกไทยดำเล็กน้อย ใส่ซอสมะเขือเทศเข้มข้น ตามด้วยมะเขือเทศสดสับ (หรือซอสมะเขือเทศ) กระป๋องลงไป ใส่ซอสพริกเพื่อเพิ่มรสชาติให้จัดจ้านขึ้น เติมน้ำเปล่า ใส่ซุปก้อนลงไป ลองชิมรสดู      3. ใส่ใบเบย์ลีฟและผงออริกาโน่ลงไป เคี่ยวต่อให้เดือด ชิมรสอีกครั้ง เติมน้ำตาลทราย เบาไฟลงแล้วเคี่ยวต่ออีกเล็กน้อย อย่าให้ส่วนผสมแห้ง ถ้าแห้งไปเติมน้ำได้อีก แต่อย่าเยอะจนเป็นแกง ชิมอีกครั้ง ปิดไฟ พักไว้วิธีทำเบชาเมลซอส     1. ตั้งหม้อใบเล็กบนเตา ใช้ไฟอ่อน ใส่เนยลงไป ระวังอย่าให้เนยไหม้     2. ใส่แป้งลงไปใช้ตะกร้อมือคนให้เร็ว ๆ ระวังไหม้ คนจนแป้งเริ่มเป็นโฟม ใส่นมสดลงไป 1 ส่วนก่อนแล้วคนเร็ว ๆ ให้เข้ากัน ต่อมาค่อยเติมนมส่วนที่เหลือ เติมเกลือและพริกไทย รอจนส่วนผสมเริ่มเดือด จากนั้นใส่ชีสลงไปคนเร็ว ๆ ปิดไฟ เทออกจากหม้อ พักไว้วิธีทำลาซานญ่า      1. พิมพ์ฟอยล์ขนาด 1 ปอนด์ ตักซอสโบลองเนส 1 ทัพพี ใส่ลงในพิมพ์ฟอยล์ชั้นแรกก่อน     2. วางแผ่นลาซานญ่าแผ่นที่ 1 ลงไป แล้วตักซอสโบลองเนสราดลงไปให้เต็มแผ่น จากนั้นโรยชีสลงไป     3. วางแผ่นลาซานญ่าแผ่นที่ 2 ทับลงไป ตักซอสเบชาเมลราดลงไปให้เต็มแผ่นลาซานญ่า วางไข่ต้มหั่นชิ้นลงไป วางแผ่นลาซานญ่า แผ่นที่ 3 แล้วตักซอสโบลองเนสราดลงไปให้เต็มแผ่นลาซานญ่า       4. โรยชีสทับอีกครั้ง วางแผ่นลาซานญ่า แผ่นที่ 4 ตักซอสโบลองเนสราดลงไปให้เต็มแผ่นลาซานญ่า ปิดท้ายด้วยชีสเยอะ ๆ     5. นำเข้าเตาอบ ประมาณ 25-30 นาที ใช้ไฟบน ที่อุณหภูมิ 170 องศาเซลเซียส และไฟล่างอุณหภูมิ 180 องศาเซลเซียส ถ้าเป็นเตาอบไฟฟ้า ให้ใช้ไฟล่างก่อน ให้ปิดด้วยฟอยล์ด้วยกันหน้าไหม้ ก่อนครบเวลาประมาณ 5 นาที ให้เปิดไฟบน-ล่าง     + ดูวิธีทำเพิ่มเติมได้ที่ วิธีทำลาซานญ่า อาหารฝรั่งทำง่าย สไตล์โฮมเมด ดูดีไฮโซ
++++++++++++++


10. ลาซานญ่าบะหมี่กึ่งสำเร็จรูป      ขี้เกียจซื้อแผ่นลาซานญ่าก็ใช้เส้นบะหมี่กึ่งสำเร็จรูปแทนได้นะคะ สูตรจาก คุณ isweet สมาชิกเว็บไซต์พันทิปดอทคอม ใส่ทั้งแฮมกับหมูแผ่น ที่ขาดไม่ได้เลยคือ ชีส ทำง่าย ๆ รสชาติไม่แพ้ต้นตำรับส่วนผสม ลาซานญ่าบะหมี่กึ่งสำเร็จรูป     • เส้นบะหมี่กึ่งสำเร็จรูป 1/3 ซอง (แช่น้ำเปล่าให้นิ่ม)     • หมูสันนอกสไลซ์บาง ๆ 2 ชิ้น     • แฮม 1+1/2 แผ่น (ผ่าครึ่งได้ 3 แผ่น)     • หอมใหญ่สับ 3 ช้อนโต๊ะ     • หมูสับ 50 กรัม     • เกลือป่น ปลายช้อนชา     • พริกไทยดำ 2 ช้อนชา     • ซอสมะเขือเทศ 1/2 ถ้วย     • น้ำมันพืชสำหรับผัด     • ออริกาโน่แห้ง 2 ช้อนชา     • มอสซาเรลล่าชีส สับละเอียด     • พาร์มีซานชีส สับละเอียด     • พาร์สลีย์สับละเอียดวิธีทำซอส     1. ใส่น้ำมันพืชลงในกระทะ ใส่หอมใหญ่สับลงไปผัดให้หอม ตามด้วยหมูสับ ปรุงรสด้วย เกลือป่นและพริกไทยดำป่น      2. พอหมูเริ่มสุก ใส่ซอสมะเขือเทศและออริกาโน่แห้ง เคี่ยวต่อไปให้ซอสเหนียวข้น เตรียมไว้วิธีเรียงชั้นลาซานญ่า      1. ชั้นที่ 1 นำแฮม 1 แผ่นวางลงไป ตามด้วยเส้นบะหมี่กึ่งสำเร็จรูป และซอสที่ผัดไว้ (ทาซอสให้ชุ่ม) โรยด้วยมอสซาเรลล่าชีส และพาร์มีซานชีส (บาง ๆ ไม่ต้องหนา)     2 ชั้นที่ 2 ใช้หมูสไลซ์บางวางทับ ตามด้วยซอส (ทาซอสให้ชุ่ม) โรยด้วยมอสซาเรลล่าชีส และพาร์มีซานชีส (บาง ๆ ไม่ต้องหนา)     3. ชั้นที่ 3 วางแฮมครึ่งแผ่นตามด้วยเส้นบะหมี่กึ่งสำเร็จรูป และซอสที่ผัดไว้ (ทาซอสให้ชุ่ม) โรยด้วยมอสซาเรลล่าชีส และพาร์มีซานชีส (บาง ๆ ไม่ต้องหนา)     4. ชั้นที่ 4 ใช้หมูสไลซ์บางวางทับ ตามด้วยซอส (ทาซอสให้ชุ่ม) โรยด้วยมอสซาเรล่าชีส และพาร์มีซานชีส (บาง ๆ ไม่ต้องหนา)     5. ชั้นที่ 5 ทับด้วยแฮม โรยด้วยมอสซาเรลล่าชีส และพาร์มีซานชีสพูน ๆ โรยด้วยพาร์สลีย์สับละเอียด     6. นำลาซานญ่าไปอบที่อุณหภูมิ 200 องศาเซลเซียส ประมาณ 6-7 นาที หรือจนชีสเยิ้ม      + ดูวิธีทำเพิ่มเติมได้ที่ 14 เมนูมาม่า แค่คิดนอกกรอบชีวิตก็เปลี่ยน
++++++++++++++


11. น้ำจิ้มสุกี้      ใครอยากทำน้ำจิ้มสุกี้กินเองให้จุใจก็ไม่ยากเลยค่ะ สูตรจาก คุณ mr trin สมาชิกเว็บไซต์พันทิปดอทคอม ใส่ซอสมะเขือเทศกับซอสพริก ปรุงรสให้เผ็ดเปรี้ยวหวาน สุดท้ายใส่งาคั่วหอม ๆ ใส่ขวดโหลเก็บไว้กินได้ทั้งเดือนส่วนผสม น้ำจิ้มสุกี้     • ซอสพริก 1 ขวดใหญ่     • น้ำส้มสายชู 3 ทัพพี     • ซอสมะเขือเทศ 1 ทัพพี     • ซีอิ๊วขาว 3 ทัพพี     • ซอสหอยนางรม 1 ทัพพี     • กระเทียมดอง 2 ทัพพี     • น้ำตาลทราย 3 ทัพพี     • พริกชี้ฟ้าแดง 9 เม็ด      • กระเทียม 6 กลีบ      • เต้าหู้ยี้ 4 ชิ้น     • งาขาวคั่ว บดพอหยาบ 1 กำมือ     • น้ำมันงา 2 ทัพพี     • ผักชี และผักชีฝรั่งซอยวิธีทำน้ำจิ้มสุกี้     1. ใส่ซอสพริกลงในกระทะ ตามด้วยน้ำส้มสายชู ซอสมะเขือเทศ ซีอิ๊วขาว ซอสหอยนางรม น้ำกระเทียมดอง และน้ำตาลทราย คนผสมให้เข้ากัน เตรียมไว้     2. โขลกพริกชี้ฟ้าแดงกับกระเทียมให้เข้ากันจนแหลก ใส่เต้าหู้ยี้พร้อมน้ำลงไป บดทุกอย่างจนเข้ากัน จากนั้นตักใส่ในกระทะที่มีซอสพริก      3. คนส่วนผสมในกระทะเข้าด้วยกัน นำขึ้นตั้งไฟอ่อนคนผสมจนเดือด ปิดไฟ      4. ใส่งาขาวคั่วบดลงไป ตามด้วยน้ำมันงา ค่อย ๆ คนผสมเข้าด้วยกัน ใส่ผักชีและผักชีฝรั่งซอย คนให้เข้ากัน ตักใส่ถ้วย เตรียมไว้กินกับสุกี้     + ดูวิธีทำเพิ่มเติมได้ที่ 21 สูตรน้ำจิ้มยอดฮิต รสเด็ดและดีแบบนี้ไม่ควรพลาด
++++++++++++++


12. ไก่อบซอสมะเขือเทศ      เย็นนี้มาลองทำเมนูจากซอสมะเขือเทศที่เหมาะกับเด็ก ๆ กันเถอะ ขอนำเสนอเมนูไก่อบซอสมะเขือเทศ สูตรจาก คุณ bangbuatong60d สมาชิกเว็บไซต์พันทิปดอทคอม เนื้อไก่นุ่มลิ้นอบกับซอสมะเขือเทศ เติมมันเทศกับแครอทลงไป สีสวยชวนหิวสุด ๆ  ส่วนผสม ไก่อบซอสมะเขือเทศ     • เนื้อไก่      • กระเทียม     • มันเทศ หั่นเป็นชิ้นพอดีคำ     • แครอท หั่นเป็นชิ้นพอดีคำ     • หอมใหญ่ หั่นเป็นชิ้นพอดีคำ     • ซอสมะเขือเทศ     • น้ำตาลทราย     • แม็กกี้     • มะเขือเทศ (ไม่ใส่ก็ได้)วิธีทำไก่อบซอสมะเขือเทศ     1. นำไก่มาทอดพอเหลือง (เพื่อไม่ให้อบแล้วเป็นเมือก และเนื้อยุ่ย)     2. นำมันเทศ แครอท และหอมใหญ่ไปผัดกับกระเทียมให้พอหอม พอหอมใหญ่เริ่มสุกให้ใส่น้ำ ปรุงรสด้วยซอสมะเขือเทศ น้ำตาลทราย และแม็กกี้ (ถ้าใครชอบมะเขือเทศให้ใส่ตามลงไปเลย)     3. ใส่ไก่ที่ทอดไว้ลงไปอบ ปิดฝา อบทิ้งไว้ 1 ชั่วโมง (ถ้าใช้หม้อเทฟลอน ไม่ต้องคนบ่อย เพราะไม่ติดหม้อ แต่ถ้าเป็นหม้อสแตนเลส ต้องหมั่นคน เพราะจะติดหม้อแล้วไหม้) ตักใส่จาน พร้อมเสิร์ฟ     + ดูวิธีทำเพิ่มเติมได้ที่ ไก่อบซอส อร่อย 3 รส กินได้ทั้งครอบครัว
++++++++++++++


13. ผัดมะกะโรนี      สุดสัปดาห์นี้มาทำเมนูผัดมะกะโรนีจานโตกินทั้งครอบครัวกัน ใส่เนื้อสัตว์ตามชอบผัดกับไข่ไก่ ปรุงรสด้วยซอสมะเขือเทศ พอทำเสร็จปุ๊บอย่ารอช้า ตักกินเลยจ้า ส่วนผสม ผัดมะกะโรนี     • มะกะโรนี 1 ถ้วย     • เนื้อสัตว์ตามชอบ 200 กรัม     • หอมใหญ่หั่น 1/2 หัว     • มะเขือเทศหั่น 1 ลูก     • ไข่ไก่ 3 ฟอง     • ซอสมะเขือเทศ 1/2 ถ้วย     • เกลือป่น เล็กน้อย     • ต้นหอมหั่นท่อนวิธีทำผัดมะกะโรนี     1. ต้มน้ำให้เดือดใส่มะกะโรนีลงไปต้มประมาณ 5 นาที เสร็จแล้วแช่ทิ้งไว้ในน้ำร้อนประมาณ 5 นาทีจนนิ่มตามชอบ ตักขึ้นใส่ตะแกรงพักให้สะเด็ดน้ำ     2. ตั้งกระทะให้ร้อน ใส่น้ำมันลงไป ใส่เนื้อสัตว์ลงไปผัดพอสุก ตามด้วยหอมใหญ่ และมะเขือเทศ      3. พอผักเริ่มนิ่มแล้วตอกไข่ใส่ลงไป คลุกเคล้าให้เข้ากันดีจนไข่สุก      4. ใส่มะกะโรนีลงไป ตามด้วยซอสมะเขือเทศ ปรุงรสด้วยเกลือป่น ผัดคลุกเคล้าให้เข้ากัน ใส่ต้นหอมลงไปคลุกเคล้าให้เข้ากันดี ตักใส่จานเสิร์ฟ     + ดูวิธีทำเพิ่มเติมได้ที่ ผัดมะกะโรนี จานอร่อยรสกลมกล่อมสีสันชวนหิว
++++++++++++++


14. ซี่โครงหมูบาร์บีคิว      ใครอยากลองทำเมนูบาร์บีคิวเหมือนกันบ้างคะ ขอนำเสนอเมนูซี่โครงหมูบาร์บีคิว สูตรจาก คุณ isweet สมาชิกเว็บไซต์พันทิปดอทคอม ใช้ซอสมะเขือเทศผสมกับเครื่องปรุง จากนั้นเอาไปหมักกับซี่โครงและเคี่ยวจนนุ่ม ส่วนผสม ซี่โครงหมูบาร์บีคิว     • ซอสมะเขือเทศ 1 ขวดเล็ก (ประมาณ 3 ถ้วย)     • ซอสพริก 2 ถ้วย (สูตรนี้ไม่ได้ใช้วูสเตอร์ซอส จึงใช้ซอสพริกแทน)     • ขิงอ่อนสับละเอียด 1/3 ถ้วย (ใช้ขิงแก่ก็ได้ใส่ในปริมาณตามชอบ)     • กระเทียมสับละเอียด 1/3 ถ้วย     • ออริกาโน่ 2 ช้อนโต๊ะ      • โรสแมรี 1 ช้อนโต๊ะ     • อบเชยป่น 2 ช้อนโต๊ะ (บางสูตรใช้ allspice แต่พอดีหมดจึงใช้แค่อบเชยค่ะ)     • เกลือ 1/2 ช้อนชา     • พริกไทยขาวป่น ประมาณ 1 ช้อนโต๊ะ      • น้ำผึ้ง 1/4 ถ้วย (ถ้าไม่มีให้ใช้น้ำตาลทราย)     • ซี่โครงหมูแบบแผ่น 2 กิโลกรัม (pork spareribs)     • น้ำเปล่า 4 ถ้วย     หมายเหตุ : ขิงและกระเทียมหากไม่ชอบเป็นชิ้น ๆ ให้นำไปปั่นจนละเอียดก่อนนำมาทำซอสได้วิธีทำซี่โครงหมูบาร์บีคิว     1. ทำซอสบาร์บีคิว โดยผสมซอสมะเขือเทศกับซอสพริกเข้าด้วยกัน ตามด้วยขิงอ่อนสับ กระเทียมสับ ออริกาโน่ โรสแมรี อบเชย เกลือ พริกไทยขาวป่น และน้ำผึ้งคนผสมให้เข้ากัน พักไว้     2. ตัดซี่โครงให้เป็นชิ้นตามชอบ (เพื่อให้ใส่หม้อหรือกระทะได้ง่าย ใครมีหม้อใหญ่ ๆ จะใส่ทั้งแผ่นก็ได้)     3. ใส่ซอสบาร์บีคิวลงในกระทะ (หรือหม้อก็ได้ตามสะดวก) เติมน้ำเปล่าลงไปคนผสมให้ซอสละลายเข้ากัน จากนั้นนำซี่โครงใส่ลงไปในหม้อ ต้มพอเดือดแล้วเคี่ยวต่อด้วยไฟอ่อนประมาณ 1.30-2 ชั่วโมง (เพื่อให้ซอสเข้าเนื้อและเปื่อยนุ่ม)     หมายเหตุ : บางสูตรก็นำซี่โครงไปต้มในน้ำเปล่าจนนุ่ม จากนั้นนำมาทาซอสก่อนย่าง ขณะย่างก็ทาซอสเรื่อย ๆ จนเข้าเนื้อ แต่ไม่ว่าจะทำวิธีไหนก็ได้เหมือนกัน     4. นำซี่โครงที่เคี่ยวจนเนื้อนุ่มและซอสซึมเข้าเนื้อแล้วมาทาซอสบาร์บีคิวให้ชุ่มอีกครั้ง จากนั้นนำไปอบ (หรือย่างตามสะดวก) ที่อุณหภูมิ 180 องศาเซลเซียส ประมาณ 10-13 นาที ส่วนซอสที่เหลือเก็บไว้ ราดอีกทีตอนจัดเสิร์ฟวิธีจัดเสิร์ฟ     • วิธีจัดเสิร์ฟจะมี 2 แบบ คือ แบบหงายและแบบคว่ำ โดยทาซอสให้ชุ่มก่อนเสิร์ฟจะดูน่ากิน วิธีรับประทาน     1. หงายชิ้นซี่โครงหมูขึ้นแล้วใช้มีดกรีดตรงเอ็นบาง ๆ กลางชิ้นกระดูกซี่โครงแต่ละซี่      2. จากนั้นแซะกระดูกออกให้เหลือแต่เนื้อ (หากตัวซี่โครงเปื่อยได้ที่ กระดูกจะร่อนออกอย่างง่ายดาย)     + ดูวิธีทำเพิ่มเติมได้ที่ ซี่โครงหมูบาร์บีคิว อาหารฝรั่งเลอค่า แบบโฮมเมดที่ใครก็ทำได้
++++++++++++++


15. บาร์บีคิวหมู      ใครอยากจัดปาร์ตี้เล็ก ๆ ภายในครอบครัว อยากให้ลองทำเมนูบาร์บีคิวหมู สูตรจาก นิตยสารแม่บ้าน ซอสบาร์บีคิวทำจากซอสมะเขือเทศผสมเนย เสร็จแล้วนำไปหมักกับเนื้อหมู จับเสียบไม้ย่างกับผักตามชอบ ส่วนผสม บาร์บีคิวหมู     • หอมใหญ่สับ 1 ช้อนโต๊ะ     • เนยสดชนิดจืด 1 ช้อนโต๊ะ         • ใบกระวาน 2 ใบ     • ซอสมะเขือเทศ 1 ถ้วยตวง     • เนื้อมะเขือเทศสับ     • น้ำตาลทราย 1 ช้อนชา     • ซอสเปรี้ยว  2 ช้อนชา     • เกลือป่น     • พริกไทยป่นเล็กน้อย     • เนื้อหมูสันใน (หั่นชิ้นสี่เหลี่ยม) 200 กรัม     • ข้าวโพดหวาน (หั่นตามขวาง) 1 ฝัก     • แตงกวาญี่ปุ่น 1 ลูก     • หอมใหญ่หัวเล็ก 1 หัว     • พริกหวาน หรืออื่น ๆ ตามชอบ     • ออริกาโน่ วิธีทำบาร์บีคิวหมู    
 1. เริ่มจากทำซอสบาร์บีคิวโดยผัดหอมใหญ่กับเนยสดให้หอม ใส่ใบกระวาน 
ซอสมะเขือเทศ เนื้อมะเขือเทศ ปรุงรสด้วยน้ำตาลทราย ซอสเปรี้ยว เกลือป่น 
และพริกไทยป่นคนให้เข้ากัน ตั้งไฟจนเดือดสักครู่ ยกลง      2. 
นำเนื้อหมูหมักกับซอสบาร์บีคิวประมาณ 30 นาที 
พอครบเวลาก็เสียบเนื้อสัตว์สลับกับข้าวโพดหวาน แตงกวาญี่ปุ่น หอมใหญ่ 
และพริกหวาน นำไปย่างจนสุกหอม 
(ขณะย่างพรมด้วยซอสบาร์บีคิวที่เหลือจากการหมัก) โรยด้วยออริกาโน่ 
พร้อมเสิร์ฟ     + ดูวิธีทำเพิ่มเติมได้ที่ อร่อยดีเพราะมี...บาร์บีคิว ซอสหมักสูตรพิเศษ
++++++++++++++


16. บาร์บีคิวเนื้อ      ถ้ายังกินบาร์บีคิวหมูไม่จุใจลองมาต่อด้วยเมนูบาร์บีคิวเนื้อ สูตรจาก นิตยสารแม่บ้าน เนื้อนุ่มฉ่ำซอสบาร์บีคิว ตัดเลี่ยนด้วยข้าวโพดกับพริกหวาน ส่วนผสม บาร์บีคิวเนื้อ     • หอมใหญ่สับ 1 หัว     • เนยสดชนิดเค็ม 1 ช้อนโต๊ะ     • ใบกระวาน 2-3 ใบ     • ซอสมะเขือเทศ 1 ถ้วยตวง     • น้ำตาลทรายแดง 1 ช้อนชา     • ซอสเปรี้ยว 1 ช้อนชา     • เกลือป่น 1/8 ช้อนชา     • พริกไทยป่น 1/8 ช้อนชา     • โรสแมรีสดสับ 1 ช้อนชา     • เนื้อสันในวัว 150-200 กรัม     • น้ำมันมะกอก     • พริกไทยป่น     • โรสแมรีสด 1 ช้อนชา     • กระเทียมสับ 1 กลีบ     • มะเขือเทศราชินี     • ซูกินี     • หอมใหญ่     • ข้าวโพด     • พริกหวาน วิธีทำบาร์บีคิวเนื้อ    
 1. เริ่มจากทำซอสบาร์บีคิว โดยผัดหอมใหญ่กับเนยสดให้หอม ใส่ใบกระวาน 
โรสแมรีสับ ซอสมะเขือเทศ ปรุงรสด้วยน้ำตาลทรายแดง ซอสเปรี้ยว เกลือป่น 
และพริกไทยป่นคนให้เข้ากันพอเดือด ยกลงพักไว้ให้เย็น     2. นำเนื้อสันในวัวหั่นเป็นชิ้นสี่เหลี่ยมพอคำหมักกับซอสบาร์บีคิว 1 ชั่วโมง    
 3. นำมะเขือเทศราชินี ซูกินี หอมใหญ่ ข้าวโพด 
และพริกหวานมาผสมกับน้ำมันมะกอก พริกไทยป่น โรสแมรีสด 
และกระเทียมสับคลุกเคล้าให้เข้ากัน 
นำไปเสียบสลับกับเนื้อสันในวัวหมักตามชอบ นำไปย่างจนสุกหอม 
(ขณะย่างพรมด้วยซอสบาร์บีคิวที่เหลือจากการหมัก) พร้อมเสิร์ฟ     + ดูวิธีทำเพิ่มเติมได้ที่ อร่อยดีเพราะมี...บาร์บีคิว ซอสหมักสูตรพิเศษ
++++++++++++++


17. พาสต้าซอสครีมมะเขือเทศ      วันหยุดไม่ได้ออกไปไหนก็ชวนลูกรักเข้าครัวช่วยทำเมนูพาสต้าซอสครีมมะเขือเทศ สูตรจาก เฟซบุ๊ก เมนูคุณแม่มือใหม่-เจ้าตัวน้อย จับเส้นพาสต้าผัดกับซอสมะเขือเทศ ใส่หน่อไม้ฝรั่งกับเห็ดหอม เพิ่มกลิ่นหอมจากนมส่วนผสม พาสต้าซอสครีมมะเขือเทศ      • เส้นพาสต้า      • เนยจืด 1 ช้อนโต๊ะ     • กระเทียมสับ      • หมูสับ      • เห็ดหอมสดซอย      • หน่อไม้ฝรั่ง      • นมจืด 1 กล่องเล็ก     • ชีส (ไม่ใส่ก็ได้)     • ซอสมะเขือเทศทำเอง (มะเขือเทศผสมกับแอปเปิลนึ่ง นำไปปั่น ๆ)     • ข้าวโพดหวานต้ม      • เกลือป่น     • พริกไทย วิธีทำพาสต้าซอสครีมมะเขือเทศ     1. ต้มเส้นพาสต้าให้สุก พักไว้      2. ตั้งกระทะใช้ไฟกลาง ใส่เนยจืดกับกระเทียม ผัดพอหอมใส่หมูสับ เห็ด และหน่อไม้ฝรั่ง ผัดจนหมูสุก     3. ใส่นม ชีส และซอสมะเขือเทศ ตามด้วยข้าวโพดหวาน ปรุงรสด้วยเกลือกับพริกไทย      4. ใส่เส้นพาสต้าลงไปคลุกจนเข้ากัน ตักใส่ภาชนะ     + ดูวิธีทำเพิ่มเติมได้ที่ 55 เมนูอาหารลูกวัย 1 ขวบขึ้นไป อาหารเด็กปรุงด้วยรักจากแม่
++++++++++++++


18. เกี๊ยวต้มซอสมะเขือเทศ      จากที่เคยทำเกี๊ยวน้ำให้เด็กกินอร่อย ๆ ลองเปลี่ยนเป็นเกี๊ยวต้มสักมื้อดีไหม สูตรจาก เฟซบุ๊ก เมนูคุณแม่มือใหม่-เจ้าตัวน้อย ความพิเศษคือ จับเกี๊ยวไปต้มกับซอสมะเขือเทศให้ทั้งสีสวยและรสหวาน เสิร์ฟกับกวางตุ้งผัดเนยส่วนผสม เกี๊ยวต้มซอสมะเขือเทศ     • แผ่นเกี๊ยว     • หมูสับ     • น้ำมันงา     • ซีอิ๊วขาว (สูตรไร้สารกันบูด)      • ผักกวางตุ้ง     • เนยจืด     • กระเทียมสับ     • มะเขือเทศ     • น้ำตาลทราย 1 ช้อนโต๊ะ     • เกลือป่น 1/2 ช้อนชาวิธีทำเกี๊ยวต้มซอสมะเขือเทศ      1. ควักไส้มะเขือเทศออก 4 ลูก นำไปปั่นกับน้ำ 2 แก้ว เอาไปเคี่ยวด้วยไฟอ่อน ใส่น้ำตาลทรายกับเกลือป่นลงไป      2. นำหมูสับหมักน้ำมันงาและซีอิ๊วขาว ห่อด้วยแผ่นเกี๊ยว     3. นำเกี๊ยวไปต้มในซอสมะเขือเทศใช้ไฟอ่อน รอจนสุกตักขึ้น     4. ตั้งกระทะใส่เนยจืด เอาผักกวางตุ้งกับกระเทียมสับลงไปผัดจนสุก จัดใส่จาน โปะเกี๊ยวลงไป     + ดูวิธีทำเพิ่มเติมได้ที่ 55 เมนูอาหารลูกวัย 1 ขวบขึ้นไป อาหารเด็กปรุงด้วยรักจากแม่
++++++++++++++


19. ไข่ยัดไส้เต้าหู้ไข่      เติมสีสันให้กับเมนูไข่แบบเดิม ๆ ด้วยการจับแปลงร่างห่อเต้าหู้ไข่ดีกว่า สูตรจาก คุณชื่อนี้ยังไม่ได้รับการอนุมัติ สมาชิกเว็บไซต์พันทิปดอทคอม แผ่นไข่ห่อเต้าหู้ดูแปลกตา มาพร้อมซอสมะเขือเทศผัดหมู หั่นเป็นชิ้นพอคำ   ส่วนผสม ไข่ยัดไส้เต้าหู้ไข่      • เต้าหู้ไข่     • น้ำมันพืช     • ไข่ไก่     • หมูสับ     • มะเขือเทศ (หั่นเป็นชิ้นเล็ก)     • หอมใหญ่ (หั่นเป็นชิ้นเล็ก)     • น้ำปลา     • น้ำตาลทราย     • ซอสมะเขือเทศ     • ต้นหอมซอยวิธีทำไข่ยัดไส้เต้าหู้ไข่     
 1. ใส่น้ำมันลงในกระทะ นำขึ้นตั้งไฟพอร้อน ใส่เต้าหู้ไข่ลงไปกลิ้งในกระทะ 
(เพื่อไม่ให้เต้าหู้แตก) ตักเต้าหู้ไข่ใส่จาน เตรียมไว้     2. ตีไข่ไก่พอแตก จากนั้นนำไปทอดจนสุก ตักไข่เจียวใส่จาน วางเต้าหู้หลอดลงไปแล้วม้วนเป็นท่อน เตรียมไว้     3. ผัดหมูสับกับมะเขือเทศ และหอมใหญ่ ปรุงรสด้วยน้ำปลา น้ำตาลทราย และซอสมะเขือเทศ ชิมรสตามชอบ ยกลงจากเตา เตรียมไว้     4. หั่นไข่ม้วนเป็นชิ้น ๆ จัดใส่จาน ตักส่วนผสมน้ำราดลงไป แต่งด้วยผักชีและต้นหอม พร้อมเสิร์ฟ     + ดูวิธีทำเพิ่มเติมได้ที่ ไข่ม้วนยัดไส้เต้าหู้ไข่ทรงเครื่อง เมนูไข่เก่า ๆ นำมาเล่าใหม่     อ่านมาจนถึงบรรทัดนี้เพื่อน
 ๆ รู้สึกหิวเหมือนกันไหม ใครที่มีซอสมะเขือเทศหยิบออกมาเตรียมไว้เลยค่ะ 
เลือกสูตรที่ชอบแล้วลงมือทำกันเลยค่ะ ใครใจดีขอแบ่งมาชิมหน่อยนะคะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






19 เมนูจากซอสมะเขือเทศ แค่ขวดเดียวอร่อยแบบไม่ซ้ำใคร





อัปเดตล่าสุด 3 เมษายน 2560 เวลา 14:31:38
 51,648 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































