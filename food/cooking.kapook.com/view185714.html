




เมนูไมโล โอวัลติน สูตรขนมและเครื่องดื่มหลากสไตล์ไม่จำเจ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรขนม






11 เมนูไมโล โอวัลติน หลากเมนูอร่อยไม่ใช่แค่เครื่องดื่ม




46,903อ่าน







0















      ใครชอบเครื่องดื่มตามกระแส ชวนมาทำเมนูไมโล โอวัลติน แค่มีผงเครื่องดื่มซองเดียวก็เนรมิตได้ทั้งเครื่องดื่มและขนมรสเข้มข้น ทำเองคุ้มจริง ๆ ว่าไหมทุกคน            หลังจากที่ไมโลกระป๋องตอนนี้กระแสดีมาก ๆ แต่ก็อาจจะหาซื้อมาดื่มยากไปสักนิด วันนี้กระปุกดอทคอมเลยจะชวนเพื่อน ๆ มาแหวกกระแสจับทั้งผงไมโลและผงโอวัลตินมาทำเครื่องดื่มรวมทั้งขนมกัน นอกจากจะชงเป็นเครื่องดื่มร้อน-เย็นไว้ดื่มกันแล้ว เรายังมีสูตรขนมที่น่าสนใจมาฝากอีกด้วย







1. ไมโลโรงเรียน 



 
 
      ย้อนวัยด้วยการทำเครื่องดื่มไมโลโรงเรียนสักแก้วดีไหม 
ส่วนผสมน้อยมาก มีแค่ผงไมโลชงกับน้ำร้อน เติมน้ำแข็งให้เต็มแก้ว 
แค่นี้ก็พร้อมดื่มแล้ว
  
  
  
  


ส่วนผสม ไมโลโรงเรียน



      • น้ำร้อน
  
  
  
  
      • ไมโล (3 in 1) 1 ซอง
  
  
  
  
      • น้ำแข็ง
  
  
  
  
      • นมสด (สำหรับราดหน้า)
  
  
  
  


วิธีทำไมโลสูตรรถโรงเรียน 



      1. เทน้ำร้อนลงในแก้วประมาณ 1/4 ของแก้ว
  
  
  
  
      2. เทไมโล 3 in 1 ลงไป คนผสมให้ละลายจนเข้ากันดี
  
  
  
  
      3. เทน้ำแข็งลงไปประมาณ 3/4 ของแก้ว คนจนกว่าไมโลทั้งแก้วจะเย็นทั่ว
  
  
  
  


+++++++++++++++++ 



2. บราวนี่ไมโล





      ใครจะไปเชื่อว่าผงไมโลเอามาทำขนมหวานได้ด้วย พบกับเมนูบราวนี่ไมโล สูตรจาก คุณ medievil สมาชิกเว็บไซต์พันทิปดอทคอม เนื้อบราวนี่หอมกลิ่นไมโลผสมผสานความเข้มจากผงโกโก้ พออบเสร็จก็โรยผงไมโลตบท้าย
  
  
  
  


ส่วนผสม บราวนี่ไมโล (สูตรสำหรับบราวนี่ขนาด 2.5x2.5 นิ้ว จำนวน 12 ชิ้น) 
  
  
  
  


      • ผงไมโล 1/2 ถ้วยตวง
  
  
  
  
      • ผงโกโก้ 3 ช้อนโต๊ะ
  
  
  
  
      • ไข่ไก่ 2 ฟอง
  
  
  
  
      • เนยสดจืด (อุณหภูมิห้อง) 10 ช้อนโต๊ะ หรือ 145 กรัม
  
  
  
  
      • แป้งสาลีอเนกประสงค์ 1/2 ถ้วยตวง
  
  
  
  
      • น้ำตาลทราย 1+1/2 ถ้วยตวง (สูตรนี้จะไม่หวานมาก ติดขมปลายลิ้น
 ถ้าเพื่อน ๆ ชอบบราวนี่หวานหน่อย ให้เพิ่มน้ำตาลอีก 1/4 ถ้วยตวง)
  
  
  
  
      • เกลือป่น 1/2 ช้อนชา
  
  
  
  
      • กลิ่นวานิลลา 1 ช้อนชา
  
  
  
  


วิธีทำบราวนี่ไมโล



      1. วอร์มเตาอบที่อุณหภูมิ 170 องศาเซลเซียส 
โดยปรับตะแกรงวางถาดอบไว้ที่ชั้นล่าง หรือประมาณ 1/3 ของเตา 
และกรุกระดาษฟอยล์ในถาดอบ เตรียมไว้
  
  
  
  
      2. ตุ๋นช็อกโกแลต (double boiler) 
โดยเตรียมหม้อต้มน้ำและอ่างผสม (หม้อต้มน้ำสามารถวางบนอ่างผสมได้) 
ใส่น้ำเปล่าประมาณ 1/3 ของหม้อต้ม ต้มน้ำให้เดือด 
จากนั้นวางอ่างผสมลงบนหม้อต้ม (อย่าให้ก้นอ่างผสมแตะโดนน้ำ) ใส่เนยจืด 
ผงไมโล ผงโกโก้ เกลือ และน้ำตาลทราย ลงในอ่างผสม 
คนให้ส่วนผสมทั้งหมดละลายและเหนียวข้น ยกลงจากหม้อต้ม
  
  
  
  
      3. ใส่ไข่ไก่กับกลิ่นวานิลลาลงไป คนผสมแรง ๆ 
ให้ส่วนผสมทั้งหมดเข้ากัน ใส่แป้งสาลีอเนกประสงค์ คนให้เข้ากัน 
พอส่วนผสมเข้ากันแล้วให้คนแรง ๆ จนส่วนผสมเนียนข้นและมีความเงา 
เทส่วนผสมที่ได้ลงในถาดอบที่เตรียมไว้
  
  
  
  
      4. นำเข้าเตาอบที่อุณหภูมิ 170 องศาเซลเซียส อบด้วยไฟบน-ล่าง 
(ไม่เปิดพัดลม) โดยวางถาดอบไว้ที่ชั้นล่างประมาณ 1/3 ของเตาอบ อบนานประมาณ 
20-25 นาที หรือจนสุก (ทดสอบโดยใช้ไม้จิ้มฟันจิ้มตรงกลางขนม 
ถ้าไม่มีส่วนผสมติดมา แสดงว่าสุกแล้ว)
  
  
  
  
      5. พักขนมในถาดอบจนเย็นตัว จากนั้นนำออกจากถาดอบ 
แล้วนำเข้าตู้เย็นเป็นเวลา 1/2-1 ชั่วโมง หรือจนขนมแข็งขึ้นเล็กน้อย 
(จะตัดง่าย) ตัดขนมเป็นชิ้นสี่เหลี่ยม 2.5x2.5 นิ้ว จำนวน 12 ชิ้น 
(ถ้าขอบขนมไม่สวย ตัดทิ้งได้) แล้วตกแต่งก่อนเสิร์ฟ 
(ในสูตรนี้ตกแต่งโดยการตัดกระดาษฟอยล์เป็นรูปหัวใจ วางไว้ตรงกลางขนม 
แล้วโรยด้วยน้ำตาลไอซิ่ง ส่วนชิ้นอื่น ๆ โรยด้วยไมโล) 
  
  
  
  


      + ดูวิธีทำเพิ่มเติมได้ที่ บราวนี่ไมโล เมนูขนมเกาะกระแสแต่ก้อนใหญ่กว่ามาก 
 


+++++++++++++++++++
  
  
  
  



3. เค้กโอวัลติน





      ต่อด้วยเค้กโอวัลติน สูตรจาก คุณ peachgirl_pp จับแป้งเค้กผสมกับผงโอวัลติน เติมน้ำตาลทราย แต่งด้วยช็อกโกแลตชิพ และเอาไปอบในไมโครเวฟจนสุก 



ส่วนผสม เค้กโอวัลติน



      • แป้งเค้ก 2 ช้อนโต๊ะ

      • ผงโอวัลติน 2 ช้อนโต๊ะ

      • ผงฟู 1/4 ช้อนชา

      • น้ำตาลทราย 1 ช้อนโต๊ะ

      • น้ำมันพืช 1 ช้อนโต๊ะ

      • นมสด 2 ช้อนโต๊ะ

      • ช็อกโกแลตชิพเล็กน้อย สำหรับแต่งหน้า



วิธีทำเค้กโอวัลติน



      1. ผสมแป้งเค้ก ผงโอวัลติน ผงฟู และน้ำตาลทราย เข้าด้วยกัน 

      2. ใส่น้ำมันพืชและนมสดลงไป คนผสมให้เข้ากัน ตักใส่ถ้วยสำหรับเข้าไมโครเวฟ วางช็อกโกแลตชิพลงไปเล็กน้อย 

      3. นำเข้าเตาไมโครเวฟนานประมาณ 1 นาที นำออกจากเตา ใช้ช้อนเกลี่ยช็อกโกแลตชิพที่เยิ้ม ๆ เล็กน้อย พร้อมเสิร์ฟ



      + ดูวิธีทำเพิ่มเติมได้ที่ เค้กโอวัลติน สูตรไมโครเวฟ ทำง่าย ๆ ได้ใน 2 นาที



+++++++++++++++++ 




4. โอวัลตินภูเขาไฟ 
 






      และแล้วก็มาถึงเครื่องดื่มที่รอคอยนั่นคือ โอวัลตินภูเขาไฟ 
จับผงโอวัลตินผสมกับนมข้นหวาน เติมน้ำร้อนคนให้เข้ากัน เทใส่ในเกล็ดน้ำแข็ง
 แล้วโปะผงโอวัลตินพูน ๆ 
  
  
  
  
  
  


ส่วนผสม โอวัลตินภูเขาไฟ



      • ผงโอวัลติน 8 ช้อนโต๊ะ
  
  
  
  
  
  
      • นมข้นหวาน 3 ช้อนโต๊ะ
  
  
  
  
  
  
      • น้ำแข็ง 1 แก้ว
  
  
  
  
  
  
      • เกล็ดน้ำแข็ง 1/2 ถ้วย
  
  
  
  
  
  


วิธีทำโอวัลตินภูเขาไฟ



      1. ต้มน้ำเปล่าให้เดือด เตรียมไว้
  
  
  
  
  
  
      2. ใส่โอวัลติน 5 ช้อนโต๊ะลงในแก้วทนความร้อน เติมนมข้นหวาน และใส่น้ำร้อนลงไปประมาณ 1/2 แก้ว จากนั้นคนให้เข้ากันดี
  
  
  
  
  
  
      3. ตักเกล็ดน้ำแข็งใส่ในแก้วทรงสูงให้เต็มแก้ว เทโอวัลตินที่ชงไว้ลงไป โปะผงโอวัลตินที่เหลือด้านบน 
  
  
  
  
  
  


++++++++++++++++ 
  
  
  
  


5. ถั่วกรอบแก้วเคลือบโอวัลติน





      คลายง่วงช่วงบ่ายด้วยถั่วกรอบแก้วเคลือบโอวัลติน สูตรจาก คุณ rin\'s cookbook (#rinscookbook) จับถั่วไปคั่วในกระทะกับน้ำเชื่อมผสมผงโอวัลตินและน้ำตาลทราย สุดท้ายโรยงา 
  
  
  
  
  
  


ส่วนผสม ถั่วกรอบแก้ว



      • ถั่วลิสงดิบ 3 + 1/2 ถ้วยตวง
  
  
  
  
  
  
      • น้ำตาลทราย 2+1/2 ถ้วยตวง
  
  
  
  
  
  
      • ผงโอวัลติน 2-3 ช้อนโต๊ะ (หรือผงโกโก้)
  
  
  
  
  
  
      • ผงกาแฟเล็กน้อย (ใส่หรือไม่ใส่ก็ได้)
  
  
  
  
  
  
      • น้ำเปล่า 1+1/2 ถ้วยตวง
  
  
  
  
  
  
      • เกลือป่น 1/2 ช้อนชา
  
  
  
  
  
  
      • งาขาวคั่ว 1/4 ถ้วยตวง
  
  
  
  
  
  


วิธีทำถั่วกรอบแก้ว



      1. ล้างถั่วลิสงในน้ำสะอาด ใช้มือคนไป-มาแล้วคัดถั่วเม็ดที่เสียออกไป เทใส่ตะแกรงพักให้สะเด็ดน้ำ
  
  
  
  
  
  
      2. ตั้งกระทะโดยยังไม่ต้องเปิดไฟ ใส่น้ำตาลทรายลงไป ตามด้วยผงโอวัลติน คนให้เข้ากัน 
  
  
  
  
  
  
      3. ใส่น้ำเปล่าลงไปคนให้เข้ากันจนน้ำตาลทรายละลาย 
ใส่ถั่วลิสงลงไปคนให้เข้ากัน เปิดไฟกลาง 
คนไปคนมาระยะหนึ่งจนน้ำเชื่อมเดือดพล่าน คนไม่ต้องบ่อยมาก
  
  
  
  
  
  
      4. 
พอน้ำเชื่อมเริ่มเหนียวข้นเปลี่ยนเป็นสีน้ำตาลเข้มให้คนบ่อยขึ้น คนไปเรื่อย
 ๆ พอน้ำเชื่อมงวดและเหนียวมากขึ้นให้ปรับเป็นไฟอ่อน คนต่อไปเรื่อย ๆ 
อีกประมาณ 2-3 นาที สังเกตเห็นว่าน้ำเชื่อมแห้ง น้ำตาลตกทราย ปิดไฟ 
  
  
  
  
  
  
      5. โรยเกลือป่น เปิดไฟเป็นไฟอ่อน คนไปเรื่อย ๆ 
จนถั่วทุกเม็ดเริ่มเปียกและมีน้ำตาลเยิ้มออกมา โรยงาขาวคั่ว คนไปเรื่อย ๆ 
จนงาเคลือบทั่วตัวถั่ว ปิดไฟ 
  
  
  
  
  
  
      6. เทถั่วกรอบแก้วลงในถาดที่รองด้วยกระดาษรองอบ 
รองด้วยแผ่นซิลิโคน หรือถาดทาน้ำมัน 
รีบใช้ไม้พายเกลี่ยถั่วให้กระจายออกจากกัน 
หรือใช้ช้อนช่วยแยกให้ถั่วกระจายตัวก่อนถั่วจะแข็งตัวติดกันเป็นก้อน 
เริ่มแรกถั่วจะยังไม่กรอบ แต่พอเย็นตัวจะกรอบขึ้น พักทิ้งไว้จนเย็นสนิท 
เก็บใส่ขวดโหลได้นานเป็นเดือน เหมาะให้คนอื่นหรือเป็นของว่างในบ้าน
  
  
  
  
  
  


      + ดูวิธีทำเพิ่มเติมได้ที่ ถั่วกรอบแก้วเคลือบโกโก้ ของว่างเคี้ยวเพลินกรอบนานวัยไหนก็ชอบ 
 
 


+++++++++++++++++ 



6. ไมโลบอล





ภาพจาก คุณ sandy_sine สมาชิกเว็บไซต์พันทิปดอทคอม
          ชวนทำไมโลบอลหรือไมโลหนึบแบบง่าย ๆ แค่มีส่วนผสม 3 อย่าง ได้แก่ ผงไมโล แครกเกอร์ และนมข้นหวาน ปั้นเป็นก้อนกลมขนาดตามชอบ ส่วนผสม ไมโลบอล     • แครกเกอร์ 70 กรัม     • ไมโล 70 กรัม     • นมข้นหวาน 100 กรัมวิธีทำไมโลบอล     1. นำแครกเกอร์มาปั่นให้ละเอียด      2. นำแครกเกอร์และผงไมโลร่อนแล้วมาผสมรวมกัน ใส่นมข้นหวานลงไป คลุกเคล้าส่วนผสมทั้งหมดให้เข้ากัน คลุมด้วยพลาสติกถนอมอาหารแช่ตู้เย็น 1 ชั่วโมงให้ขนมเซตตัว     3. พอครบเวลานำมาตัดแบ่งและปั้นเป็นลูกกลม ๆ คลุกด้วยผงไมโลอีกครั้ง พร้อมจัดเสิร์ฟ     + ดูวิธีทำเพิ่มเติมได้ที่ ไมโลบอล ขนมง่าย ๆ เคี้ยวหนึบรสเข้มหอมอร่อย
+++++++++++++++++++
7. ไมโลครีมนมสด








ภาพจาก คุณ sandy_sine สมาชิกเว็บไซต์พันทิปดอทคอม    
          เครื่องดื่มไมโลทั่วไปดื่มบ่อยก็เบื่อ ลองมาทำเครื่องดื่มไมโลครีมนมสดบ้างดีไหม จับทุกอย่างตีจนเป็นเนื้อครีม เทลงบนนมสด แค่นี้ก็พร้อมเสิร์ฟกันแล้วส่วนผสม ไมโลครีมนมสด     • วิปครีม แช่เย็น 1/4 ถ้วย     • ผงไมโล 2 ช้อนโต๊ะ     • นมข้นหวาน 3 ช้อนโต๊ะ     • นมสด หรือเครื่องดื่มชนิดอื่นวิธีทำไมโลครีมนมสด  

     1. ใส่วิปครีม ผงไมโล และนมข้นหวาน ลงในชามผสม คนให้เข้ากัน     2. ใช้ตะกร้อมือหรือเครื่องตีให้เป็นเนื้อครีม     3. เทนมสดลงในแก้วที่มีน้ำแข็งแล้วใส่ไมโลครีมลงไปด้านบน พร้อมเสิร์ฟ     + ดูวิธีทำเพิ่มเติมได้ที่ milo dalgona ไมโลครีมนมสด เครื่องดื่มเนียนนุ่มละมุนใครก็ทำได้
+++++++++++++++++++





8. แพนเค้กไมโล



ภาพจาก easy food good health by andy
          แพนเค้กทั่วไปคงต้องชิดซ้ายให้กับแพนเค้กไมโลแล้วล่ะ ทีเด็ดคือใส่ผงไมโลผสมกับแป้งเค้ก เติมเนย น้ำตาล และนมสด พอทอดเสร็จราดผงไมโลเติมความเข้มข้นส่วนผสม แพนเค้กไมโล     • เนยละลาย 2 ช้อนโต๊ะ     • ไข่ไก่ (เบอร์ 2) จำนวน 1 ฟอง     • น้ำตาลทราย 40 กรัม     • เกลือป่นเล็กน้อย     • นมจืด 200 มิลลิลิตร     • ไมโลทรีอินวัน 2 ซอง     • แป้งเค้ก 140 กรัม     • ผงฟู 1 ช้อนชา     • เบกกิ้งโซดา 1/4 ช้อนชา     • น้ำผึ้ง (สำหรับราด)     • ผงไมโล (สำหรับแต่ง)วิธีทำแพนเค้กไมโล     1. ละลายเนยจืด โดยใช้วิธีใส่ถ้วยแล้วแช่ในอ่างผสมที่เทน้ำร้อนไว้แล้ว      2. ตอกไข่ใส่ชามผสม คนจนไข่แตกเนียน ใส่น้ำตาลทราย เกลือป่น นมจืด และเนยละลาย จากนั้นคนให้เข้ากัน พักไว้     3. ร่อนแป้ง ผงฟู เบกกิ้งโซดา และผงไมโล รวมกัน แบ่งแป้งลงไปผสมกับส่วนผสมไข่ คนจนแป้งละลายและเนื้อเนียน นำแช่ตู้เย็น 15-20 นาที     4. นำแป้งออกมาทอดใช้ไฟปานกลางถึงอ่อน พอสุกราดด้วยน้ำผึ้ง โรยหน้าด้วยผงไมโล     + ดูวิธีทำเพิ่มเติมได้ที่ แพนเค้กไมโล อาหารเช้ารสเข้มข้น อร่อยนุ่มไม่จำเจ
+++++++++++++++++++
9. เค้กหน้านิ่มไมโล




ภาพจาก easy food good health by andy
          มาต่อกันที่เค้กหน้านิ่มไมโล ตัวเค้กทำได้ทั้งวิธีนึ่ง อบ หรือใช้หม้อหุงข้าว เติมความหวานจากนมข้นหวาน ส่วนหน้านิ่มใส่แป้งกวนไส้เพิ่มความข้นหนืด ส่วนผสม เค้กไมโล     • ไข่ไก่ (เบอร์ 3) 6 ฟอง     • กลิ่นวานิลลา 1/2 ช้อนชา     • นมข้นหวาน 1 กระป๋อง     • เกลือป่นเล็กน้อย     • แป้งเค้ก 160 กรัม     • ผงฟู 2 ช้อนชา     • ผงไมโล 40 กรัมส่วนผสม หน้านิ่มไมโล     • เครื่องดื่มไมโล 2 กระป๋อง 480 มิลลิลิตร     • แป้งกวนไส้ หรือแป้งข้าวโพด 40 กรัม     • น้ำตาลทราย 60 กรัม (ปรับตามชอบเลย)     • เนยจืด 50 กรัมวิธีทำเค้กไมโลหน้านิ่ม     1. แยกไข่แดงใส่ชามผสม เติมกลิ่นวานิลลา คนจนไข่เป็นเนื้อเนียน     2. ใส่นมข้นหวานและเกลือป่น คนจนส่วนผสมเข้ากัน     3. ร่อนแป้งเค้ก ผงฟู และผงไมโล ลงไป คนจนส่วนผสมเข้ากัน พักไว้     4. ระหว่างนี้ตีไข่ขาวจนตั้งยอดอ่อน เสร็จแล้วใส่ลงไปในส่วนผสมแป้ง คนจนส่วนผสมเข้ากัน ตักใส่พิมพ์ นำไปนึ่ง อบ หรือใส่หม้อหุงข้าว     5. กรณีนำไปนึ่งให้ตักใส่พิมพ์กระดาษ รองด้วยพิมพ์อะลูมิเนียมหรือพิมพ์ซิลิโคนทนความร้อน ตักใส่ประมาณ 1/2 ส่วน เอาไปนึ่งหลังน้ำเดือด ใช้ไฟแรงหรือไฟปานกลางประมาณ 10-12 นาที ขึ้นอยู่กับพิมพ์     6. กรณีอบด้วยเตาอบให้ตักใส่พิมพ์ อบไฟบน-ล่างที่อุณหภูมิ 180 องศาเซลเซียส ประมาณ 20 นาที     7. กรณีใช้หม้อหุงข้าวไฟฟ้า ขนาด 1 ลิตร เทส่วนผสมแป้งใส่หม้อหุงข้าว ปิดฝา หลังจากไฟตัดแล้วรอจนเค้กสุก กดไฟประมาณ 3 รอบ ใช้เวลาประมาณ 60 นาที สำหรับหม้อหุงข้าวธรรมดาใบเล็ก      8. ทำหน้านิ่มโดยผสมน้ำไมโลกระป๋อง แป้งกวนไส้หรือแป้งข้าวโพด และน้ำตาลทราย คนจนแป้งและน้ำตาลละลาย กรองส่วนผสม นำขึ้นตั้งไฟ ใช้ไฟอ่อนคนตลอดเวลาจนส่วนผสมหนืด ใส่เนยจืดลงไป คนจนเนยละลาย เสร็จแล้วราดบนเค้กนึ่ง เค้กอบ และเค้กหม้อหุงข้าว ถ้าชอบหนืดน้อยให้เติมน้ำลงไปแล้วนำตั้งไฟอีกรอบ เคี่ยวให้หนืดน้อยตามชอบแล้วนำมาราด      + ดูวิธีทำเพิ่มเติมได้ที่ เค้กหน้านิ่มไมโล 3 สไตล์ อร่อยแบบแนว ๆ ไม่น่าเบื่อ
+++++++++++++++++++
10. เค้กชิฟฟ่อนไมโลนมข้นหวาน




ภาพจาก คุณ sujitrar สมาชิกเว็บไซต์พันทิปดอทคอม
          อ้วนก็ยอม ! ชวนทำชิฟฟ่อนไมโลนมข้นหวาน เนื้อเค้กเด้ง ๆ เอาไปอบจนสุก สุดท้ายโรยผงไมโลกับนมข้นหวานส่วนผสม ชิฟฟ่อนไมโลนมข้นหวานส่วนผสม ไข่แดง     • ไข่แดง (เบอร์ 2) 6 ฟอง     • น้ำตาลทราย 80 กรัม     • นมสดรสจืด หรือน้ำเปล่า 60 กรัม     • เกลือ 1/4 ช้อนชา     • น้ำมันดอกทานตะวัน 70 กรัม     • แป้งเค้ก 100 กรัม     • ผงฟู 1 ช้อนชาส่วนผสม ไข่ขาว     • ไข่ขาว (เบอร์ 2) 6 ฟอง     • น้ำมะนาว 1 ช้อนชา     • น้ำตาลทราย 80 กรัม     • ไมโล     • นมข้นหวาน วิธีทำชิฟฟ่อนไมโลนมข้นหวาน     1. ทำส่วนผสมไข่แดงโดยนำไข่แดงและน้ำตาลทรายใส่ลงในชามผสม ตีด้วยตะกร้อตีไข่จนเป็นสีเหลืองนวล และให้น้ำตาลทรายละลายมากที่สุด     2. ใส่นมสดรสจืด เกลือ และน้ำมันดอกทานตะวัน หลังจากนั้นคนส่วนผสมให้เข้ากัน     3. หลังจากนั้นร่อนแป้งและผงฟูใส่ลงในชามผสม คนให้เข้ากันจนแป้งไม่เป็นเม็ดสีขาว พักไว้     4. ทำส่วนผสมไข่ขาวโดยนำไข่ขาวใส่ลงโถตี ตีด้วยความเร็วปานกลางจนไข่ขึ้นฟองหยาบ ใส่น้ำมะนาว ตีต่อจนขึ้นฟองละเอียด ทยอยใส่น้ำตาลทรายสลับกับการตีจนน้ำตาลหมด ตีต่อจนตั้งยอดอ่อน     5. ตักส่วนผสมไข่ขาว 1 ส่วนลงในชามผสมไข่แดง แล้วค่อย ๆ ตะล่อมให้เข้ากัน แล้วจึงตักส่วนผสมไข่ขาวส่วนที่ 2 แล้วตะล่อมให้เข้ากัน (แบ่งตักไข่ขาวเป็น 3 ส่วน)     6. เมื่อตะล่อมส่วนผสมทั้งหมดเข้ากันดีแล้ว ให้เทใส่พิมพ์ วันนี้ใช้พิมพ์ถาดสี่เหลี่ยม 6x6x2 นิ้ว ได้ 2 ถาด หรืออาจจะใช้ไซซ์ใหญ่กว่านี้ นำไปอบที่อุณหภูมิ 170 องศาเซลเซียส ประมาณ 30 นาที หรือจนกว่าจะสุก     7. หลังจากสุกนำออกจากพิมพ์แล้วพักให้เย็น โรยด้วยผงไมโล และราดด้วยนมข้นหวาน ตัดเสิร์ฟ     + ดูวิธีทำเพิ่มเติมได้ที่ เค้กชิฟฟ่อนไมโลนมข้นหวาน สูตรเด็ดอร่อยใช่เลย
+++++++++++++++++++
11. วุ้นไมโลนมสด


ภาพจาก คุณ sujitrar สมาชิกเว็บไซต์พันทิปดอทคอม
          อากาศร้อนมาทำวุ้นนมสดไมโลเติมความสดชื่นกันเถอะ มาพร้อมทั้งวิธีทำวุ้นนมและวุ้นไมโล เอาไปแช่เย็นก่อนเสิร์ฟส่วนผสม วุ้นนมสดไมโล     • ผงวุ้น 1 ช้อนโต๊ะ     • น้ำเปล่า 50 มิลลิลิตร     • นมสดจืด หรือนมโรงเรียน 1,000 มิลลิลิตร     • น้ำตาลทราย 200 กรัม     • ผงไมโล 4 ช้อนโต๊ะวิธีทำวุ้นไมโล     1. นำน้ำเปล่าใส่ลงในถ้วย โรยผงวุ้น พักไว้ 15 นาที ให้วุ้นอิ่มน้ำ และนำนมสดรสจืด หรือนมโรงเรียน ใส่ลงในหม้อ หลังจากนั้นใส่ผงวุ้นที่พักไว้ลงไป คนให้เข้ากัน     2. นำขึ้นตั้งไฟปานกลางจนวุ้นละลาย วิธีสังเกตให้ยกทัพพีขึ้นดู ถ้าไม่มีเม็ดวุ้นติดที่ทัพพีแสดงว่าละลายหมดแล้ว หลังจากวุ้นละลายดีแล้วใส่น้ำตาลทรายลงไป คนให้น้ำตาลละลาย ตั้งไฟต่อสักครู่     3. หลังจากนั้นยกลงจากเตาพักให้วุ้นคลายร้อน แล้วแบ่งวุ้นนมตักใส่ถ้วย ใส่ไมโลลงไป 2 ช้อนโต๊ะ (เพิ่ม-ลดตามชอบ) คนให้เข้ากัน     4. เทลงถาดโดยใช้กระชอนกรองเพื่อให้วุ้นเนียนขึ้น และกรองเอาผงไมโลที่ยังไม่ละลายออก หลังจากนั้นพักให้วุ้นเซตตัวสักครู่ วิธีสังเกตคือใช้นิ้วแตะดูให้หน้าวุ้นตึง ๆ เล็กน้อยก็ใส่ชั้นต่อไปได้วิธีทำวุ้นนม     1. สำหรับชั้นต่อไปจะไม่ผสมไมโล โดยที่เวลาเทจะใช้ช้อนรองเพื่อลดความแรงของน้ำวุ้นที่ใส่ลงไปและลดฟองอากาศ สำหรับการเทชั้นต่อไปนี้ วุ้นจะต้องยังร้อนอยู่ มิเช่นนั้นชั้นจะไม่ติดกัน     2. ชั้นที่ 3 ทำวิธีเดียวกับชั้นที่ 1 โดยปล่อยให้วุ้นชั้นที่ 2 เซตตัวให้หน้ามีลักษณะตึง ๆ แล้วเทวุ้นชั้นที่ 3 โดยผสมผงไมโลลงไป 2 ช้อนโต๊ะเช่นกัน     3. พักให้วุ้นเซตตัวแล้วแช่ตู้เย็นไว้ อย่างน้อย 5 ชั่วโมง หรือข้ามคืน หลังจากนั้นตัดเสิร์ฟได้เลย     + ดูวิธีทำเพิ่มเติมได้ที่ วุ้นไมโลนมสด เนื้อเนียน ไม่แยกชั้น ไม่แข็ง จากนมเหลือ ๆ


 





          จบไปแล้วสำหรับเมนูไมโล โอวัลติน ใครเป็นสาวกของผงเครื่องดื่มยี่ห้อไหนก็จัดไป จะชงเป็นเครื่องดื่มสุดคลาสสิกหรือดัดแปลงเป็นขนมเค้กก็อร่อย เลือกเอาที่สบายใจเลยค่ะ



 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






11 เมนูไมโล โอวัลติน หลากเมนูอร่อยไม่ใช่แค่เครื่องดื่ม





อัปเดตล่าสุด 31 พฤษภาคม 2564 เวลา 11:50:50
 46,903 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































