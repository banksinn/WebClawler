




มาการอง รวมสูตรเด็ด ไอเดียล้ำ ๆ ทำกินง่าย ทำขายก็รายได้ดีv

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เบเกอรี่












9 สูตรมาการอง ขนมหวานยอดฮิต ทำกินง่าย ทำขายก็สร้างรายได้ดี





36,561อ่าน














0












          รวมสูตรมาการอง ขนมหวานสุดคิวต์ หลากสีหลายไส้ ไอเดียเด็ด ๆ ในการสร้างสรรค์ขนมหวานให้น่ากิน รับรองว่าทั้งอร่อยถูกปากน่ารักถูกใจแน่ ๆ  











มาการอง ภาษาอังกฤษ คือ macaron

          มาการอง หรือมาการูน เจ้าขนมหวานก้อนกลมที่มีรสชาติหวานหอม รูปลักษณ์สีสันสดใสน่ารักน่าหม่ำ และขนาดชิ้นพอดีคำ ชวนให้ลิ้มลอง จะซื้อกินเองก็อร่อย หิ้วนำไปเป็นของขวัญก็เข้าท่า หรือใครจะครีเอตทำเป็นลายการ์ตูนเพื่อขายสร้างรายได้ก็เยี่ยมไปเลย หลายคนใช้เวลาว่างลองหัดทำมาการองแล้วเกิดปัญหามากมาย เช่น ขาไม่ขึ้น หน้าแตก ติดแน่นกับพิมพ์ เอาไม่ออก จนไม่อยากทำแล้ว อย่าเพิ่งหมดไฟไปค่ะ วันนี้เรามีวิธีการแก้ปัญหายอดฮิตในการทำ และไอเดียเด็ด ๆ ในการสร้างสรรค์มาการองให้น่ารักน่ากินกัน จะมีอะไรบ้างนั้น ไปดูกันเลย 

ปัญหายอดฮิตและวิธีแก้ในการทำมาการอง 

          มือใหม่หัดทำมาการองทั้งหลายคงจะปวดหัวกับสารพันปัญหาที่เกิดขึ้นระหว่างการทำ ทั้งขาไม่ฟู หน้าแตกร้าว ตัวแป้งเกาะแน่นกับพิมพ์ เอาไม่ออก ไม่ต้องกังวลไปค่ะ เรามีวิธีการสังเกตและแก้ไขง่าย ๆ มาฝากกัน ดังนี้ 


มาการองไม่มีขา หรืออาการที่มาการองไม่ขึ้นฟู เกิดขึ้นจากหลายสาเหตุ เช่น ใส่น้ำตาลน้อยเกินไป คนส่วนผสมมากเกินไป หรือเมื่อบีบส่วนผสมทั้งหมดแล้วนำเข้าเตาอบเลย ไม่ยอมทิ้งไว้ให้เซตตัวก่อน หรือแม้กระทั่งอบในอุณหภูมิที่ต่ำเกินไป ปัญหาเหล่านี้จะหมดไปเมื่อทำตามสูตรต่าง ๆ อย่างละเอียด เคาะถาดเพื่อไล่อากาศ และทิ้งส่วนผสมที่บีบเอาไว้ให้แห้งก่อน ไม่ติดมือ แล้วค่อยนำเข้าเตาอบในอุณหภูมิตามที่แต่ละสูตรกำหนดไว้ 


หน้ามาการองแตกร้าว เกิดจากมีอากาศในไข่ขาวมากเกินไป และส่วนผสมทั้งหมดยังผสมไม่เข้ากันดี วิธีแก้คือ ควรคนส่วนผสมให้เข้ากันจนเนียนเป็นเนื้อเดียวกัน และให้ความหนืดพอประมาณ ไม่ข้นหรือเหลวจนเกินไป 


มาการองติดพิมพ์ แกะไม่ออก มี 2 สาเหตุ คือ ใช้กระดาษในการทำขนมไม่ถูกต้อง จึงควรเลือกใช้กระดาษที่เป็นแผ่นรองอบ (parchment paper) โดยเฉพาะที่มีสารกันติดเคลือบอยู่ และอีกสาเหตุหนึ่งอาจเป็นเพราะมาการองยังไม่สุกดี จึงควรอบต่ออีกประมาณ 3-5 นาที แล้วลองเช็กดูอีกครั้ง 


ผิวที่ฐานด้านในมาการองไม่เรียบ เพราะมีฟองอากาศอยู่ด้านในจึงส่งผลทำให้ผิวไม่เรียบ วิธีแก้คือ เมื่อบีบส่วนผสมลงบนถาดอบแล้วให้เคาะถาด โดยใช้มือเคาะที่หลังถาดหรือเคาะถาดเบา ๆ กับโต๊ะก็ได้ เพื่อไล่ฟองอากาศ ก่อนนำเข้าเตาอบ 


ตัวมาการองยังไม่สุก แต่ผิวด้านบนเริ่มไหม้ สาเหตุเกิดจากอุณหภูมิที่ใช้อบนั้นแรงเกินไป ควรปรับลดและลองเช็กดูอีกครั้ง 










   มาการองที่ดีเป็นอย่างไร

          มาการองที่สมบูรณ์แบบจะมีลักษณะเป็น macaroon feet หรือที่คนทำขนมเรียกว่า มีเท้า นั่นเอง มีผิวด้านบนที่เรียบเป็นเงา กรอบนอก และมีความนุ่มของเนื้อเมอแรงค์ที่เป็นไส้อยู่ตรงกลาง 
          เอาล่ะ ! เกริ่นถึงปัญหาที่อาจจะเกิดขึ้นในการทำและวิธีแก้ไขไปเยอะแล้ว มาดูไอเดียเด็ด ๆ ในการครีเอตมาการองให้น่ารักน่ากินกันดีกว่า ดังนี้เลยค่ะ 

1. วิธีทำฝามาการอง



สูตรจาก คุณ blackpiano สมาชิกเว็บไซต์พันทิปดอทคอม

          จะทำมาการองให้สวยทั้งทีต้องเริ่มจากฝาก่อนเลยค่ะ มาดูวิธีการทำมาการอง เฉพาะฝา แบบละเอียดยิบทุกขั้นตอน รับรองว่าถ้าทำตามสูตรนี้ มาการองของเพื่อน ๆ ต้องออกมาสวยน่ากินมาก ๆ เลยค่ะ 



ส่วนผสม ฝามาการอง



อัลมอนด์ป่น 125 กรัม


น้ำตาลไอซิ่ง 150 กรัม


สีผสมอาหารชนิดผงสีแดง 1/4 ช้อนชา


ไข่ขาว (1) 55 กรัม


สีผสมอาหารชนิดผงสีเหลือง 1/4 ช้อนชา


ไข่ขาว (2) 55 กรัม


น้ำตาลทราย 150 กรัม


น้ำเปล่า 40 กรัม


ไข่ขาว (3) 55 กรัม



วิธีทำฝามาการอง



ใส่อัลมอนด์ป่นกับน้ำตาลไอซิ่งลงในเครื่องบดอาหาร จากนั้นนำไปร่อนใส่ลงในอ่างผสมแล้วแบ่งเป็น 2 ส่วนเท่า ๆ กัน


ใส่สีผสมอาหารลงไป จากนั้นใส่ไข่ขาว และตะล่อมส่วนผสมทั้งหมดให้เข้ากัน


ทำน้ำเชื่อม โดยใส่น้ำตาลทรายกับน้ำลงในหม้อ นำไปตั้งไฟจนเดือด ระหว่างนั้นตีไข่ขาวให้ขึ้นฟู 


รอให้น้ำเชื่อมเดือดที่อุณหภูมิ 118 องศาเซลเซียส ยกลงจากเตา จากนั้นค่อย ๆ เทลงในไข่ขาวที่ตีไว้ ตีผสมด้วยความเร็วสูงสุด จนไข่ขาวตั้งยอด จะได้อิตาเลียนเมอแรงค์ พักทิ้งไว้จนอุณหภูมิลดลงต่ำกว่า 50 องศาเซลเซียส


ใส่เมอแรงค์ลงไปในส่วนผสมอัลมอนด์ที่เตรียมไว้ โดยใส่เพียงนิดเดียวก่อน แล้วคนผสมให้เข้ากัน


ตักส่วนผสมใส่ถุงบีบแล้วบีบลงบนแผ่นรองอบ พักทิ้งไว้สักครู่จนผิวเรียบและเงา นำเข้าอบที่อุณหภูมิ 135 องศาเซลเซียส ประมาณ 14 นาที 


พอครบเวลานำออกจากเตา พักทิ้งไว้จนเย็นสนิท จึงค่อยนำใส่กล่อง แช่เย็น 











ดูวิธีทำเพิ่มเติมได้ที่ วิธีทำฝามาการอง แบบสวยเป๊ะ ละเอียดยิบทุกขั้นตอน

2. มาการองช็อกโกแลต 



สูตรจาก คุณ tukata001 สมาชิกเว็บไซต์พันทิปดอทคอม (ครัวตุ๊กตา)

          คนรักช็อกโกแลตถูกใจสิ่งนี้ กับสูตรมาการองช็อกโกแลต หอมอร่อยรสเข้มข้น ตัวฝากรอบ และสอดไส้ครีมช็อกโกแลตหวานนุ่ม ไปดูวิธีทำกันค่ะ 


ส่วนผสม มาการองช็อกโกแลต



ผงช็อกโกแลตชนิดไม่หวาน 25 กรัม (3 ช้อนโต๊ะ)


น้ำตาลไอซิ่ง 125 กรัม (1 ถ้วย)


ผงอัลมอนด์บดละเอียด 50 กรัม (1/2 ถ้วย)


ไข่ขาว 2 ฟอง (66 กรัม)


น้ำตาลทราย 75 กรัม (5 ช้อนโต๊ะ)


ช็อกโกแลตแท่ง 120 กรัม


นมจืดเข้มข้น หรือครีมเข้มข้น 1/2 ถ้วย (120 กรัม)


เนยรสจืด (อุณหภูมิห้อง) 1 ช้อนโต๊ะ



วิธีทำมาการองช็อกโกแลต



ร่อนผงโกโก้ น้ำตาลไอซิ่ง และผงอัลมอนด์บดละเอียด ลงในอ่างผสม พักทิ้งไว้ 


ตีไข่ขาวประมาณ 1-2 นาที จากนั้นใส่น้ำตาลทรายทีละนิด ตีไปเรื่อย ๆ จนได้เมอแรงค์ตั้งยอดแข็ง 


ใส่ผงโกโก้ที่ผสมไว้ในเมอแรงค์ ค่อย ๆ แบ่งใส่ แล้วใช้ไม้พายคนเบา ๆ จนส่วนผสมเป็นของเหลวเข้ากันดี 


นำส่วนผสมใส่ถุงบีบ บีบเป็นวงกลมเท่า ๆ กัน เคาะถาดเพื่อไล่อากาศ แล้วพักไว้ประมาณ 30 นาที จึงค่อยนำเข้าเตาอบ


อบที่อุณหภูมิ 150 องศาเซลเซียส ประมาณ 12-15 นาที


เมื่ออบเสร็จนำออกจากเตา พักไว้ให้เย็นสนิท 



วิธีทำไส้มาการอง 



นำวิปครีมหรือนมสดมาตั้งไฟ พอเริ่มเดือดให้ยกลงจากเตา 


เทวิปครีมหรือนมสดลงในถ้วยช็อกโกแลตที่เตรียมไว้ ทิ้งไว้ 1 นาที แล้วจึงคนให้เข้ากันดี


ใส่เนยจืด คนให้ส่วนผสมเข้ากัน ปิดด้วยพลาสติก นำเข้าตู้เย็น รอจนเซตตัวแล้วตักใส่ถุงบีบ



วิธีประกอบมาการอง



แกะฝามาการองออกจากพิมพ์ บีบไส้ช็อกโกแลตลงไป 


ประกบคู่ฝามาการองให้หมด



ดูวิธีทำเพิ่มเติมได้ที่ มาการองช็อกโกแลต กรอบอร่อยรสเข้มทำเองได้ไม่ต้องซื้อ

3. มาการองชาเขียว



สูตรจาก คุณ tukata001 สมาชิกเว็บไซต์พันทิปดอทคอม (ครัวตุ๊กตา)

         เป็นอีกหนึ่งรสชาติที่คนนิยมกินกัน กับมาการองชาเขียวมัทฉะ รสชาติทั้งหวานและหอม ชิ้นพอดีคำ กำลังน่ารัก วิธีทำไม่ยุ่งยาก แถมรสชาติยังอร่อยไม่แพ้ต้นตำรับจากต่างประเทศเลย


ส่วนผสม ฝามาการองชาเขียว



อัลมอนด์บดละเอียด 75 กรัม


น้ำตาลไอซิ่ง 75 กรัม


ผงชาเขียวมัทฉะ 4 กรัม


ไข่ขาว 70 กรัม


น้ำตาลทรายขาว 60 กรัม



ส่วนผสม ไส้ชาเขียว



เนยชนิดจืด 100 กรัม


น้ำตาลทรายขาว 50 กรัม


น้ำเปล่า 30 มิลลิลิตร


ผงชาเขียวมัทฉะ 3 กรัม


ไข่แดง 2 ฟอง



วิธีทำมาการองชาเขียว 



ทำฝามาการอง โดยผสมอัลมอนด์ น้ำตาลไอซิ่ง และผงชาเขียว ให้เข้ากัน จากนั้นพักไว้ 


ตีไข่ขาว ค่อย ๆ ใส่น้ำตาล ตีต่อไปจนกลายเป็นเมอแรงค์ 


ทยอยใส่ส่วนผสมของแห้งลงไป ตะล่อมเบา ๆ ให้เข้ากัน คนจนส่วนผสมเริ่มเหลวเป็นลาวา 


นำส่วนผสมใส่ถุงบีบ บีบเป็นวงกลมเท่า ๆ กัน เคาะถาดเพื่อไล่อากาศ แล้วพักไว้ประมาณ 20-30 นาที จึงค่อยนำเข้าเตาอบ


อบที่อุณหภูมิ 150 องศาเซลเซียส ประมาณ 12-15 นาที


เมื่ออบเสร็จนำออกจากเตา พักไว้ให้เย็นสนิท 



วิธีทำไส้มาการอง



ใช้น้ำสะอาดและน้ำตาลทรายตั้งไฟคนให้เป็นน้ำเชื่อม และพักไว้ 


ตีไข่แดงพอแตก ใส่น้ำเชื่อม ตีต่อไปเรื่อย ๆ จึงค่อยใส่เนย ตีให้ได้ส่วนผสมเนื้อสีเหลืองเนียนสวย ใส่ผงชาเขียว ผสมให้เข้ากัน จนได้ไส้ชาเขียวเนื้อเนียนและมีกลิ่นหอมอ่อน ๆ 


          เมื่อได้ส่วนผสมทั้งฝาและไส้ชาเขียวแล้ว ก็นำมาประกบกันให้ครบคู่ได้เลยค่ะ 

ดูวิธีทำเพิ่มเติมได้ที่ มาการองชาเขียวมัทฉะ กรอบนุ่มหอมหวานอร่อยไม่แพ้ต้นตำรับ

4. มาการองบัตเตอร์ครีมกล้วยหอม



สูตรจาก คุณ chon ch

           ใครชอบมาการองสัมผัสกรอบนอกนุ่มใน มีกลิ่นหอมของกล้วยอ่อน ๆ ต้องลองสูตรนี้ค่ะ เพราะทำง่ายมาก ๆ รับรองรสชาติต้องออกมาอร่อยแน่นอน 


ส่วนผสม ฝามาการองบัตเตอร์ครีมกล้วยหอม



ไข่ขาว 210 กรัม


น้ำตาลทราย 60 กรัม


อัลมอนด์ป่น 270 กรัม


น้ำตาลไอซิ่ง 390 กรัม


เกลือป่น 1-2 หยิบมือ



ส่วนผสม ไส้บัตเตอร์ครีมกล้วยหอม



กล้วยหอมสุกงอม 2 ผล


น้ำตาลทราย 3 ช้อนโต๊ะ


เนย 250 กรัม


วิปปิ้งครีม 1 ช้อนโต๊ะ


น้ำตาลไอซิ่ง 150 กรัม



วิธีทำมาการองบัตเตอร์ครีมกล้วยหอม



ปั่นน้ำตาลไอซิ่งกับอัลมอนด์ให้ละเอียด ร่อนด้วยตะแกรงตาห่าง และนำไปอบอุณหภูมิ 70 องศาเซลเซียส เพื่อไล่ความชื้น พักให้เย็น 


ตีไข่ขาว ใส่เกลือป่นเล็กน้อย ตีจนขึ้นเป็นฟองหยาบ ค่อย ๆ ใส่น้ำตาลลงไป ตีด้วยความเร็วสูงจนตั้งยอดแข็ง 


ทยอยนำส่วนผสมแห้งใส่ลงในไข่ขาว ตะล่อมตีเบา ๆ ให้เข้ากัน 


แบ่งใส่ถุงบีบ บีบให้เป็นวงกลมชิ้นเท่า ๆ กัน พักให้แห้ง ไม่ติดนิ้ว 


นำเข้าเตาอบอุณหภูมิ 140-200 องศาเซลเซียส ประมาณ 12 นาที จากนั้นกลับถาด และอบต่ออีกประมาณ 12 นาที 


เมื่ออบเสร็จทิ้งให้เย็นสนิท



วิธีทำไส้มาการอง



นำน้ำตาลทรายตั้งไฟกลาง รอให้ละลายกลายเป็นคาราเมล จากนั้นจึงใส่กล้วยหอมหั่นแว่นลงไป 


เมื่อน้ำตาลเป็นคาราเมลดีและกล้วยนิ่มได้ที่ บดกล้วยให้ละเอียด ใส่วิปปิ้งครีม ผสมให้เข้ากัน ทิ้งไว้ให้เย็น 


หั่นเนยเป็นชิ้น ๆ ใส่โถตี ตีให้ขึ้นฟู เมื่อเนยฟูได้ที่จึงค่อยใส่น้ำตาลไอซิ่งลงไป ตีส่วนผสมประมาณ 20 นาที 


ทยอยใส่กล้วยหอมลงไปทีละนิด ตีให้เข้ากันด้วยความเบามือ 


ใส่ถุงบีบ นำไปบีบใส่ฝามาการอง และประกบได้เลย 



ดูวิธีทำเพิ่มเติมได้ที่ มาการองบัตเตอร์ครีมกล้วยหอม กรอบนุ่มอร่อยพอดีคำ

5. มาการองราสป์เบอร์รี



สูตรจาก เฟซบุ๊ก kaew a little chef

           มาการองสีชมพูหวานสวย สอดไส้ราสป์เบอร์รี รสชาติเปรี้ยวอมหวาน กินแล้วตัดเลี่ยนดีนักเชียว แถมวิธีทำก็ง่ายแสนง่าย ไปดูกันค่ะ


ส่วนผสม ฝามาการองราสป์เบอร์รี



อัลมอนด์ป่นละเอียด 125 กรัม


ไข่ขาว 60 กรัม (หรือไข่ขาว 3 ฟอง)


​น้ำตาลไอซิ่ง 200 กรัม


​น้ำตาลทราย 2 ช้อนโต๊ะ


​สีผสมอาหารสีชมพู



ส่วนผสม ไส้ราสป์เบอร์รี



เนย 150 กรัม


น้ำตาลไอซิ่ง 75 กรัม


ราสป์เบอร์รี 100 กรัม



วิธีทำมาการองราสป์เบอร์รี



บดน้ำตาลไอซิ่งและอัลมอนด์เข้าด้วยกันจนเป็นผงละเอียด กรองด้วยตะแกรง แล้วพักไว้ 


ตีไข่ขาวและน้ำตาลทรายจนไข่ขาวฟูตั้งยอดแข็ง ค่อย ๆ ผสมน้ำตาลไอซิ่งและอัลมอนด์บดละเอียดที่กรองแล้วลงไป คนเบา ๆ พยายามรักษาฟองอากาศในไข่ขาวให้ได้มากที่สุด จากนั้นผสมสีผสมอาหารลงไปตามชอบ คนผสมจนเป็นเนื้อเดียวกัน


นำส่วนผสมใส่ลงในถุงบีบ บีบเป็นวงกลมขนาดเท่า ๆ กัน เคาะถาดกับโต๊ะเบา ๆ เพื่อไล่ฟองอากาศ พักทิ้งไว้อย่างน้อย 30 นาที จากนั้นนำเข้าอบ อุณหภูมิ 150 องศาเซลเซียส ประมาณ 20-25 นาที


เมื่อมาการองสุก นำออกจากเตาอบ นำออกมาผึ่งให้เย็น



วิธีทำไส้มาการอง



ปั่นราสป์เบอร์รี 50 กรัม แล้วพักไว้


​ปั่นเนยและน้ำตาลไอซิ่งจนเนื้อฟูละเอียด ผสมราสป์เบอร์รีที่ปั่นไว้ให้เข้ากันแล้วนำไปทาบนตัวมาการอง และตกแต่งด้วยราสป์เบอร์รีตามชอบ



ดูวิธีทำเพิ่มเติมได้ที่ วิธีทำมาการองราสป์เบอร์รี พร้อมสารพัดวิธีแก้ปัญหาขนมสุดยากให้ง่ายในพริบตา

6. มาการองริลัคคุมะ



ภาพจาก คุณ kat bake club สมาชิกเว็บไซต์พันทิปดอทคอม

           สาว ๆ ทั้งหลายต้องกรีดร้องให้ความน่ารักของขนมหวานสุดคิวต์อันนี้ แค่เป็นมาการองก็น่ากินอยู่แล้ว ยิ่งเพิ่มไอเดียเก๋ ๆ ทำเป็นเจ้าหมีริลัคคุมะเข้าไปอีก น่ารักจนไม่อยากจะกินเลยค่ะ


ส่วนผสม ฝามาการองริลัคคุมะ



อัลมอนด์ป่น 100 กรัม


น้ำตาลไอซิ่ง 100 กรัม


ไข่ขาว (1) 36 กรัม


ไข่ขาว (2) 36 กรัม


ผงโกโก้ 10 กรัม


น้ำตาลทรายขาว 75 กรัม


น้ำเปล่า 25 กรัม


สีผสมอาหารสีเหลืองชนิดผง (ใครมีเจลก็ใช้แบบเจลก็ได้)



ส่วนผสม ไส้ช็อกโกแลต



 ช็อกโกแลตนม 40 กรัม


 วิปครีม 20 กรัม 



วิธีทำฝามาการองริลัคคุมะ



เตรียมส่วนผสมของแห้ง ได้แก่ อัลมอนด์ป่น น้ำตาลไอซิ่ง ปั่นรวมกันให้ละเอียด นำไปอบประมาณ 10 นาที เพื่อไล่ความชื้น อบเสร็จ ผึ่งให้เย็น และร่อนให้ได้ผงส่วนผสมที่ละเอียดที่สุด 


ทำอิตาเลียนเมอแรงค์ โดยเทน้ำตาลลงในหม้อ เติมน้ำสะอาดโดยไม่ต้องคน จากนั้นนำขึ้นตั้งไฟ ให้ได้อุณหภูมิ 117 องศาเซลเซียส และปิดไฟ


ตีไข่ขาวด้วยความเร็วปานกลาง เทน้ำเชื่อมลงไปผสม โดยเททีละนิดจนหมด ตีไปเรื่อย ๆ จนตั้งยอด 


ผสมส่วนผสมของแห้งลงไป คนให้เข้ากัน แบ่งส่วนสีขาวและผสมผงโกโก้ลงไปเพื่อทำเป็นหน้าของเจ้าริลัคคุมะ 


แบ่งอิตาเลียนเมอแรงค์มาใส่ ตะล่อมคนให้เข้ากัน นำส่วนผสมทั้งหมดใส่ถุงบีบเตรียมไว้ 


บีบส่วนผสมให้เป็นทรงเจ้าหมีริลัคคุมะ วาดส่วนจมูกสีขาวและหูสีเหลือง จากนั้นใช้มือเคาะพิมพ์จากด้านล่างถาดเพื่อไล่ฟองอากาศ 


พักหน้าไว้ 10 นาที นำเข้าเตาอบที่วอร์มไว้ที่ 160 องศาเซลเซียส และลดอุณหภูมิลงเหลือ 140 องศาเซลเซียส อบเป็นเวลา 16 นาที 


เมื่ออบครบเวลาให้นำออกจากเตา พักไว้ให้เย็นสนิท 



วิธีทำไส้มาการอง



ละลายวิปครีมในไมโครเวฟประมาณ 15 วินาที 


เทใส่ถ้วยช็อกโกแลต คนให้ส่วนผสมทั้งสองอย่างละลายเข้ากัน พักให้หายร้อน และนำไปแช่เย็นประมาณ 1 ชั่วโมง 


นำไส้ออกมาจากตู้เย็น ใส่ถุงบีบ และบีบใส่ฝามาการองที่เย็นสนิทดีแล้ว



วิธีเขียนหน้ามาการอง



ใช้ผงสีผสมอาหารสีดำผสมน้ำ 4-5 หยด คนให้เข้ากัน แล้วใช้พู่กันจิ้มวาดตาและจมูกของหมีน้อยริลัคคุมะได้เลย 



ดูวิธีทำเพิ่มเติมได้ที่ วิธีทำมาการองริลัคคุมะ เผยเคล็ดลับเด็ดสูตรปราบเซียน

7. มาการองทิกเกอร์



สูตรจาก คุณ kat bake club สมาชิกเว็บไซต์พันทิปดอทคอม

           ไอเดียดีมาก ๆ กับมาการองทิกเกอร์ เจ้าเสือสีส้มอารมณ์ดีจากการ์ตูนวินนี่ เดอะ พูห์ ทำออกมาสวยน่ารักขนาดนี้ มีใครจะกล้ากินไหมน้า


ส่วนผสม ฝามาการองทิกเกอร์



อัลมอนด์ป่น 105 กรัม


น้ำตาลไอซิ่ง 100 กรัม


น้ำตาลทรายป่น 100 กรัม


น้ำเปล่า 25 กรัม


ไข่ขาวเก่า (ส่วนที่ 1) 36.6 กรัม (อุณหภูมิห้อง)


ไข่ขาวเก่า (ส่วนที่ 2) 36.6 กรัม (อุณหภูมิห้อง)


สีผสมอาหารสีน้ำตาล (ชนิดเจลหรือผง)


สีผสมอาหารสีชมพู


สีผสมอาหารสีส้ม



ส่วนผสม ไส้ออเรนจ์เคิร์ด (แบบง่าย ๆ)



ไข่แดง (ที่เหลือจากไข่ขาว) 2 ฟอง


น้ำตาลทรายป่น 33 กรัม


น้ำส้มซันคิสแบบเข้มข้น 33 กรัม


เนยจืด 20 กรัม


กลิ่นส้ม 1/4 ช้อนชา



วิธีทำฝามาการองทิกเกอร์ 



ปั่นอัลมอนด์และน้ำตาลไอซิ่งให้ละเอียด นำไปอบที่อุณหภูมิ 150 องศาเซลเซียส ประมาณ 15 นาที เพื่อไล่ความชื้น ครบเวลานำออกมาพักให้เย็น 


เตรียมน้ำเชื่อมสำหรับทำเมอแรงค์ โดยใช้น้ำตาลและน้ำต้มบนไฟอ่อน ให้ได้อุณหภูมิ 118 องศาเซลเซียส ปิดไฟ 


ตีไข่ขาวให้เป็นฟอง ค่อย ๆ เทน้ำเชื่อมลงไปในชาม ตีด้วยความเร็วปานกลาง เมื่อเทน้ำเชื่อมหมดจึงเปลี่ยนไปตีด้วยความเร็วสูง จนขึ้นตั้งยอดแข็ง 


ผสมเมอแรงค์ที่ดีกับส่วนผสมของแห้ง คนจนเข้ากันดี แบ่งออกเป็น 4 ส่วน เพื่อหยดสีผสมอาหารทั้ง 3 สี คือ สีส้ม สีน้ำตาล และสีชมพู 


ผสมส่วนผสมทั้งหมดให้เนื้อเนียนเข้ากัน จึงตักใส่ถุงบีบ 


บีบเป็นวงกลมขนาดเท่ากัน ใช้มือเคาะก้นถาดเพื่อไล่ฟองอากาศ จากนั้นจึงเติมหูและขาให้เจ้าเสือทิกเกอร์ (ขั้นตอนนี้ไม่ต้องเคาะถาดแล้วนะคะ) 


บีบส่วนผสมทำเป็นโครงหน้าและจมูก


พักให้แห้งประมาณ 20 นาที จึงนำเข้าเตาอบอุณหภูมิ 140-160 องศาเซลเซียส ประมาณ 15 นาที จากนั้นกลับด้านและอบต่ออีกประมาณ 13-15 นาที 


เมื่ออบครบเวลานำออกจากเตาอบ พักให้แห้ง แล้วจึงแกะออกจากพิมพ์  


วาดตา คิ้ว หนวด ให้ทิกเกอร์ โดยการเอาพู่กันจุ่มลงไปในสีผสมอาหารสีดำ



วิธีทำมาการอง



นำไข่แดง น้ำตาลทรายป่น และน้ำส้มซันคิส เทใส่ลงในชามผสม คนผสมให้เข้ากันบนน้ำร้อน คนไปเรื่อย ๆ จนส่วนผสมเหนียวข้น ยกออกจากเตา ใส่เนยและกลิ่นส้มลงไป ผสมให้เข้ากันอีกครั้ง


ใช้พลาสติกถนอมอาหารคลุมหน้าส่วนผสมเอาไว้ นำไปแช่ตู้เย็น 1 ชั่วโมง


ก่อนนำมาบีบให้เอาช้อนคนให้คลายตัวเล็กน้อย ใส่ถุงบีบแล้วบีบใส่ฝามาการอง


นำฝาทิกเกอร์มาการองอีกชิ้นประกบลงไป 



ดูวิธีทำเพิ่มเติมได้ที่ มาการองทิกเกอร์ เผยเคล็ดลับสุดเทพ น่ารักแบบนี้ทำได้ไง

8. มาการองเบอร์เกอร์



สูตรจาก คุณ kat bake club สมาชิกเว็บไซต์พันทิปดอทคอม

           น่ารักน่าหม่ำมาก ๆ เลย สำหรับมาการองเบอร์เกอร์สูตรนี้ เปลี่ยนขนมหวานชิ้นจิ๋วให้ดูคล้ายฟาสต์ฟู้ดที่คุ้นตา คิวต์สุด ๆ ไปเลย


ส่วนผสม ฝามาการองเบอร์เกอร์



อัลมอนด์ป่น  105 กรัม 


น้ำตาลไอซิ่ง 100 กรัม


ไข่ขาวเก่า (อุณหภูมิห้อง) 36.6 กรัม


ไข่ขาวเก่า (ในอุณหภูมิห้อง) 36.6 กรัม


สีผสมอาหารสีน้ำตาลชนิดเจลหรือผง


น้ำตาลทรายป่น 100 กรัม


น้ำเปล่า 25 กรัม



ส่วนผสม ไส้มาการองเบอร์เกอร์ 

ไส้ช็อกโกแลต สำหรับทำเป็นเนื้อก้อน (สีน้ำตาล)  


ดาร์กช็อกโกแลต 60 กรัม


วิปครีม 30 กรัม


ไส้สตรอว์เบอร์รี สำหรับทำเป็นซอสมะเขือเทศ (สีแดง)


สตรอว์เบอร์รีแช่แข็ง 200 กรัม


น้ำตาลทรายป่น 50 กรัม


แป้งกวนไส้ 1 ช้อนชา ผสมน้ำเปล่า 1 ช้อนชา


ไส้ชีส แตงกวาดอง และผักสลัด 


ไวท์ช็อกโกแลตแผ่น 


กีวีปอกเปลือก หั่นแว่นบาง ๆ



วิธีทำฝามาการองเบอร์เกอร์



ปั่นอัลมอนด์และน้ำตาลไอซิ่งให้ละเอียด นำไปอบเพื่อไล่ความชื้น พักให้เย็น และร่อนผ่านกระชอนอีกครั้ง 


ต้มน้ำเชื่อมทำเมอแรงค์ ระหว่างนั้นก็ตีไข่ขาวให้ตั้งยอดอ่อน เมื่อน้ำเชื่อมได้อุณหภูมิ 118 องศาเซลเซียส ให้ยกออกจากเตา เทน้ำเชื่อมลงในขามไข่ขาวที่ตีต่อเนื่องอยู่ ใช้ความเร็วปานกลาง ตีไปเรื่อย ๆ ให้เป็นยอดแข็ง 


ผสมเมอแรงค์กับส่วนผสมของแห้ง โดยทยอยใส่ทีละนิด ค่อย ๆ ตะล่อมให้เข้ากัน คนเบา ๆ จนส่วนผสมเหลวเป็นสายหนืด ๆ นำใส่ถุงบีบ


บีบส่วนผสมเป็นทรงกลมขนาดเท่า ๆ กัน เคาะถาดเพื่อไล่ฟองอากาศออก 


ก่อนนำเข้าเตาอบให้โรยงาเล็กน้อย อบที่อุณหภูมิ 140 องศาเซลเซียส ประมาณ 14 นาที เมื่อครบกำหนดนำออกจากเตา พักไว้ให้เย็นสนิท



วิธีทำไส้มาการองเบอร์เกอร์



ทำไส้ช็อกโกแลต โดยเริ่มอุ่นวิปครีมให้ร้อน และเทใส่ถ้วยดาร์กช็อกโกแลต คนให้ละลายเข้ากันดี พักในตู้เย็นให้เซตตัว 


ทำไส้สตรอว์เบอร์รี โดยใช้สตรอว์เบอร์รีแช่แข็งและน้ำตาลทรายป่น ตั้งไฟต้มจนเนื้อเปื่อย จากนั้นละลายแป้งกวนไส้ในน้ำ เทลงในหม้อ คนส่วนผสมเรื่อย ๆ จนเนื้อซอสข้นเหนียว ยกลงจากเตา พักไว้ในตู้เย็น 


ทำไส้ชีส โดยละลายไวท์ช็อกโกแลตในไมโครเวฟ เทเป็นแผ่นบาง ๆ ลงบนกระดาษไข นำไปแช่ตู้เย็นให้เซตตัว เมื่อแข็งดีใช้มีดชุบน้ำร้อนหั่นให้เป็นชิ้นสี่เหลี่ยมจัตุรัส 


เตรียมชิ้นกีวีปอกเปลือกและหั่นเป็นแว่นบาง ๆ สำหรับทำเป็นแตงกวาดองและผักสลัด 



วิธีประกอบมาการองเบอร์เกอร์


บีบไส้ช็อกโกแลตกานาชลงบนฝามาการอง ตามด้วยไวท์ช็อกโกแลต กีวี และซอสสตรอว์เบอร์รี ปิดท้ายด้วยประกบฝามาการองอีกด้านเป็นแซนด์วิช


ดูวิธีทำเพิ่มเติมได้ที่ วิธีทำมาการองเบอร์เกอร์ ไอเดียทำขนมฟิวชั่นสุดสร้างสรรค์

9. มาการองมะขาม 



สูตรจาก นิตยสาร gourmet & cuisine

           มาการองรูปร่างเหมือนฝักมะขามสีน้ำตาลอ่อน สอดไส้ด้วยแยมมะขามรสหวานอมเปรี้ยว ไอเดียสุดล้ำแบบนี้ ต้องเอาไปทำตามซะแล้ว


ส่วนผสม ฝามาการองมะขาม



น้ำตาลไอซิ่ง 150 กรัม


อัลมอนด์ป่น 150 กรัม


น้ำตาลทราย 150 กรัม


น้ำเปล่า 35 กรัม


ไข่ขาว 110 กรัม (แบ่งเป็น 55 กรัม 2 ส่วน)


สีเจลสีน้ำตาลเล็กน้อย



ส่วนผสม ไส้แยมมะขาม



บัตเตอร์ครีม 2 ส่วน


แยมมะขาม 1 ส่วน



วิธีทำมาการองมะขาม



ร่อนอัลมอนด์ป่นกับน้ำตาลไอซิ่งในอ่างผสม


ผสมสีเจลสีน้ำตาลกับไข่ขาวส่วนแรก คนให้เข้ากัน เทใส่ส่วนผสมอัลมอนด์ป่น ใช้พายยางบี้ให้เข้ากันดี


ต้มน้ำตาลทรายกับน้ำด้วยไฟปานกลางจนถึงอุณหภูมิ 118 องศาเซลเซียส ยกลงจากเตา เทน้ำเชื่อมร้อน ๆ ใส่เครื่องผสม ตีด้วยความเร็วสูงสุด เทน้ำเชื่อมให้เป็นสาย ตีต่อจนไข่ฟูขาว เนื้อเป็นโฟม


เทไข่ขาวลงส่วนผสมอัลมอนด์ทีละนิด ตะล่อมคนให้เข้ากันเบา ๆ จนเนื้อเนียนและเหลวเล็กน้อย 


ตักส่วนผสมใส่ถุงบีบ บีบบนถาด ให้เป็นวงกลมขนาด 2 ซม. ซ้อนกัน 3 วง 


นำเข้าเตาอบที่อุณหภูมิประมาณ 140 องศาเซลเซียส ประมาณ 14 นาที เมื่อครบเวลายกออกจากเตา พักให้เย็นสนิท 



วิธีทำไส้แยมมะขาม



ตีบัตเตอร์ครีมกับแยมมะขามให้เข้ากัน นำมาใส่ถุงบีบ 


บีบเป็นไส้บนฝามาการอง ประกบฝาอีกด้านเข้าด้วยกัน  



ดูวิธีทำเพิ่มเติมได้ที่ มาการองรสมะขาม อร่อยล้ำไม่ซ้ำใคร

           เป็นอย่างไรบ้าง สำหรับไอเดียเก๋ ๆ ในการทำมาการอง ขนมหวานสุดคิวต์ที่เรานำมาฝากในวันนี้ หรือถ้าใครอยากจะครีเอตมาการองลายน่ารัก ๆ แบบใหม่ ก็ลองเอาไปฝึกฝีมือกันดูนะคะ    
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













9 สูตรมาการอง ขนมหวานยอดฮิต ทำกินง่าย ทำขายก็สร้างรายได้ดี




อัปเดตล่าสุด 25 มิถุนายน 2564 เวลา 11:10:10
 36,561 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































