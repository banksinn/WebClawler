




วิธีทำขนมปัง สูตรอาหารเพื่อสุขภาพ เมนูขนมปัง ขนมปังโฮลวีต ขนมปังเมล็ดเจีย ขนมปังกล้วยน้ำว้า

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารเพื่อสุขภาพ












5 วิธีทำขนมปังสูตรสุขภาพ แบบโฮมเมดไร้สารเสริม ใครก็ทำได้





43,768อ่าน














0












          แจกฟรี ! วิธีทำขนมปังสุขภาพ สูตรอาหารเพื่อสุขภาพ ทำเองได้ไม่ยาก อบร้อน ๆ ไม่ใส่สารเสริมหรือสารกันบูด กินรองท้องหรือกินเอาอิ่มก็ได้ตามสบาย  




            เอาใจคนรักสุขภาพกับวิธีทำขนมปังเพื่อสุขภาพ จะทำเป็นก้อนกลมก็ได้ หรือเป็นก้อนปอนด์หั่นชิ้นสี่เหลี่ยมก็ตามสะดวก ใครอยากทำตามแล้วจดเลยค่ะ กระปุกดอทคอมขอนำเสนอวิธีทำขนมปังสูตรสุขภาพ เช่น ขนมปังโฮลวีต ขนมปังเมล็ดเจีย ขนมปังกล้วยน้ำว้า เป็นต้น ส่วนผสมหลัก ๆ จะเป็นแป้งโฮลวีตและใส่ธัญพืชก็ตามชอบเลยค่ะ 
 
1. ขนมปังเมล็ดเจียงาขาว



สูตรจาก คุณ little pastry chef สมาชิกเว็บไซต์พันทิปดอทคอม 

          ใครจะไปรู้ว่า เมล็ดเจีย ธัญพืชประโยชน์แน่นจะจับมาทำขนมปังสูตรสุขภาพได้ด้วย สูตรนี้พิเศษที่ใส่งาขาวคั่ว อยากรู้ว่าฟินแค่ไหนมาทำตามกันเถอะ
 


ส่วนผสม ขนมปังเมล็ดเจีย


แป้งขนมปัง 350 กรัม
น้ำตาลทราย 25 กรัม
ยีสต์ 1+1/4 ช้อนชา
เกลือ 1 กรัม
น้ำ 205 กรัม
น้ำมันพืช 50 กรัม
งาขาวคั่ว 35 กรัม
เมล็ดเจีย 10 กรัม
	 


วิธีทำขนมปังเมล็ดเจีย

     1. นำแป้ง น้ำตาลทราย ยีสต์ และเกลือใส่ในชามผสม คนให้เข้ากัน
     2. นำน้ำอุ่นกับน้ำมันพืชใส่ในชามผสม คนให้เข้ากัน และนวดแป้งประมาณ 30 นาที จนแป้งเนื้อเนียนและสามารถยืดเป็นฟิล์มได้
     3. ใส่เมล็ดเจียกับงาคั่ว แล้วนวดให้เข้ากันประมาณ 2 นาที
     4. นำแป้งขนมปังมารวบให้แป้งเป็นกลม ๆ แล้วใส่ในชามอ่างที่สะอาด พักให้แป้งฟูขึ้นประมาณ 50 นาที หรือจนแป้งจะฟูขึ้นเป็น 2 เท่า คลึงแป้งโดยไล่ลมออกแล้วคลึงให้เป็นก้อนกลม ๆ พักแป้งไว้อีก 10 นาที
     5. นำแป้งมารีดด้วยไม้คลึงแล้วทำโรล นำแป้งไปใส่พิมพ์ขนมปังขนาด 19x9 เซนติเมตร ที่มีกระดาษรองอบไว้ คลุมด้วยพลาสติกหรือเอาผ้าชุบน้ำหมาด ๆ คลุมไว้และพักแป้งจนขึ้นฟูเป็น 2 เท่าใช้เวลาประมาณ 45-50 นาที นำแป้งขนมปังมาโรยก่อนอบ
     6. นำขนมปังเข้าอบที่อุณหภูมิ 175 องศาเซลเซียส อบประมาณ 30 นาที หรือจนขนมปังสุก นำออกมาพักไว้ประมาณ 20 นาทีแล้วเสิร์ฟได้
 

ดูวิธีทำ ขนมปังเมล็ดเจียงาขาว เพิ่มเติมคลิก

2. ขนมปังบันสูตรโฮลวีต



สูตรจาก คุณ little pastry chef สมาชิกเว็บไซต์พันทิปดอทคอม

         ขนมปังแผ่นสี่เหลี่ยมก็ทำบ่อยแล้ว ลองเปลี่ยนมาทำขนมปังบันบ้างดีไหม สูตรนี้ใช้แป้งโฮลวีต เติมนมสด นมผง และเนย เพิ่มรสชาติหวานจากน้ำตาลทรายแดง
 


ส่วนผสม ขนมปังโฮลวีต (ประมาณ 12 ลูกเล็ก)


แป้งขนมปัง 200 กรัม
แป้งโฮลวีต 70 กรัม
น้ำตาลทรายแดง 15 กรัม
นมผง 1 ช้อนโต๊ะ
ยีสต์ 3/4 ช้อนชา
เกลือ 1/2 ช้อนชา
น้ำอุ่น (อุณหภูมิ 35 องศาเซลเซียส) 100 กรัม
นม 50 กรัม
น้ำมันมะกอก 10 กรัม
เนย (อุณหภูมิห้อง) 10 กรัม
	 


วิธีทำขนมปังโฮลวีต

     1. นำแป้งขนมปัง แป้งโฮลวีต น้ำตาลทรายแดง นมผง ยีสต์ และเกลือมาใส่ในชามผสม
     2. ผสมน้ำอุ่น นม และน้ำมันมะกอกในถ้วย เสร็จแล้วใส่ลงในส่วนของแป้ง พอผสมให้เข้ากันเรียบร้อย ก็เอาแป้งมานวดบนโต๊ะสะอาด
     3. พอนวดแป้งได้ประมาณ 10 นาที นำเนยมาใส่ในแป้งแล้วนวดต่อไป อีกประมาณ 20-30 นาที หรือจนแป้งขนมปังเนียนและขึ้นฟิล์ม
     4. นำแป้งขนมปังมารวบให้แป้งเป็นทรงกลม คลุมด้วยพลาสติกถนอมอาหาร แล้วพักไว้ให้ฟูขึ้นประมาณ 40-50 นาที หรือจนแป้งจะฟูขึ้นเป็น 2 เท่า
     5. ขึ้นรูปขนมปัง โดยแบ่งเป็นก้อนเล็ก ๆ 12 ลูกเท่า ๆ กัน ไล่ลมออกแล้วคลึงให้เป็นก้อนกลม ๆ นำไปใส่ในถาดที่รองด้วยกระดาษรองอบ
     6. คลุมด้วยพลาสติกถนอมอาหารหรือเอาผ้าชุบน้ำหมาด ๆ คลุมไว้ และพักแป้งจนขึ้นฟูเป็น 2 เท่า ใช้เวลาประมาณ 40-50 นาที นำแป้งมาโรยก่อนอบ
     7. นำขนมปังเข้าอบที่อุณหภูมิ 150 องศาเซลเซียส อบประมาณ 15 นาที นำออกมาพักให้คลายร้อน จัดเสิร์ฟ
 

ดูวิธีทำ ขนมปังบันสูตรโฮลวีต เพิ่มเติมคลิก

3. ขนมปังกล้วยน้ำว้าโฮลวีต



สูตรจาก คุณ littlefilmz สมาชิกเว็บไซต์พันทิปดอทคอม

          สำหรับคนรักสุขภาพที่อยากลองทำขนมปังสุขภาพสุดแนว ขอนำเสนอขนมปังกล้วยน้ำว้าโฮลวีต ใส่โยเกิร์ต น้ำผึ้ง และกลิ่นวานิลลา ใครจะเพิ่มธัญพืชก็ตามชอบเลยค่ะ
 


ส่วนผสม ของแห้ง


แป้งโฮลวีตเนื้อละเอียด 1 ถ้วย + 1/2 ถ้วย
เบกกิ้งโซดา 1 ช้อนชา
ผงฟู 1 ช้อนชา
เกลือ 1/2 ช้อนชา (ฟิล์มใช้เกลือทะเลนะคะ ถ้าเกลือไอโอดีนอาจจะต้องลดลงหน่อย)
	 


ส่วนผสม ของเหลว


ไข่ไก่ 2 ฟอง
กล้วยน้ำว้าบด 250-300 กรัม
กรีกโยเกิร์ต 1/2 ถ้วย
น้ำผึ้ง 1/4 ถ้วย
กลิ่นวานิลลา 1 ช้อนชา
	 


วิธีทำขนมปังกล้วยน้ำว้า

     1.วอร์มเตาอบที่อุณหภูมิ 180 องศาเซลเซียส เตรียมพิมพ์ขนมปัง ฉีดสเปรย์น้ำมันบาง ๆ ลงไป
     2. นำส่วนผสมของแห้ง ได้แก่ แป้งโฮลวีต เบกกิ้งโซดา ผงฟู และเกลือ ผสมให้เข้ากัน พักไว้ และนำส่วนผสมของเหลว ได้แก่ ไข่ไก่ กล้วยบด กรีกโยเกิร์ต น้ำผึ้ง และกลิ่นวานิลลา (ส่วนนี้ฟิล์มจับใส่เครื่องปั่นน้ำผลไม้เลยค่ะ จัดการปั่นให้เข้ากัน) ผสมให้เข้ากัน      3. เทส่วนผสมของเหลวลงในส่วนผสมของแห้ง ตะล่อมให้เข้ากัน (อย่าคนนาน เดี๋ยวเนื้อเหนียวค่ะ)
     4. เทใส่พิมพ์ที่เตรียมไว้ เอาเข้าเตาอบประมาณ 30-40 นาที เช็กความสุกด้วยไม้จิ้มฟันอีกทีเพื่อความชัวร์
     5. ถ้าสุกแล้วเอาออกจากเตา พักไว้สัก 10 นาที แซะออกมาพักต่อให้เย็นบนตะแกรงพักขนม แล้วค่อยจัดการสไลซ์โลด
 

ดูวิธีทำ ขนมปังกล้วยน้ำว้าโฮลวีต เพิ่มเติมคลิก

4. ขนมปังโฮลวีต



สูตรจาก คุณ จ๋อมแจ๋ม สมาชิกเว็บไซต์พันทิปดอทคอม 

          ถ้าอยากทำขนมปังโฮลวีตแจกคนพิเศษ ไปหาซื้อแป้งโฮลวีตกันเลยค่ะ สูตรนี้ใส่น้ำผึ้งและเกลือนิดหน่อย และไม่ใส่สารกันบูดอีกด้วย
 


ส่วนผสม ขนมปังโฮลวีต


แป้งโฮลวีต 3 ถ้วย
น้ำ 1+1/4 ถ้วย
ยีสต์ 1 ช้อนโต๊ะ
น้ำผึ้ง 1/6 ถ้วย
น้ำมันมะกอก 1/6 ถ้วย
เกลือป่น 1/2 ช้อนชา
	 


วิธีทำขนมปังโฮลวีต

     1. มาตวงแป้งกันก่อน ให้ใช้ช้อนเขี่ยแป้งให้ฟู ๆ ก่อน แล้วค่อย ๆ ตักลงถ้วยทีละช้อน โดยไม่เขย่าถ้วย หรือเคาะ ๆ ให้แป้งลงไป พอเต็มแล้วให้เอาด้ามช้อนปาดออก ตวงให้ได้ 3 ถ้วยตวงแล้วทิ้งไว้ก่อน
     2. ในถ้วยน้ำอุ่นให้ใส่ยีสต์ลงไป ย้ำว่าห้ามน้ำร้อน เดี๋ยวยีสต์ตายหมด
     3. แบ่งแป้งที่ตวงไว้ 1 ถ้วยแล้วใส่ลงไป คน ๆ แล้วพักให้ยีสต์ตื่น
     4. ใส่แป้งที่เหลือลงในโถ เติมเกลือ น้ำมัน และน้ำผึ้งลงไป คนผสมให้เข้ากัน
หมายเหตุ : ปกติถ้วยตวงจะไม่มี ถ้วย 1/6 ให้ใช้ 1/4 แต่ใส่ให้ต่ำกว่าถ้วยนิดหนึ่ง ไม่ต้องออกไปหาซื้อ
     5. หลังจากส่วนผสมยีสต์ฟูขึ้นแล้ว จับเทใส่ลงในส่วนผสมแป้ง แล้วก็ผสมให้เข้ากัน โดยใช้เครื่องตีหัวตะขอ หรือนวดหรือตีไปเรื่อย ๆ จนแป้งหายเหนียวและไม่ติดมือเวลาจับ เอาพลาสติกถนอมอาหารคลุมไว้หลวม ๆ แล้วพักไว้ในที่ร้อน ๆ ประมาณ 20 นาที
เคล็ดลับ : เปิดไมโครเวฟเปล่า ๆ ประมาณ 30 วินาที จากนั้นก็นำอ่างผสมแป้งใส่เข้าไปพักไว้ในนั้น ห้าม ! เปิดไมโครเวฟ
     6. เตรียมพิมพ์ โดยทาพิมพ์ด้วยน้ำมันมะกอก โรยแป้งลงไปแล้วเคาะพิมพ์ ถึงพิมพ์จะเป็นเคลือบกันติด (non stick) ก็ต้องทำ เพราะถ้าติดพิมพ์ขึ้นมาแล้วไม่คุ้มเลย
     7. หลังจากแป้งขึ้นเป็น 2 เท่าจากเดิมแล้ว ก็ถึงเวลาขึ้นรูป ถึงตอนนี้ใครอยากใส่ธัญพืชอะไร ก็ใส่ตามสบายเลย พับไปมาให้เข้ากันดี แล้วแผ่แป้งออกให้กว้างเท่ากับความยาวของพิมพ์ หลังจากนั้นก็ม้วนแป้งให้แน่น แล้วอย่าลืมใช้มือบี้ ๆ ตรงตะเข็บให้ปิดสนิทดี จากนั้นนำแป้งใส่พิมพ์ แล้วคลุมด้วยพลาสติกถนอมอาหารพอหลวม แล้วเอากลับเข้าไปพักในไมโครเวฟประมาณ 30 นาที ถึง 1 ชั่วโมง
     8. พอใกล้ครบเวลาพักแป้ง ให้เปิดเตาอบรอไว้ที่อุณหภูมิ 170 องศาเซลเซียส ใช้ไฟบน-ล่าง จากนั้นเอาเข้าอบประมาณ 45 นาที วิธีการเช็กว่าขนมปังสุกหรือยัง ให้ใช้ช้อนเคาะดู ถ้าเสียงกลวง ๆ แสดงว่าสุกแล้ว นำออกจากเตา แล้วนำออกจากพิมพ์ทันทีเลย ถ้าทิ้งไว้เดี๋ยวจะแฉะ พลิกหน้ากลับขึ้นมาแล้วพักไว้บนตะแกรงจนเย็นสนิท
     9. พอขนมปังเย็นสนิทแล้วก็จัดการหั่น ในการหั่นขนมปังเราจะต้องใช้มีดฟันเลื่อย ไม่งั้นเนื้อขนมปังจะเละเทะ ขนมปังนี้ควรเก็บไว้ในตู้เย็น เพราะทำกันเอง ไม่ใส่สารกันบูด ถ้าทิ้งไว้ข้างนอกเดี๋ยวราขึ้น ใครกินคนเดียวก็แบ่งใส่ช่องแช่แข็งไว้ คืนก่อนที่จะกินก็แบ่งมาไว้ช่องธรรมดา เช้ามาก็กินได้แล้ว
 

ดูวิธีทำ ขนมปังโฮลวีต เพิ่มเติมคลิก

5. แป้งตอร์ตีญ่าโฮลวีต



สูตรจาก คุณจ๋อมแจ๋ม สมาชิกเว็บไซต์พันทิปดอทคอม

          และแล้วก็ได้เมนูอาหารเช้าแล้ว นั่นคือเมนูแป้งตอร์ตีญ่าโฮลวีต จับแผ่นแป้งไปจี่จนสุกแล้วใส่ไส้พวกผักและเนื้อสัตว์ตามชอบ แค่นี้ก็เรียบร้อย
 


ส่วนผสม แป้งตอร์ตีญ่าโฮลวีต


แป้งโฮลวีต 1+1/2 ถ้วย
ผงฟู 1/2 ช้อนชา
น้ำมันมะกอก 2 ช้อนโต๊ะ
เกลือ 1/2 ช้อนชา
น้ำส้มสายชูแอปเปิลไซเดอร์ (apple cider vinegar) หรือ น้ำมะนาว 1/2 ช้อนโต๊ะ
น้ำร้อน 1/2 ถ้วย

หมายเหตุ : สูตรนี้แนะนำว่าให้หาซื้อแป้งโฮลวีตที่เนื้อละเอียด ไม่งั้นจะออกมาค่อนข้างแข็ง แต่ถ้าหาไม่ได้ลองใส่แป้งขาว (แป้งสาลี) เข้าไปแทนสัก 1/4 ถ้วย จะทำให้นุ่มขึ้น แต่ต้องแลกมาด้วยความไม่คลีนเล็กน้อย
 

วิธีทำแป้งตอร์ตีญ่าโฮลวีต

     1. ตวงแป้งใส่อ่างผสม เติมผงฟู คนผสมให้เข้ากัน ใส่น้ำมันมะกอก น้ำส้มสายชูแอปเปิลไซเดอร์ เทน้ำเข้าใส่ไปทีละนิด อย่าเททีเดียวหมด เพราะถ้าเปียกไปแล้วจะนำออกไม่ได้ ค่อย ๆ ใส่แล้วคนผสมไปเรื่อย ๆ อย่าให้เปียกเกินไป คนผสมไปเรื่อย ๆ โรยแป้งบนเขียงนิดหนึ่งแล้วนำแป้งลงไปนวดเลย ไม่ต้องนวดนาน แค่ให้พอเข้ากัน
     2. ปั้นเป็นลูกกลม ๆ เตรียมไว้ คลุมด้วยพลาสติกถนอมอาหาร พักแป้งทิ้งไว้ ประมาณ 8-24 ชั่วโมงเลย เป็นการหมักแป้ง ส่วนน้ำส้มสายชูที่ใส่ลงไปจะไปทำให้แป้งนุ่มและเหนียวขึ้น แนะนำว่าให้ทำตอนกลางคืน หรือตื่นมาทำแต่เช้า ใครทนไม่ไหวจริง ๆ ก็ลุยโลด แต่แป้งจะแข็งหน่อยแต่กินได้ พอพักได้ที่แล้ว นำแป้งออกมานวดแล้วใส่เกลือ หลังจากนั้นเอามาปั้นเป็นท่อนยาว ตัดแบ่งแป้งเป็น 6 ส่วน แต่ถ้าอยากได้แผ่นใหญ่ ลองแบ่งแป้งเป็น 5 ส่วนก็ได้
     3. วางแป้งบนพลาสติก วางทับด้วยพลาสติกอีกแผ่น แล้วกดแป้งให้เป็นแผ่น ใช้ไม้คลึงแป้ง หรือขวดคลึงแป้งให้เป็นแผ่น ๆ แต่อย่าบางมาก เพราะจะแข็ง ส่วนใครจะกินทีละแผ่น แนะนำว่า ให้คลึงแป้งเป็นแผ่น ๆ ซ้อนกันไว้ โดยคั่นแต่ละแผ่นด้วยพลาสติก แล้วใส่กล่องแช่แข็งไว้เลย เพราะถ้าทำให้สุก แล้วเก็บไว้แป้งจะแข็ง ทอดแล้วกินร้อน ๆ อร่อยกว่าเยอะ
     4. นำกระทะขึ้นตั้งไฟ ใช้ไฟไม่ต้องแรงมาก จากนั้นใส่แผ่นแป้งลงกระทะเลย จี่แป้งทั้ง 2 ข้างแค่ให้พอสุก แล้วเร่งไฟแรงขึ้น จี่ทั้ง 2 ข้างอีกครั้ง จนสีเข้มขึ้นเล็กน้อย นำขึ้นจากเตาแล้วพรมน้ำทันที พรมทั้ง 2 ด้านตอนยังร้อน ๆ เพิ่มความชื้นนิดหนึ่ง ไม่งั้นแป้งจะกรอบ ม้วนไม่ได้ คราวนี้ใครอยากใส่เครื่องอะไรก็เชิญ แล้วม้วน ๆ พร้อมเสิร์ฟ
 

ดูวิธีทำ แป้งตอร์ตีญ่าโฮลวีต เพิ่มเติมคลิก

          ใครอยากทำขนมปังสูตรสุขภาพเอาไว้กินตอนเช้าที่เร่งรีบ วันหยุดจองห้องครัวทำกันเลย พอเช้าวันทำงานก็หยิบมากินกับกาแฟสักถ้วย หรือจะกินคู่กับไส้กรอกและไข่ดาวก็อร่อย จัดไป !
 

สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing คลิกเลย
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













5 วิธีทำขนมปังสูตรสุขภาพ แบบโฮมเมดไร้สารเสริม ใครก็ทำได้




โพสต์เมื่อ 5 มิถุนายน 2562 เวลา 15:08:39
 43,768 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































