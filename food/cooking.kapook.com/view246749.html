




กิมจิยี่ห้อไหนอร่อย รสชาติดีและเข้มข้น จนโอปป้าเกาหลีต้องยกนิ้ว

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
             เรื่องอาหารน่ารู้อื่นๆ












บอกต่อ ! 10 กิมจิสูตรเกาหลีแท้ ๆ เครื่องเคียงยอดฮิตของครัวโอปป้า อร่อยต้องลองซื้อ





11,824อ่าน














0












          แนะนำกิมจิยี่ห้ออร่อย ๆ เอาใจสายเกาหลี มีไว้กินระหว่างดูซีรีส์ฟิน ๆ ได้เลย แฟนพันธุ์แท้โอปป้าไม่ควรพลาด !   











             เมื่อพูดถึงอาหารเกาหลี หลายคนคงนึกถึง “กิมจิ” เป็นอย่างแรก เพราะเป็นเครื่องเคียงยอดฮิตที่ทุกบ้านต้องมี ทุกมื้ออาหารต้องมา กินคู่กับอะไรก็อร่อย ไม่ว่าจะเป็นข้าวสวยร้อน ๆ หมูสามชั้นลวกนุ่มเด้ง รามยอนต้มใหม่ ๆ รสชาติก็ไปด้วยกันได้อย่างลงตัว แถมวิธีทำก็ง่ายไม่ซับซ้อน ใช้ผักและเครื่องปรุงไม่กี่อย่าง หมักไว้ไม่นานก็ได้ผักดองอร่อย ๆ มากินคู่ในมื้ออาหารแล้ว สมัยก่อนเวลาอยากกินกิมจิแต่ละทีก็ต้องไปตามร้านอาหารเกาหลี แล้วก็ได้เสิร์ฟมาเป็นเครื่องเคียงถ้วยเล็ก ๆ กินไม่สะใจเลย แต่ตอนนี้ตามซูเปอร์มาร์เกตต่าง ๆ ก็เริ่มนำกิมจิมากมายหลากประเภทหลายยี่ห้อมาวางขายกันทั่วไปแล้ว ใครที่เป็นมือใหม่หัดเกาหลี อยากกินตามรอยโอปป้า มาดูกันว่า มีกิมจิยี่ห้อไหนอร่อยถูกปากและน่าซื้อมาลิ้มลองกันบ้าง
กิมจิ (kimchi) ภาษาเกาหลีคือ 김치 

กิมจิ คืออะไร

             กิมจิ อาหารประจำชาติเกาหลี เป็นเครื่องเคียงแบบดั้งเดิมทำจากผักหลากหลายชนิด เช่น ผักกาดขาว หัวไชเท้า แตงกวา หรือต้นหอม นำมาหมักหรือบ่มเล็กน้อยด้วยเครื่องปรุงรสต่าง ๆ ซึ่งรสชาติอาจจะแตกต่างกันไปขึ้นอยู่กับส่วนผสมที่ใช้และวิธีการทำ ส่วนใหญ่มักจะมีรสเปรี้ยวและเผ็ดเล็กน้อย คนเกาหลีนิยมกินกิมจิเป็นกับข้าว และใช้เป็นส่วนผสมในการทำซุป สตู หรือผัดกับเนื้อสัตว์ 
ประวัติกิมจิ 

             ตามบันทึกประวัติศาสตร์สามก๊กของเกาหลี พบว่า กิมจิเริ่มมีขึ้นในช่วงศตวรรษที่ 7 ด้วยภูมิประเทศของเกาหลีใต้ตั้งอยู่ทางตอนเหนือของทวีปเอเชีย เมื่อถึงฤดูหนาวก็ไม่มีผักชนิดไหนเจริญเติบโตและอยู่รอดในสภาพอากาศที่หนาวเย็นมาก ทำให้ต้องคิดค้นวิธีถนอมอาหารด้วยการดองผักเก็บไว้กินในหน้าหนาว ในยุคแรก ๆ จะเป็นการดองผักด้วยน้ำเกลือเท่านั้น แต่เมื่อศตวรรษที่ 18 เป็นช่วงที่มีการนำเข้าของพริก จึงทำให้พริกแห้งกลายมาเป็นส่วนประกอบสำคัญในการทำกิมจิด้วย
ประเภทของกิมจิ

             ประเทศเกาหลีใต้ มีกิมจิให้เลือกกินมากมายกว่า 100 ชนิด โดยแต่ละชนิดก็มีวัตถุดิบหลักซึ่งก็คือ ผัก ที่แตกต่างกัน ทำให้มีรสชาติและเนื้อสัมผัสที่เป็นเอกลักษณ์เฉพาะสูตร ทั้งนี้ มีกิมจิที่ได้รับความนิยมทำกินและพบเห็นได้ทั่วไปประมาณ 10 ชนิด ดังนี้ 
1. กิมจิผักกาดขาว (baechu kimchi) หรือ แพชูกิมจิ, นาพากิมจิ

             เป็นกิมจิสูตรดั้งเดิมต้นตำรับ เป็นที่นิยมและมีวางขายอย่างแพร่หลาย มีวัตถุดิบคือ ผักกาดขาว หัวไชเท้าหั่นฝอย แครอต นำมาหมักกับพริกป่นเกาหลี กระเทียม น้ำปลา กุ้งดอง หรือบางสูตรจะใส่หอยนางรม ให้รสชาติเปรี้ยว เค็ม เผ็ด และหวานเล็กน้อย ถ้ากินตอนทำเสร็จใหม่ ๆ จะให้สัมผัสกรอบฉ่ำและเค็ม แต่เมื่อหมักไปนาน ๆ เข้ารสชาติจะเปรี้ยวขึ้น กินคู่กับอาหารได้ทุกประเภท
2. กิมจิหัวไชเท้า (kkakdugi) หรือ กักดูกิ

             มีวัตถุดิบเป็นหัวไชเท้าเกาหลี หั่นเป็นลูกเต๋าพอดีคำ นำมาหมักกับเครื่องปรุงอื่น ๆ ให้รสชาติเปรี้ยว เผ็ดเหมือนเดิม แต่มีสัมผัสความกรุบกรอบมากกว่า นิยมกินคู่กับซุปหรือสตูต่าง ๆ
3. กิมจิหัวไชเท้าอ่อน (chonggak kimchi) หรือ ชงกักกิมจิ

             เป็นหัวไชเท้าขนาดเล็ก มีก้านใบยาว ให้ความกรุบกรอบและเนื้อแน่นกว่า
4. กิมจิแตงกวา (cucumber kimchi) หรือ โออีโซบากิ

             ใช้วัตถุดิบหลักคือ แตงกวาเกาหลี ยัดไส้ด้วยส่วนผสมสำหรับทำกิมจิทั้งต้นหอม กระเทียม และพริกป่น นิยมกินในช่วงหน้าร้อนเพราะให้ความสดชื่น เข้ากันได้ดีกับซุปหรือสตูต่าง ๆ
5. กิมจิใบมัสตาร์ด (mustard leaf kimchi) หรือ กัตกิมจิ

             ทำมาจากใบและลำต้นของต้นมัสตาร์ดเกาหลี ซึ่งเป็นพืชที่มีคุณค่าทางอาหารอย่างมาก ให้รสที่เข้มข้นและมีกลิ่นฉุนเป็นเอกลักษณ์
6. กิมจิต้นหอม (green onion kimchi) หรือ พากิมจิ

             ใช้ต้นหอมทั้งต้นหมักกับพริกป่น กระเทียม และน้ำปลา ให้รสชาติที่เค็มและขมเล็กน้อย คนเกาหลีนิยมกินคู่กับบะหมี่ผัดซอสถั่วดำ หรือ จาจังมยอน
7. กิมจิใบงา (sesame leaves kimchi) หรือ แกนิบกิมจิ

             เป็นใบงาเกาหลี ปกตินิยมนำมาใช้สำหรับห่อเนื้อสัตว์ย่างหรือบาร์บีคิว และใส่ในข้าวปั้นหรือคิมบับ แต่เมื่อนำมาหมักทำเป็นกิมจิใบงาก็อร่อยไปอีกแบบเหมือนกัน
8. กิมจิขาว (white kimchi) หรือ แบคกิมจิ

             คล้ายกับกิมจิผักกาดขาวเลย แต่ไม่ใส่พริกป่น ทำให้ได้กิมจิที่ไม่เผ็ดแต่ให้ความรู้สึกสดชื่นมากกว่า นิยมกินคู่กับหมูสามชั้นลวก
9. กิมจิน้ำ (water kimchi) หรือ นาบักกิมจิ

             ทำจากหัวไชเท้าหั่นเป็นแว่นบาง ๆ แครอตหั่นฝอย หัวหอมใหญ่ และผักกาดขาว หมักในน้ำเกลือที่มีส่วนผสมของน้ำลูกแพร์เกาหลี กระเทียม หอมใหญ่ และขิงเล็กน้อย เป็นกิมจิในน้ำซุปที่ดื่มได้ นิยมกินกันมากในช่วงฤดูใบไม้ผลิและฤดูร้อน
10. กิมจิน้ำหัวไชเท้า (radish water kimchi) หรือ ดงชิมิ

             เป็นกิมจิน้ำอีกหนึ่งประเภท ทำจากหัวไชเท้าอ่อนหั่นเป็นชิ้นเล็ก ๆ หมักกับน้ำเกลือ พริกไทย กระเทียม ขิง และลูกแพร์เกาหลี นิยมกินในช่วงฤดูหนาว และสามารถนำน้ำซุปของดงชิมิมาทำเป็นก๋วยเตี๋ยวหรือหมี่เย็นได้เพราะให้รสชาติที่สดชื่นและไม่เผ็ดมาก
           นอกจากนี้ยังมีกิมจิอีกมากมาย ทั้งกิมจิผักปวยเล้ง กิมจิต้นกระเทียม กิมจิสด หรือกตโจริ กิมจิเห็ด และกิมจิเจ ที่ไม่มีส่วนผสมของน้ำปลาหรือกุ้งดอง เป็นต้น 


ภาพจาก alena charykova / shutterstock.com




ประโยชน์ของกิมจิ 

          1. ส่งเสริมสุขภาพลำไส้ จากวิธีการหมักทำให้มีแบคทีเรียโปรไบโอติกที่ดีต่อสุขภาพ ช่วยในกระบวนการย่อยอาหาร และทำให้ลำไส้ทำงานได้อย่างเต็มประสิทธิภาพ 
          2. บำรุงหัวใจ กระเทียมจำนวนมากในส่วนผสม ซึ่งมีสารอัลลิซินและซีลีเนียม ช่วยลดคอเลสเตอรอลในร่างกาย และช่วยลดความเสี่ยงการเกิดโรคหลอดเลือดสมอง โรคหัวใจ และหลอดเลือดอื่น ๆ ได้ 
          3. ช่วยให้ดูผิวพรรณอ่อนเยาว์ จากการหมักทำให้กิมจิอุดมไปด้วยสารต้านอนุมูลอิสระ จึงช่วยทำให้ดูอ่อนเยาว์ ไม่แก่ก่อนวัย รวมถึงสารซีลีเนียมในกระเทียมยังช่วยบำรุงผิวและผมให้แข็งแรง และช่วยป้องกันริ้วรอยในระยะยาวได้ 
          4. ช่วยลดน้ำหนัก จากส่วนผสมหลักที่มีผักซึ่งมีไฟเบอร์สูงมาก ทำให้อิ่มท้องและช่วยในการลดน้ำหนัก นอกจากนี้ยังมีแลคโตบาซิลลัสที่ช่วยควบคุมคอเลสเตอรอลในร่างกายด้วย 
          5. เสริมสร้างระบบภูมิคุ้มกันให้แข็งแรง พริกป่นสีแดงและผักกาดขาว ส่วนผสมหลักของกิมจิ มีคุณสมบัติต่อต้านสารก่อมะเร็งและต้านอนุมูลอิสระ ช่วยเพิ่มภูมิคุ้มกันของร่างกาย นอกจากนี้ยังมีซัลไฟด์และไอโซไซยาเนตซึ่งมีคุณสมบัติต้านจุลชีพที่สามารถฆ่าเชื้อจุลินทรีย์หรือหยุดการเจริญเติบโตของจุลินทรีย์ได้ 
          6. ช่วยบำรุงสมอง กิมจิจะช่วยเพิ่มประสิทธิภาพการทำงานของลำไส้และระบบย่อยอาหารให้แข็งแรง ซึ่งจะสื่อสารไปถึงสมอง ทำให้เกิดการกระตุ้นการทำงานและบำรุงสมองให้แข็งแรงไปพร้อม ๆ กัน 
          7. ช่วยบำรุงสายตา ผักกาดขาวในกิมจิเป็นแหล่งของสารต้านอนุมูลอิสระและเบต้าแคโรทีนที่ดี ซึ่งมีความสำคัญต่อการมองเห็นและสุขภาพตา
          8. ช่วยป้องกันการติดเชื้อรา แบคทีเรียชนิดดีบางชนิดที่พบในกิมจิมีคุณสมบัติในการต่อสู้กับเชื้อราที่เป็นอันตรายต่อร่างกาย ทำให้ช่วยลดโอกาสในการติดเชื้อต่าง ๆ ได้ 
          9. ช่วยลดระดับน้ำตาลในเลือด กิมจิสามารถช่วยลดความต้านทานต่ออินซูลินได้ และช่วยปรับปรุงการเผาผลาญกลูโคสในร่างกาย นอกจากนี้การกินกิมจิเป็นประจำจะช่วยรักษาระดับน้ำตาลในเลือดให้เป็นปกติด้วย 

กิมจิ ยี่ห้อไหนอร่อย
สายเกาหลีไม่ควรพลาด

กิมจิผักกาดขาว 

1. กิมจิผักกาดขาว tops kimchi





ภาพจาก tops



          มือใหม่อยากเข้าเส้นทางอาหารเกาหลี แนะนำให้ลองกิมจิผักกาดขาวยี่ห้อนี้ก่อนเลย เพราะมีรสชาติอ่อน ๆ ไม่เข้มข้นมาก รสชาติเน้นหนักไปทางเปรี้ยวหวานลงตัว ลองกินเป็นเครื่องเคียงกับข้าวสวยร้อน ๆ หรือจะแอดวานซ์นำไปทำเป็นซุปหรือข้าวผัดกิมจิก็อร่อยเหมือนกัน 


ขนาด : 180 กรัม 


ราคา : 32 บาท 



2. กิมจิผักกาดขาวหั่นผสมผักชี bibigo kimchi sliced cilantro





ภาพจาก happy fresh



          กิมจิผักกาดขาวเหมือนเดิม แต่เพิ่มเติมความหอมด้วยผักชี แค่ฉีกซองกลิ่นหอมอ่อน ๆ ก็ฟุ้งขึ้นมาเตะจมูกแล้ว ส่วนเรื่องรสชาติก็ยังคงความเปรี้ยวนำตามสไตล์ของแบรนด์ bibigo แต่ก็กลมกล่อมไปด้วยรสเผ็ดและหวานได้อย่างลงตัว มาในซองแบบฉีกที่เหมาะสำหรับเป็นเครื่องเคียงในมื้ออาหาร เพราะปริมาณไม่เยอะมาก 


ขนาด : 100 กรัม 


ราคา : 49 บาท



3. กิมจิผักกาดขาว seoul kimchi





ภาพจาก gourmet market thailand



          กิมจิผักกาดขาวที่ใช้ปลาแห้งเป็นส่วนผสมในน้ำหมัก ทำให้ได้กลิ่นหอมของปลาแห้งอย่างชัดเจน และได้รสชาติที่เค็มนำ เปรี้ยวตาม และหวานตัดรสนิดหน่อย เหมาะสำหรับกินคู่กับข้าวสวยร้อน ๆ หรือหมูสามชั้นลวก 


ขนาด : 150 กรัม 


ราคา : 58 บาท



4. กิมจิผักกาดขาว sukishi kimchi go go





ภาพจาก sukishi group



          แค่ชื่อแบรนด์ก็รู้อยู่แล้วว่าเด่นเรื่องอาหารเกาหลีมาก ๆ จึงมั่นใจได้เลยว่านี่เป็นกิมจิผักกาดขาวแบบต้นตำรับจากประเทศเกาหลีใต้แท้ ๆ คัดสรรส่วนผสมจากธรรมชาติทั้งหมด รวมถึงการหมักแบบดั้งเดิม ให้ได้เป็นกิมจิรสชาติเยี่ยม พร้อมกินได้ในทุกที่ทุกเวลา มาในซองซิปล็อกอย่างดี ถูกสุขอนามัย เก็บไว้กินได้นาน ไม่ต้องกลัวเสีย จะจับคู่กับปิ้งย่างก็เหมาะเจาะเพราะตัดเลี่ยนได้ดี หรือจะทำเป็นข้าวผัดกิมจิก็อร่อย


ขนาด : 150 กรัม 


ราคา : 69 บาท 



5. กิมจิผักกาดขาว youreaguan kimchi





ภาพจาก you rea guan 



          กิมจิผักกาดขาวที่ได้รับการพัฒนาสูตรมาจากร้านอาหารเกาหลีชื่อดังอย่าง ยูแรกวาน (youreaguan) ที่คัดสรรเลือกใช้วัตถุดิบอย่างดี ผ่านขั้นตอนการหมักที่สะอาดและปลอดภัย ไม่เติมแต่งสารที่เป็นอันตรายต่อร่างกาย ทำให้ได้รสชาติที่อร่อยแบบเกาหลีแท้ และนอกจากกิมจิผักกาดขาวแล้ว แบรนด์นี้ยังมีกิมจิแบบอื่น ๆ ให้เลือกอีกเพียบ ทั้งกิมจิหัวไชเท้าฝอย กิมจิหัวไชเท้าหั่น กิมจิมะละกอ และหัวไชเท้าสามรส 


ขนาด : 400 กรัม 


ราคา : 105 บาท



6. กิมจิผักกาดขาว jang geumi kimchi





ภาพจาก makro click



          โดดเด่นในเรื่องรสชาติที่กลมกล่อม ทั้งเปรี้ยวนำ เผ็ดปานกลาง และความหวานกำลังดีจากผักกาดขาวคุณภาพเยี่ยม รวมถึงราคาที่สุดแสนประหยัด เหมาะสำหรับคนที่ชอบกินอาหารเกาหลีเป็นชีวิตจิตใจ ซื้อติดตู้เย็นเอาไว้ จะซีรีส์เรื่องไหนก็กินได้แบบฟิน ๆ เลย 


ขนาด : 1 กิโลกรัม


ราคา : 129 บาท 



7. กิมจิผักกาดขาว bibigo sliced cabbage





ภาพจาก bibigo



          กิมจิผักกาดขาวหั่นเป็นชิ้นพอดีคำ นำเข้าจากประเทศเกาหลี มาในแพ็กเกจซองอย่างดี สะอาด ปลอดภัย ได้มาตรฐาน ให้รสชาติแบบเกาหลีแท้ ๆ ทั้งรสเปรี้ยวนำ เผ็ดตาม และหวานนิดหน่อย ครบตามสไตล์โอปป้ามาเอง  


ขนาด : 500 กรัม 


ราคา : 245 บาท



8. กิมจิผักกาดขาว itaewon kimchi 





ภาพจาก itaewon store



          กิมจิสูตรต้นตำรับ ผลิตและควบคุมการผลิตโดยโรงงานที่ได้มาตรฐานเกาหลี ใช้วัตถุดิบและเครื่องปรุงคุณภาพดี รับประกันรสชาติ ทำสดใหม่ทุกวัน จะกินเป็นเครื่องเคียงในทุกมื้ออาหารก็อร่อย หรือนำไปทำเมนูอื่น ๆ ก็เข้ากัน สามารถแช่ไว้ในตู้เย็นเก็บได้นานถึง 1-2 เดือน 


ขนาด : 1 กิโลกรัม 


ราคา : 300 บาท



กิมจิหัวไชเท้าหั่น 

9. กิมจิหัวไชเท้าหั่น king chef cubed radish kimchi





ภาพจาก tesco lotus



           เปลี่ยนรสชาติจากกิมจิผักกาดขาวเดิม ๆ มาเป็นกิมจิหัวไชเท้าชิ้นเล็กที่กรุบกรอบเคี้ยวเพลินกันบ้าง กับยี่ห้อ king chef ที่ให้รสชาติเปรี้ยว หวาน เค็ม กลมกล่อม แต่ไม่ค่อยมีรสชาติเผ็ดเท่าไรนัก คนที่เพิ่งเริ่มหัดกินกิมจิหรือไม่ถนัดอาหารรสเผ็ดน่าจะชอบ 


ขนาด : 180 กรัม 


ราคา : 40 บาท



10. กิมจิหัวไชเท้าหั่น bibigo bibigo kkakdugi





ภาพจาก bibigo



          อีกหนึ่งไลน์กิมจิแสนอร่อยจากแบรนด์ bibigo จากประเทศเกาหลีใต้ ที่ใช้หัวไชเท้าอ่อนหั่นเป็นสี่เหลี่ยมลูกเต๋าหมักกับน้ำเกลือและพริกป่นเกาหลีอย่างดี กินแก้เลี่ยนก็ได้ หรือจะนำไปทำเป็นข้าวผัดกิมจิก็อร่อยไปอีกแบบ 


ขนาด : 500 กรัม 


ราคา : 290 บาท



             สำหรับใครอยากทำกิมจิกินเองที่บ้าน บอกเลยว่าง่ายสุด ๆ มีส่วนผสมและวิธีการทำไม่กี่ขั้นตอน ลองดูวิธีการทำกิมจิเพิ่มเติมได้ที่ 5 วิธีทำกิมจิ ผักดองแบบเกาหลีทำง่ายอร่อยไม่อายใคร เลยค่ะ
 
           อ่านมาถึงตรงนี้แล้วเริ่มจะหิวแล้วสิ ขอตัวไปหาซื้อกิมจิอร่อย ๆ มากินคู่กับรามยอนร้อน ๆ แล้วนั่งดูโอปป้าสุดหล่อในซีรีส์ให้ฟิน ๆ ก่อนนะคะ 
 
ขอบคุณข้อมูลจาก
gobackpacking
bbcgoodfood
middleclass 
kpopfoods (1)
britannica
koreanbapsang
kpopfoods (2)
womenshealthmag
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













บอกต่อ ! 10 กิมจิสูตรเกาหลีแท้ ๆ เครื่องเคียงยอดฮิตของครัวโอปป้า อร่อยต้องลองซื้อ




อัปเดตล่าสุด 20 กันยายน 2564 เวลา 15:58:49
 11,824 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































