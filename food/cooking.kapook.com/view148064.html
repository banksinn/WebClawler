




สูตรขนมจากมะม่วง สูตรขนมง่ายๆ ขนมจากมะม่วง











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรขนม






4 สูตรขนมจากมะม่วง เมนูสุดอลังจากฝีมือเด็กหอ




67,310อ่าน







0















           ว้าว ! พบกับเมนูมะม่วง สูตรขนมคลายร้อน 4 สไตล์ ดูดีอลังเว่อร์ เด็กหอทำได้ คนอยู่คอนโดก็จัดไป ของดีแบบนี้ต้องบอกต่อจริง ๆ            มะม่วงสุกทําอะไรได้บ้าง ? เมื่อวานเพิ่งซื้อมะม่วงสุกมาเป็นกิโลฯ อยากเอามาทำเมนูคลายร้อนกินให้แช่มชื่นหัวใจสักหน่อย ครั้นจะให้ทำแต่ข้าวเหนียวมะม่วงกินคงเซ็งจิต มีเมนูของหวานจากมะม่วงแบบอื่น ๆ อีกไหม กระปุกดอทคอมขอนำเสนอ 4 สูตรขนมจากมะม่วง จาก คุณสมาชิกหมายเลข 3128333 สมาชิกเว็บไซต์พันทิปดอทคอม แต่ละสูตรแจ่ม ๆ ทั้งนั้น ได้แก่ ฮันนี่โทสต์มะม่วง เครปใบเตยข้าวเหนียวมะม่วง บิงซูมะม่วงน้ำดอกไม้ และพานาคอตต้ามะม่วง รับรองหากินที่ไหนไม่ได้ ต้องทำเองเท่านั้น เด็กหอ หรือมนุษย์คอนโดพร้อมยัง ?  







                    in trend มะม่วง : ชวนทำ 4 เมนูคลายร้อน โดย คุณสมาชิกหมายเลข 3128333 สมาชิกเว็บไซต์พันทิปดอทคอม          แอบอ่านและเป็นแฟนคลับก้นครัวมานานหลายปี แต่ไม่กล้าตั้งกระทู้ทำอาหารสักที เพราะมัวแต่อาย แต่วันนี้รวบรวมความกล้ามาตั้งเพื่อมาชวนทุกคนทำ 4 เมนูคลายร้อนค่ะ โดยพระเอกคือ มะม่วงทำง่าย ๆ สไตล์เด็กหอ พูดไม่เก่ง เริ่มเลยดีกว่า

1. ฮันนี่โทสต์มะม่วงส่วนผสม ฮันนี่โทสต์มะม่วง          • ขนมปังกะโหลก          • เนยสดเค็ม (หรือเนยจืดก็ได้)          • มะม่วงสุก 1-2 ลูก          • ไอศกรีมรสที่ชอบ          • น้ำผึ้ง (สำหรับราดขนมปัง)วิธีทำฮันนี่โทสต์มะม่วง

           1. ตัดขนมปังกะโหลกเป็นแผ่นหนาตามขนาดที่ต้องการแล้วหั่นเป็นรูปตาราง 9 ช่อง จากนั้นหั่นเนยเป็นแผ่นเล็ก ๆ แล้วนำใส่ลงไปในช่องขนมปังให้ครบทุกช่อง แบบนี้เลยค่ะ ใส่มากใส่น้อยตามชอบเลย

           2. นำขนมปังเข้าเตาอบที่อุณหภูมิ 190 องศาเซลเซียส ประมาณ 12-15 นาที

           3. ระหว่างรอขนมปังครบเวลาก็มาหั่นมะม่วงรอ

           4. เมื่อหั่นมะม่วงเสร็จ ก็พอดีกับอบขนมปังเสร็จ

           5. นำขนมปังมาตกแต่งด้วยมะม่วง ราดด้วยน้ำผึ้ง โปะไอศกรีม หรือวิปปิ้งครีมค่ะ แต่วันนี้ตีวิปไม่ขึ้นเลยไม่ได้ใส่เลย 

          เท่านี้ก็จะได้ขนมปังที่หอมอร่อย กรอบนอกนุ่มใน อร่อยไม่ง้อร้านเลยทีเดียว

          ป.ล. อัตราส่วนปรับ-ลดได้ตามต้องการเลยนะคะ ตกแต่งเพิ่มได้ ใครมีวิปปิ้งครีม ไอศกรีมรสไหนก็ได้หรือผลไม้ต่าง ๆ แต่งได้ตามต้องการเลย


+++++++++++++++++


2. เครปใบเตยข้าวเหนียวมะม่วง          รอบนี้ทำ 2 แบบค่ะ ได้แก่ เครปใบเตยข้าวเหนียวมะม่วงแบบโรลและเครปใบเตยข้าวเหนียวมะม่วงแบบพับส่วนผสม ข้าวเหนียวมูน          • ข้าวเหนียว 500 กรัม           • กะทิ 2 ถ้วย          • น้ำตาลทราย 1 ถ้วย           • เกลือ 1/2 ช้อนโต๊ะ (ถ้าชอบเค็มเพิ่มได้)          • ใบเตยหอม 7-8 ใบ (หากซื้อตลาดเลือกดี ๆ นะคะ มันจะมีใบเตยหอมกับใบเตยที่ใช้ไหว้พระ ไม่แน่ใจว่าเรียกว่าอะไรแต่จะไม่หอมเลยค่ะ)          • สารส้ม (สำหรับล้างข้าว)ส่วนผสม เครปใบเตย          • แป้งเค้ก 120 กรัม          • กะทิ 50 กรัม          • ไข่ 3 ฟอง          • นมสดจืด 260 กรัม          • ใบเตยหอมสัก 10 ใบ           • เกลือ 1/2 ช้อนชา           • น้ำตาลทราย 60 กรัม          • เนยละลาย 65 กรัม          นำนมสดกับกะทิไปปั่นพร้อมใบเตยแล้วกรองเอาแต่น้ำ กลิ่นจะหอมมาก แล้วค่อยไปผสมกับแป้งวิธีทำเครปใบเตยข้าวเหนียวมะม่วง

          1. นำสารส้มไปขัดข้าวเหนียวดิบเบา ๆ ขัดแบบแห้ง แล้วค่อยต่อด้วยขัดแบบน้ำ ขัดจนยางข้าวออก น้ำจะขุ่น ทิ้งไว้สักครู่แล้วไปซาวน้ำจนใส แช่ทิ้งไว้อย่างน้อย 3 ชั่วโมง รอบนี้เราแช่ 1 คืนค่ะ (สารส้มจะช่วยให้ข้าวเหนียวดิบมีเม็ดขาวใส เวลาเอาไปมูน ข้าวจะใสเรียงตัวสวย)          2. มาทำแป้งเครปต่อค่ะ เพราะต้องพักแป้งเหมือนกัน รอบนี้พักในตู้เย็น 1 คืน ใครไม่มีเวลาพักอย่างน้อย 30 นาทีนะคะขั้นตอนไม่ได้ถ่ายไว้ แต่ดูได้ที่วิดีโอค่ะ           - เริ่มจากร่อนแป้งเค้ก 1 รอบ ใส่เกลือลงไปแล้วพักไว้           - นำนมสดกับกะทิผสมให้เข้ากันแล้วเอาไปปั่นรวมกับใบเตยต่อมาก็กรอง 2 รอบ เพื่อจะได้รสและกลิ่นจากใบเตยค่ะ (ส่วนผสมที่ 1)          - ตีไข่กับน้ำตาลทรายให้เข้ากันดีจนน้ำตาลทรายละลาย (ส่วนผสมที่ 2)          - เทส่วนผสมของเหลว (ส่วนผสมที่ 1) ลงไปในส่วนผสมไข่กับน้ำตาลทราย (ส่วนผสมที่ 2) ทีละนิด สลับกับเทแป้งเค้กลงไปทีละนิด ผสมให้เข้ากัน สลับไปมาจนแป้งและของเหลวหมด ผสมให้เข้ากันดีและแป้งไม่เป็นเม็ด           - เติมเนยละลาย ผสมให้เข้ากัน แล้วนำไปกรอง 2 รอบ ใส่ภาชนะ คลุมด้วยพลาสติกถนอมอาหารแล้วเก็บในตู้เย็น           3. พอทั้งข้าวเหนียวดิบและส่วนผสมแป้งเครปได้ที่แล้วก็เริ่มทำเครปใบเตยข้าวเหนียวมะม่วงกันเลย 

          4. นำข้าวเหนียวดิบไปล้างน้ำอีก 1 รอบ แล้วพักให้สะเด็ดน้ำ ระหว่างนั้นก็ตั้งชุดนึ่งไว้รอนึ่งข้าวเหนียว 

          5. นำข้าวเหนียวไปนึ่งประมาณ 30 นาที เราจะไม่ให้ข้าวสุก 100% เอาสุกประมาณ 80-90% เวลามูนจะได้ไม่เละค่ะ พอครบเวลา 15 นาทีต้องกลับข้าวเหนียวดิบจะได้สุกทั่วถึง 

          6. ระหว่างรอข้าวสุกก็มาทำน้ำกะทิรอ โดยผสมกะทิ 2 ถ้วยกับน้ำตาลทราย 1 ถ้วย คนจนน้ำตาลทรายละลาย เอาใบเตยลงไปขยำ กรองด้วยตะแกรง 1 ครั้ง 

          7. พอข้าวเหนียวสุกก็เทข้าวเหนียวร้อน ๆ ลงไปมูนในส่วนผสมของกะทิได้เลย ใช้ไม้พายกวนให้ส่วนผสมเข้ากัน แล้วปิดด้วยผ้าขาวบาง ทำซ้ำ 3-4 รอบ จนข้าวเหนียวดูดเอาน้ำกะทิหมด

          8. ระหว่างทำมูนข้าวเหนียวเราก็มาทอดเครปไปด้วย โดยนำแป้งเครปที่ผสมไว้ออกจากตู้เย็น รอให้แป้งคลายเย็นก่อนค่ะแล้วคนผสมให้เข้ากันอีกที ตักแป้งประมาณครั้งละ 1/4 ถ้วย ลงทอดในกระทะใช้ไฟอ่อน โดยกลิ้งแป้งให้เป็นแผ่น ถ้าสุกแล้วเครปจะล่อนออกจากกระทะ สีสวยทีเดียว          9. ทอดแป้งเสร็จก็มาหั่นมะม่วง หั่นเป็นแนวยาว เหนื่อยยังคะ อย่าเพิ่งเหนื่อยนะ ยังไม่เสร็จ พอทุกอย่างเสร็จทั้งข้าวเหนียวมูน แป้งเครป และมะม่วง ก็เริ่มมาทำโรลเครปกัน

          10. โดยเอาเครปวางลงไปบนเสื่อสำหรับทำซูชิ ตามด้วยข้าวเหนียวมูน และมะม่วง อธิบายไม่เก่ง ดูภาพเลยนะ และดูแบบละเอียดได้ที่วิดีโอค่ะ 

วิธีห่อแบบที่ 2           • นำมะม่วงมาวางเรียงตรงกลางแผ่นเครปก่อนแล้วตามด้วยข้าวเหนียวมูน          • พับแป้งด้านล่างขึ้นไปโดยให้แผ่นแป้งทับไส้           • แล้วค่อยพับแป้งด้านซ้ายลงไป ตามด้วยด้านขวา          • สุดท้ายก็เอาพับด้านบนลงมา แล้วใช้มีดกรีดให้สวยงาม

          พร้อมเสิร์ฟแล้วจ้า ราดด้วยซอสกะทิ ฟินมาก กว่าจะเสร็จเมนูนี้ เหนื่อยเอาการ


++++++++++++++++++++


3. บิงซูมะม่วงน้ำดอกไม้          ร้อน ๆ แบบนี้ต้องหาเมนูคลายร้อน และเมนูนี้ก็ฮิตกันสุด ๆ กับน้ำแข็งไสเกาหลี หรือบิงซูส่วนผสม บิงซูมะม่วงน้ำดอกไม้          • นมสดจืด 450 มิลลิลิตร (หรือ 1 ขวด)          • นมข้นหวาน 1/4 ถ้วย           • มะม่วงน้ำดอกไม้ 1-2 ลูก (ตามชอบเลย)          • นมข้นสำหรับราดวิธีทำบิงซูมะม่วงน้ำดอกไม้

          • ผสมนมสดกับนมข้นหวานให้เข้ากัน เทใส่ถุงซิปล็อก 

          • นำไปแช่ช่องฟรีซ 3 ชั่วโมง หรือจนแข็ง

          • พอใกล้ถึงเวลานำส่วนผสมนมออกจากฟรีซแล้วมาหั่นมะม่วงรอ 

          • นำส่วนผสมนมออกจากฟรีซ โดยคนให้กลายเป็นเกล็ด แต่ถ้าแข็งเกินไปก็ใช้ของแข็งทุบเอานะคะ แล้วก็นำมาใส่ลงในถ้วย

          • ตกแต่งด้วยมะม่วงที่เราหั่นไว้ โปะด้วยไอศกรีม และราดด้วยนมข้น

          • สักคำไหมคะ


++++++++++++++++++++


4. พานาคอตต้ามะม่วง (panna cotta mango)          อีกหนึ่งเมนูคลายร้อนที่ต้องทานในหน้าร้อน สดชื่นสุด ๆส่วนผสม พานาคอตต้ามะม่วง          • ผงเจลาติน 5 กรัม          • น้ำเย็น 30 กรัม          • นมสดจืด 200 มิลลิลิตร          • วิปปิ้งครีม 200 มิลลิลิตร          • น้ำตาลทราย 1/4 ถ้วย          • กลิ่นวานิลลา 1 ช้อนชา          • มะม่วง 2 ลูก           หมายเหตุ : วันนี้จะใช้มะม่วงปั่นและมะม่วงหั่นเต๋า โดยไม่นำไปเชื่อมกับน้ำตาลทรายเพิ่ม เพราะอยากได้รสมะม่วงแท้ ๆ เพียว ๆ เลยค่ะวิธีทำพานาคอตต้ามะม่วง

          • ผสมผงเจลาตินกับน้ำเย็น พักไว้          • ผสมนมสด วิปปิ้งครีม และน้ำตาลทราย นำไปตั้งไฟอ่อนพอให้น้ำตาลทรายละลาย โดยไม่ต้องถึงขั้นเดือด แล้วยกลงจากเตา          • เติมกลิ่นวานิลลาลงไปคนให้เข้ากัน          • ใส่เจลาตินที่ผสมไว้ลงไปผสมให้เข้ากัน

          • เทใส่ในภาชนะที่ต้องการ จะใส่แบบเฉียง หรือแบบตรงก็ตามชอบจ้า รอให้คลายร้อนสักครู่ แล้วนำเข้าตู้เย็นรอให้เซตตัว 

          • ระหว่างนั้นก็เตรียมมะม่วงรอ โดยนำมะม่วง 1 ลูก หั่นเต๋าเล็ก ๆ ส่วนมะม่วงอีก 1 ลูก นำไปปั่นให้ละเอียด เป็นซอสมะม่วง

          • พอเจลาตินเซตตัวก็เอาออกจากตู้เย็น ใส่มะม่วงลงไปค่ะ

          • ตามด้วยซอสมะม่วง

          • ตกแต่งด้วยใบสะระแหน่ เป็นอันเสร็จ จะทานเลยหรือแช่เย็น ๆ ก่อนทานก็ได้

          แม่เจ้า ! หน้าไม่ธรรมดาเลยจริง ๆ สำหรับ 4 สูตรขนมจากมะม่วง น่าลองทำทานมาก ๆ วันนี้ไหน ๆ ก็ว่างจัดไม่ต้องคิดเยอะทำให้หมดทุกเมนูเลยแล้วกัน สบายพุงแน่คราวนี้ขอขอบคุณข้อมูลและภาพประกอบจากคุณสมาชิกหมายเลข 3128333 สมาชิกเว็บไซต์พันทิปดอทคอม และ เฟซบุ๊ก pimmy ชวนกินของอร่อย

 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






4 สูตรขนมจากมะม่วง เมนูสุดอลังจากฝีมือเด็กหอ





อัปเดตล่าสุด 21 มิถุนายน 2564 เวลา 15:28:41
 67,310 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































