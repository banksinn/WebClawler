




เมนูข้าวกล่องทำขาย สร้างอาชีพเพิ่มรายได้ใครก็ขายได้


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารจานเดียว












12 เมนูข้าวกล่องทำขาย สร้างรายได้กำไรดีขายได้ทุกวัน





56,367อ่าน














0












           แจกฟรี ! เมนูข้าวกล่องทำขาย หลากสไตล์ความอร่อย ลองทำขายมื้อไหนก็ได้ตามสะดวก รับรองขายดิบขายดีมีกำไรทุกวัน
 




             ชวนเปิดร้านทำอาหารขายสร้างรายได้ โดยเฉพาะอาหารจานเดียวจับแพ็กใส่กล่องขายสะดวก กระปุกดอทคอมขอนำเสนอวิธีทำข้าวกล่องทำขาย เช่น ผัดกะเพรา ข้าวผัด ข้าวมันไก่ ข้าวหมกไก่ เป็นต้น ลองเลือกเมนูที่ชอบแล้วเข้าครัวทำขายกันเลยจ้า
1. ผัดกะเพราหมูสับ 



ภาพจาก ครัวแม่ผึ้ง bee happy kitchen

           ใคร ๆ ก็ทำผัดกะเพราขาย ถ้าทำซ้ำเดิมก็เบื่อ ลองใส่กระชายเพิ่มจุดขายหน่อยดีไหม จะใส่หมูสับหรือเนื้อสัตว์อื่น ๆ ก็ดัดแปลงตามสะดวกเลยจ้า


ส่วนผสม ผัดกะเพราหมูสับใส่กระชายขาว


หมูสับ 200 กรัม
พริกกับกระเทียมสับ 2 ช้อนโต๊ะ
กระชายหั่น
ใบกะเพรา
ซีอิ๊วขาว 1 ช้อนโต๊ะ
น้ำมันหอย 1 ช้อนโต๊ะ
น้ำตาลทราย 1 ช้อนชา
ซีอิ๊วดำเล็กน้อย


วิธีทำผัดกะเพราหมูสับใส่กระชายขาว

      ► ผัดพริกกับกระเทียมให้หอม ใส่หมูสับลงไปผัด ปรุงรสตามสูตร ใส่กระชายลงไปผัด สุดท้ายตามด้วยใบกะเพรา 
 
ดูวิธีทำ ผัดกะเพราหมูสับ เพิ่มเติมคลิก

2. ข้าวมันไก่



ภาพจาก ครัวแม่ผึ้ง bee happy kitchen

           มาต่อกันที่วิธีทำข้าวมันไก่ มาพร้อมวิธีหุงข้าว น้ำซุปผักกาดดอง และน้ำจิ้มข้าวมันไก่ ทั้งนี้แปลงร่างเป็นข้าวมันไก่ทอดก็อร่อย


ส่วนผสม ข้าวมันไก่


ไก่ 500 กรัม
น้ำ 2 ลิตร 
กระเทียม 
รากผักชี 
ขิง 
เกลือ 1-2 ช้อนชา
ข้าว 1-2 ถ้วย 
หนังไก่เล็กน้อย


ส่วนผสม น้ำจิ้มข้าวมันไก่


พริก 2-3 เม็ด 
ขิงซอย 3 ช้อนโต๊ะ
ซีอิ๊วขาว 3 ช้อนโต๊ะ
กระเทียมดอง 3 ช้อนโต๊ะ
น้ำตาลปี๊บ 3 ช้อนโต๊ะ
น้ำส้มสายชู 1 ช้อนโต๊ะ
เต้าเจี้ยว 4 ช้อนโต๊ะ
ซีอิ๊วดำหวาน 1/2 ช้อนชา
น้ำ 2-3 ช้อนโต๊ะ


วิธีทำน้ำจิ้มข้าวมันไก่

       ► นำส่วนผสมทุกอย่างมาปั่นรวมกัน 1-2 นาที ก็จะได้น้ำจิ้มข้าวมันไก่สูตรอร่อยเข้มข้น เสิร์ฟกับข้าวมันไก่
วิธีทำข้าวมันไก่

     1. นำไก่ติดหนังไปต้มกับน้ำ 2 ลิตร ใส่กระเทียม รากผักชี และขิงลงไป 
     2. ปรุงรสด้วยเกลือ ต้มไฟอ่อน ๆ ประมาณ​ 20 นาที จนเนื้อไก่สุกพอดี ตักไก่ขึ้นมา และพักน้ำซุปไว้ 
***เคล็ดลับทำให้เนื้อไก่นุ่มเด้งฉ่ำ คือเมื่อไก่สุกแล้วให้นำมาแช่ในน้ำเย็น ๆ จะช่วยน็อกไก่ให้มีความนุ่มฉ่ำอร่อย เวลาจะกินก็ค่อย ๆ นำออกมาหั่นเสิร์ฟ เนื้อไก่จะไม่แห้งไม่เละ ไม่มันจนเกินไป
     3. หุงข้าว 2 ถ้วย สำหรับ 3-4 คน แต่ถ้าใครกินน้อยใช่ข้าวแค่ 1 ถ้วยก็ได้ นำมาซาวให้สะอาด และพักให้สะเด็ดน้ำ
     4. เอาหนังไก่มาเจียว ใส่ขิงและกระเทียม แต่ถ้าไม่มีหนังไก่ให้ใช้น้ำมันพืชแทน จะทำให้ได้น้ำมันที่มีความหอม เมื่อนำไปผัดกับข้าวก็จะเคลือบเม็ดข้าวให้เงาสวย และหอมน่ากินมากขึ้น
     5. เจียวจนได้น้ำมันหนังไก่หอม ๆ แล้วก็นำข้าวลงมาผัดจนน้ำมันเคลือบเม็ดข้าวจนทั่วจะหอมมาก ๆ 
***นำข้าวไปหุงในหม้อข้าวโดยใส่น้ำซุปไก่จนท่วมข้าว ปริมาณจะเหมือนกับการหุงข้าวทั่วไป หรือปรับลดลงเล็กน้อยข้าวจะได้เรียงเม็ดสวยไม่แฉะ พอข้าวมันไก่สุกพอดี หอมฟุ้งเม็ดข้าวเงางามสวย
     6. ส่วนน้ำซุปที่เหลือในหม้อก็ใส่ผักกาดดองกระป๋องลงไป ปรุงรสตามชอบ ก็จะได้ซุปอร่อย ๆ กินกับข้าวมันไก่
 

ดูวิธีทำ ข้าวมันไก่ เพิ่มเติมคลิก

3. ข้าวไข่ข้นแฮม



ภาพจาก คุณ panda-chan สมาชิกเว็บไซต์พันทิปดอทคอม

          เอาใจลูกค้าชอบกินเมนูไข่กับข้าวไข่ข้นแฮม สูตรใส่นมสด เพิ่มความหอมจากเนย ปรุงรสด้วยน้ำปลานิดหน่อย


ส่วนผสม ข้าวไข่ข้นแฮม


ไข่ไก่ 2 ฟอง
นมสด 2 ช้อนโต๊ะ
น้ำปลา
น้ำมันหอย
เนยสด (ใส่หรือไม่ใส่ก็ได้)
น้ำมัน
แฮม


วิธีทำข้าวไข่ข้นแฮม

     1. ตอกไข่ใส่ชาม เติมนมสด ปรุงรสด้วยน้ำปลากับน้ำมันหอย ตีให้เข้ากันกับไข่ ใช้ไฟกลางค่อนไปทางต่ำ เมื่อกระทะร้อนแล้วใส่น้ำมันตามด้วยเนย ถ้าใครอยากจะใส่แต่เนยอย่างเดียวก็ได้ แต่การใส่น้ำมันผสมเนยจะทำให้เนยไม่ไหม้และเปลี่ยนเป็นสีน้ำตาล 
     2. เมื่อเนยละลายหมดแล้วให้ใส่แฮมลงไปผัด ๆ หน่อย จากนั้นตามด้วยไข่ คนไปมาให้ไข่เป็นริ้ว ๆ คนได้สักพักแล้วให้หยุดเมื่อไข่เริ่มสุก จากนี้ก็แล้วแต่ความชอบของแต่ละคน ว่าชอบสุกมากหรือสุกน้อย 
 

ดูวิธีทำ ข้าวไข่ข้นแฮม เพิ่มเติมคลิก

4. ข้าวผัดหนำเลี้ยบหมูสับ 



ภาพจาก คุณ panda-chan สมาชิกเว็บไซต์พันทิปดอทคอม

           อย่างที่รู้กันดีว่าข้าวผัดหนำเลี้ยบหากินยาก ถ้าทำขายต้องขายได้แน่นอน สามารถใช้ไก่สับได้ด้วย แต่งด้วยต้นหอมและพริก


ส่วนผสม ข้าวผัดหนำเลี้ยบ


หมูสับ 250 กรัม
กระเทียม
น้ำมันพืช 1-2 ช้อนโต๊ะ
หนำเลี้ยบ
น้ำปลา 1 ช้อนชา
น้ำตาลทราย 1 ช้อนชา
น้ำมันหอย 1 ช้อนชา
พริกไทยป่น
เกลือ
ข้าวสวยค้างคืน 200 กรัม
ต้นหอม
พริกสด
เครื่องเคียง ได้แก่ เม็ดมะม่วงหิมพานต์ หอมแดง พริกแดง และมะนาว


วิธีทำข้าวผัดหนำเลี้ยบ

     1. ผัดหมูกับกระเทียมให้เข้ากันก่อน แล้วค่อยใส่หนำเลี้ยบลงไปผัด ปรุงรสให้เรียบร้อยแล้วใส่ข้าวลงไป จากนั้นถ้าชิมแล้วอ่อนเค็มให้ใส่เกลือแทนน้ำปลา ข้าวจะได้ไม่แฉะ
     2. ใส่ต้นหอมและพริกทีหลังสุด จะได้สีสวยน่ากิน ผัดให้เข้ากันแล้วปิดเตาทันที
 

ดูวิธีทำ ข้าวผัดหนำเลี้ยบหมูสับ เพิ่มเติมคลิก

5. ข้าวผัดปูก้อน 



ภาพจาก คุณ panda-chan สมาชิกเว็บไซต์พันทิปดอทคอม

          ข้าวผัดปูธรรมดาโลกไม่จำ ต้องนี่เลยข้าวผัดปูก้อน ใส่เนื้อปูเน้น ๆ ผัดไฟแรงจนหอม เสิร์ฟกับน้ำจิ้มซีฟู้ด 



ส่วนผสม ข้าวผัดปูก้อน


ไข่
น้ำมันพืช
ข้าวสวยค้างคืน
เนยสดจืด
เนื้อปูก้อน
ต้นหอม


ส่วนผสม เครื่องปรุง


น้ำปลา
น้ำตาลทราย
พริกไทยป่น
ซอสแม็กกี้
ซอสปรุงรส (ตราภูเขาทองฝาเขียว)


ส่วนผสม น้ำจิ้มซีฟู้ด


กระเทียม
พริกแดง
พริกขี้หนูสวน
รากผักชี
น้ำปลา
น้ำมะนาว
น้ำตาลปี๊บ
น้ำเปล่า


วิธีทำน้ำจิ้มซีฟู้ด

         ► ใส่กระเทียม พริกแดง พริกขี้หนูสวน และรากผักชีลงไปปั่นจนละเอียด ปรุงรสด้วยน้ำปลา น้ำมะนาว และน้ำตาลปี๊บ คนให้เข้ากัน เติมน้ำเปล่าเล็กน้อย คนให้เข้ากันอีกครั้ง
วิธีทำข้าวผัดปูก้อน

     1. ใช้ไฟแรงในการผัดนะคะ เมื่อน้ำมันร้อนแล้วให้ใส่ไข่ลงไปค่ะ จากนั้นก็คนให้กลายเป็นไข่ยู่ยี่ จากนั้นให้ใส่ข้าวลงไปผัดให้เข้ากัน เมื่อผัดให้เข้ากันแล้ว ให้ใส่เนยสดลงไป
     2. ปรุงรสด้วยน้ำปลา น้ำตาลทราย พริกไทย ซอสแม็กกี้ และซอสปรุงรส โดยซอสสองตัวหลัง จะปล่อยให้ไหม้อยู่ที่กระทะสักนิด ก่อนที่จะนำไปผัดให้เข้ากับข้าว เพื่อให้มีกลิ่นหอมเหมือนผัดในกระทะเหล็ก และทำให้สีสันน่ากินขึ้น
     3. ใส่ปูก้อนลงไป แล้วตักข้าวร้อน ๆ ที่อยู่ในกระทะกลบ คนนิดหน่อยแต่อย่าเยอะ เดี๋ยวก้อนปูแตกหมด
     4. ใส่ต้นหอมลงไปเป็นอย่างสุดท้าย จุดนี้สามารถปิดไฟได้เลยค่ะ แล้วใช้ความร้อนที่เหลือผัดให้เข้ากัน สีของต้นหอมจะได้ไม่ดำ พร้อมเสิร์ฟกับน้ำจิ้มซีฟู้ด
 

ดูวิธีทำ ข้าวผัดปูก้อน เพิ่มเติมคลิก

6. ข้าวผัดกุ้ง



ภาพจาก คุณ nutchanart_ch สมาชิกเว็บไซต์พันทิปดอทคอม

           มาต่อกันที่วิธีทำข้าวผัดกุ้ง สูตรนี้ใส่แครอต มะเขือเทศ และหอมใหญ่ ใส่ผงปรุงรสเพิ่มความอร่อย โรยต้นหอมซอย


ส่วนผสม ข้าวผัดกุ้ง


เนย หรือน้ำมัน (สำหรับผัด)
กระเทียมสับ
กุ้งสด
แครอต
ข้าวสวย
ไข่ไก่
มะเขือเทศ
หอมใหญ่
ผงปรุงรส (ปรุงรสตามชอบ)
ต้นหอมซอย


วิธีทำข้าวผัดกุ้ง

     1. ตั้งกระทะให้ร้อน ใส่เนยลงไปผัด ตามด้วยกระเทียม ผัดให้หอม
     2. ใส่กุ้งลงไปผัด พอกุ้งสุก ใส่แครอต ตามด้วยข้าวสวย ผัดทุกอย่างให้เข้ากัน
     3. ใส่ไข่ไก่ลงไป ผัดให้ไข่เคลือบข้าว ปรุงรสตามชอบ
     4. ใส่หอมใหญ่กับมะเขือเทศ ผัดทุกอย่างให้เข้ากัน โรยต้นหอมซอย ผัดทุกอย่างให้เข้ากันอีกครั้ง ตักใส่จาน
 

ดูวิธีทำ ข้าวผัดกุ้ง เพิ่มเติมคลิก

7. ข้าวผัดแหนม



ภาพจาก คุณ nutchanart_ch สมาชิกเว็บไซต์พันทิปดอทคอม

           ข้าวผัดกุ้งทำบ่อยลูกค้าก็เบื่อ ลองมาทำข้าวผัดแหนมกันดีไหม สูตรนี้ใส่ผักจัดเต็มเพิ่มสีสัน ใส่แหนมชิ้นเล็กหรือใหญ่ตามชอบ


ส่วนผสม ข้าวผัดแหนม


เนย หรือน้ำมัน (สำหรับผัด)
กระเทียมสับ
แหนม (หั่นเฉียง)
แครอต
ข้าวสวย
ไข่ไก่ 2 ฟอง
ผงปรุงรส (ปรุงรสตามชอบ)
มะเขือเทศ
หอมใหญ่
ต้นหอมซอย
พริกชี้ฟ้า


วิธีทำข้าวผัดแหนม

     1. ตั้งกระทะให้ร้อน ใส่เนยลงไปผัด ใส่กระเทียมสับลงไปผัดจนหอม ใส่แหนมและแครอตลงไปผัด ตามด้วยข้าวสวย ผัดให้เข้ากัน
     2. ใส่ไข่ไก่ลงไป ผัดให้ไข่เคลือบข้าว ปรุงรสตามชอบ
     3. ใส่หอมใหญ่และมะเขือเทศลงไป ผัดให้เข้ากัน โรยต้นหอมและพริกชี้ฟ้า ผัดให้เข้ากันอีกครั้ง ตักใส่จาน
 

ดูวิธีทำ ข้าวผัดแหนม เพิ่มเติมคลิก

8. ข้าวน้ำพริกลงเรือ 





           ข้าวผัดหรือข้าวกะเพราทำขายทุกวันก็ดูน่าเบื่อไปหน่อย ลองมาทำข้าวน้ำพริกลงเรือเครื่องแน่นกันดีไหม มาพร้อมหมูหวานและปลาดุกฟู


ส่วนผสม น้ำพริกลงเรือ


กระเทียม 1 ช้อนโต๊ะ
กะปิเผา 1 ช้อนโต๊ะ
น้ำตาลปี๊บ 2 ช้อนโต๊ะ
เนื้อมะดันซอยบาง 2 ลูก (ถ้าไม่มีไม่ต้องใส่ก็ได้)
เนื้อมะอึกหั่นบาง 2 ลูก (ถ้าไม่มีไม่ต้องใส่ก็ได้)
พริกขี้หนูสวน 10-20 เม็ด
น้ำมะนาว 2 ช้อนโต๊ะ
น้ำมันพืชสำหรับผัด
ข้าวสวย


ส่วนผสม หมูหวาน


หอมแดงสับละเอียด 2 หัว
น้ำตาลปี๊บ 2 ช้อนโต๊ะ
น้ำปลา 3 ช้อนโต๊ะ
เนื้อหมูสามชั้นหั่นชิ้นเล็ก 200 กรัม
น้ำมันพืชสำหรับผัด


ส่วนผสม ปลาดุกฟู


ปลาดุกย่าง 1 ตัว
น้ำมันพืชสำหรับทอด


วิธีทำข้าวน้ำพริกลงเรือ

     1. ทำน้ำพริกลงเรือโดยโขลกกระเทียม กะปิ และน้ำตาลปี๊บจนละเอียดเข้ากันดี ใส่เนื้อมะดัน เนื้อมะอึก และพริกขี้หนู โขลกผสมจนเข้ากันอีกครั้ง ปรุงรสด้วยน้ำมะนาว คนผสมให้เข้ากัน ชิมรสตามชอบ ตักใส่ถ้วย เตรียมไว้
     2. ทำหมูหวานโดยใส่น้ำมันพืชลงในกระทะใช้ไฟปานกลางพอร้อน ใส่หอมแดงลงเจียวจนหอม ใส่น้ำตาลปี๊บ และน้ำปลาลงคนผสมให้เข้ากัน ใส่เนื้อหมูลงผัดจนสุกและขึ้นเงาสวย ชิมรสตามชอบ
     3. ทำปลาดุกฟูโดยแกะเนื้อปลาดุกออก เอาเฉพาะเนื้อ จากนั้นใช้ส้อมยีให้ละเอียด เตรียมไว้
     4. ตั้งกระทะใส่น้ำมันพืชลงไปใช้ตั้งไฟปานกลางพอร้อน ใส่เนื้อปลาดุกลงทอดจนฟูเหลืองรอบ ตักขึ้นสะเด็ดน้ำมัน เตรียมไว้
     5. เอาข้าวผัดกับน้ำพริกลงเรือให้เข้ากัน เสร็จแล้วจัดใส่จาน เสิร์ฟพร้อมหมูหวาน ปลาดุกฟูหรือปลาทอด ไข่เค็มหรือไข่ต้ม และผักสดหรือผักลวก
 

ดูวิธีทำ ข้าวน้ำพริกลงเรือ เพิ่มเติมคลิก

9. ผัดกะเพราเนื้อไข่ดาว 





           เอาใจคนกินเนื้อกับเมนูผัดกะเพราเนื้อ ปรุงรสเผ็ดเค็มตามชอบ ใส่ใบกะเพราสดลงไปเคล้าจนเข้ากัน โรยหน้าด้วยใบกะเพรากรอบเพิ่มเติมก็ได้ 


ส่วนผสม ผัดกะเพราเนื้อ


เนื้อสับ หรือเนื้อหั่นชิ้น
น้ำเปล่า
น้ำมันหอย
น้ำปลา
น้ำตาลทราย
กระเทียม
พริกสด
ใบกะเพรา


วิธีทำผัดกะเพราเนื้อ

     1. ทำน้ำปรุงรสโดยผสมน้ำเปล่า น้ำมันหอย น้ำปลา และน้ำตาลทราย คนผสมให้เข้ากัน เตรียมไว้
     2. โขลกกระเทียมกับพริกพอแหลก
     3. ตั้งกระทะใส่น้ำมัน พอน้ำมันร้อนใส่เครื่องโขลกลงไปผัดจนมีกลิ่นหอม ใส่เนื้อวัวลงไป ผัดพอสุก ใส่น้ำปรุงลงไป ผัดจนเนื้อสุก ชิมรสชาติตามชอบ ใส่ใบกะเพรา ปิดเตา ผัดเบา ๆ พอเข้ากัน ตักเสิร์ฟ
 

ดูวิธีทำ ผัดกะเพราเนื้อไข่ดาว เพิ่มเติมคลิก

10. ข้าวคลุกกะปิ 



ภาพจาก คุณมอแกนน้อย สมาชิกเว็บไซต์พันทิปดอทคอม

            ใครอยากทำข้าวคลุกกะปิขายมาจดสูตรกัน มาพร้อมวิธีทำหมูหวานและกุ้งหวาน จัดเครื่องเคียงแบบเต็ม ๆ แค่นี้ก็ดูน่าซื้อแล้ว


ส่วนผสม ข้าวคลุกกะปิ


ข้าวสวยหุงใหม่
กะปิ
น้ำเปล่า
น้ำมันพืช
ผงปรุงรส (จะใส่หรือไม่ใส่ก็ได้)
ตะลิงปลิง
แตงกวา
พริกหั่น
หอมแดง
ถั่วฝักยาวซอยฝอย
มะม่วงซอย
กุ้งแห้งทอด
ไข่เจียวซอย


ส่วนผสม หมูหวาน


หมูสามชั้นหั่นชิ้น
หอมแดงซอย
น้ำเปล่า
น้ำตาลแว่น
เกลือ
ซีอิ๊วดำ


ส่วนผสม กุ้งหวาน


กุ้งแชบ๊วยใหญ่
น้ำตาลแว่น
น้ำ
เกลือ


วิธีทำข้าวคลุกกะปิ

      1. เริ่มต้นจากการเตรียมกะปิเคยมาละลายน้ำและน้ำมันพืช หรือจะปรุงรสด้วยรสดี เพื่อให้ข้าวออกรสเค็มนิด ๆ ก็ได้
      2. ตักข้าวสวยหุงใหม่มาคลายความชื้นออก และไล่ไอน้ำด้วยพัดลมหรือผึ่งจนข้าวเย็น ต่อมาก็นำกะปิมาคลุกกับข้าวจนเคลือบเม็ดข้าวให้ทั่วก่อนนำไปผัดในกระทะ การผัดจะช่วยให้กะปิมีความหอมขึ้นหลังจากโดนความร้อน วิธีผัดใส่น้ำมันเล็กน้อย รอให้กระทะร้อนแล้วใส่ข้าวลงผัด เอาแค่ได้กลิ่นหอมก็พอ
      3. เตรียมแตงกวา พริกหั่น หอมแดง ถั่วฝักยาวซอยฝอย มะม่วงซอย และกุ้งแห้งทอด เตรียมพร้อมรอไว้
      4. หั่นหมูสามชั้นรอไว้ ใช้หอมแดงซอยเอาไปเจียวให้เหลืองหอม ก่อนนำหมูลงผัดสักพักพอหนังตึง ใส่น้ำเปล่าสักถ้วย น้ำตาลแว่น เกลือ ซีอิ๊วดำ เคี่ยวจนน้ำงวดแห้ง และน้ำเริ่มข้นเหนียว แล้วชิมรสชาติหวานนำเค็มตาม
      5. ตัดกรีกุ้งและหางกุ้งที่แหลมออก ใช้น้ำตาลแว่นเติมน้ำใส่เกลือเคี่ยวจนละลาย ใส่กุ้งเคี่ยวต่อจนน้ำแห้งคล้ายกับหมูหวาน เมื่อตักใส่จาน 
      6. เจียวไข่โดยราดไข่ลงในกระทะบาง ๆ ทิ้งไว้ให้เย็น หั่นฝอย รอเสิร์ฟ
      7. ตักข้าวมา ตักทุกอย่างเคียงข้าง พร้อมเสิร์ฟ
 

ดูวิธีทำ ข้าวคลุกกะปิ เพิ่มเติมคลิก

11. หมูทอดกระเทียมพริกไทยดำ



ภาพจาก คุณน้องซาแมนต้า สมาชิกเว็บไซต์พับทิปดอทคอม

           ลองทำดูเมนูข้าวหมูทอดกระเทียมใคร ๆ ก็กินได้ สูตรนี้จับหมูหมักกับเครื่องโขลก และเอาไปผัดจนสุก โปะไข่ดาวเพิ่มความน่ากินหน่อยก็แจ่ม


ส่วนผสม หมูทอดกระเทียม (เจ้าของสูตรใช้วิธีกะปริมาณ)


เนื้อหมูหั่นเป็นชิ้นพอคำ
กระเทียม
พริกไทยดำ
เกลือทะเล
น้ำมันสำหรับทอดหมู
ซีอิ๊วขาว
น้ำตาลทราย เล็กน้อย
น้ำมันสำหรับหมักหมู
แตงกวาและพริกน้ำปลา


วิธีทำหมูทอดกระเทียม

     1. โขลกกระเทียม พริกไทยดำและเกลือทะเล เข้าด้วยกันจนละเอียด
     2. นำส่วนผสมโขลกไว้ลงไปผสมคลุกเคล้ากับเนื้อหมู ใส่ซีอิ๊วขาว น้ำตาลทราย และน้ำมันพืชลงไป คลุกเคล้าให้ส่วนผสมเข้ากัน หมักทิ้งไว้ 30 นาทีถึง 1 ชั่วโมง
     3. นำกระทะขึ้นตั้งไฟ ใส่น้ำมันพืชลงไปเล็กน้อย พอร้อนใส่หมูที่หมักไว้ลงไปทอดให้สุกเหลือง ตักราดลงบนข้าวสวยร้อน ๆ เสิร์ฟพร้อมแตงกวาและพริกน้ำปลา
 

ดูวิธีทำ หมูทอดกระเทียมพริกไทยดำ เพิ่มเติมคลิก

12. ข้าวหมกไก่ 



ภาพจาก คุณ tukata001 สมาชิกเว็บไซต์พันทิปดอทคอม (ครัวตุ๊กตา)

           ปิดท้ายกันด้วยวิธีทำข้าวหมกไก่ สูตรทำง่ายด้วยผงข้าวหมกไก่ เพิ่มเครื่องเทศลงไป เสร็จแล้วจับไปหมักกับไก่จนเข้าเนื้อ มาพร้อมวิธีทำน้ำจิ้มรสเด็ด


ส่วนผสม ข้าวหมกไก่


ผงทำข้าวหมกไก่ (25 กรัม) 1 ซอง
ลูกผักชีและยี่หร่า (คั่ว-ตำละเอียด) 3 ช้อนโต๊ะ
ผงกะหรี่ 3 ช้อนโต๊ะ
ลูกผักชี 1 ช้อนโต๊ะ
ยี่หร่า 1 ช้อนโต๊ะ
นมข้นจืด 5 ช้อนโต๊ะ
โยเกิร์ตรสธรรมชาติ 1 ถ้วย
น้ำตาลทราย 3 ช้อนโต๊ะ
หอมแดงซอย 1 ถ้วย
เนยเค็ม 4 ช้อนโต๊ะ
ข้าวสาร 4 ถ้วย (ถ้วยพลาสติกที่ตวงข้าว)
น้ำเปล่า (สำหรับหุงข้าว)
เกลือ 1 ช้อนชา
อบเชย 1 ก้าน
ใบกระวาน 2 ใบ
น้ำมันพืช 1 ถ้วย
แตงกวา 1 ลูก
มะเขือเทศ 1 ลูก


ส่วนผสม น้ำจิ้มข้าวหมกไก่


ผักชี 1/2 ถ้วย
ใบสะระแหน่ 1/2 ถ้วย
พริกขี้หนู (สีเขียว) 10 เม็ด
กระเทียม 10 กลีบ
น้ำตาลทราย 1 ถ้วย
น้ำส้มสายชู 1/2 ถ้วย
เกลือ 1 ช้อนโต๊ะ


วิธีทำข้าวหมกไก่

     1. เอาผงหมักข้าวหมกไก่ใส่อ่างผสม เติมผงกะหรี่ ลูกผักชี ยี่หร่า อย่างละ 1 ช้อนโต๊ะ นมข้นจืด 3 ช้อนโต๊ะ โยเกิร์ต และน้ำตาลทราย ผสมให้เข้ากันดี
     2. นำไก่หมักคลุกเคล้าให้เข้ากัน หมักอย่างน้อย 1 ชั่วโมง
     3. เจียวหอมรอไว้ และเก็บหอมไว้ผัดกับไก่สักหน่อย
     4. นำเนยใส่กระทะ แล้วเอาหอมเจียวที่เก็บไว้ เอามาเจียวกับเนยให้หอมนำไก่ที่หมักไว้ลงทอดพอสุกนิดหน่อย ตักไก่ขึ้นพักไว้ก่อน
     5. เนยที่ทอดไก่ไม่ต้องทิ้ง เอาข้าวสารที่ซาวล้างน้ำแล้วลงผัดเลย เติมเกลือ ผงกะหรี่ที่เหลือ ลูกผักชีที่เหลือ และยี่หร่าที่เหลือ เอามาใส่ในข้าวแล้วผัดประมาณ 5 นาที 
     6. ผัดข้าว 5 นาทีแล้ว เอามาใส่ในหม้อหุงข้าว แล้วก็นำไก่ที่เราทอดไว้มาวางด้านบนข้าว เติมน้ำเปล่า แล้วใส่อบเชยกับใบกระวานเพิ่มความหอม กดหุงตามปกติจนสุก

วิธีทำน้ำจิ้มข้าวหมกไก่

     1. ใส่น้ำตาลทรายกับน้ำส้มสายชูลงในหม้อ เอาไปตั้งไฟเคี่ยวจนน้ำตาลละลาย พักไว้ให้เย็น เติมเกลือ คนผสมจนละลาย
     2. ใส่ผักและพริกลงไปปั่นจนละเอียด ใส่ลงไปผสมกับส่วนผสมน้ำเชื่อม คนผสมให้เข้ากัน ตักใส่ถ้วย
 

ดูวิธีทำ ข้าวหมกไก่ เพิ่มเติมคลิก

           ถ้าเปิดร้านขายก๋วยเตี๋ยว ไม่ใช่แนว ลองเปิดร้านขายข้าวกล่องกันไหม เลือกทำวันละกี่เมนูก็ได้ ใส่กล่องสวย ๆ รับรองทำราคาได้เลยจ้า 
แนะนำเมนูข้าวกล่องคลีนและข้าวกล่องอื่น ๆ ที่น่าสนใจ

      ► 20 เมนูข้าวกล่องคลีน ภารกิจนี้เพราะมีแฟน (อ้วน)
      ► 37 สูตรข้าวกล่องเกือบคลีน พกสุขภาพใส่กล่องไปกินกัน
      ► 15 วิธีทำข้าวหน้าต่าง ๆ ทั้งไทยและเทศ อาหารจานเดียวอิ่มท้องแบบไม่จำเจ
      ► เนื้อผัดพริกแกงราดข้าว ใส่บรอกโคลีเคี้ยวนุ่มอิ่มท้องเติมพลัง
      ► ข้าวขาหมู สูตรไม่ใส่ผงพะโล้เนื้อนุ่มหอมหวานพร้อมสูตรน้ำส้มพริกดอง
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













12 เมนูข้าวกล่องทำขาย สร้างรายได้กำไรดีขายได้ทุกวัน




อัปเดตล่าสุด 31 สิงหาคม 2564 เวลา 11:46:21
 56,367 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































