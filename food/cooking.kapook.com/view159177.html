




15 สูตรขนมปัง เหมาะทำแจกฟรีเพื่อพี่น้องชาวไทย











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรขนม






15 สูตรขนมปัง เหมาะทำแจกฟรีเพื่อพี่น้องชาวไทย




136,120อ่าน







0















      ร่วมใจทำดีเพื่อพ่อ ! ชวนทำขนมปังแจกฟรีที่สนามหลวง สูตรขนมเพิ่มพลัง มีทั้งแบบมีไส้และไม่มีไส้ กินได้ทั้งวันรองท้องยามหิว      อาหารจานเดียวก็มีแจกฟรีที่สนามหลวงเยอะแล้ว ลองเปลี่ยนไอเดียทำเมนูขนมปังบ้างดีไหม ทำง่าย ๆ เก็บไว้กินได้ทั้งวัน กระปุกดอทคอมขอนำเสนอ 15 สูตรขนมปังทำแจกฟรีที่สนามหลวง เช่น ขนมปังไส้สังขยาลาวา ขนมปังฮอกไกโด ขนมปังกล้วยน้ำว้า และสูตรขนมปังอื่น ๆ อีกเพียบ ใครมีเตาอบปัดฝุ่นรอเลยจ้า







1. ขนมปังไส้สังขยาลาวา      สูตรขนมปังแจกฟรีอันดับต้น ๆ ที่นึกถึงนั่นคือ ขนมปังไส้สังขยาลาวา สูตรจาก คุณ isolateboy สมาชิกเว็บไซต์พันทิปดอทคอม สังขยาสีเขียวหอมกลิ่นใบเตยผสานความนุ่มของขนมปัง ชิ้นเดียวก็อิ่มท้องแล้วจ้าส่วนผสม ไส้สังขยา     • ใบเตย 4-5 ใบ (หรือน้ำใบเตยคั้นเข้มข้น 3 ช้อนโต๊ะ)     • กะทิ 1+1/2 ถ้วย     • น้ำตาลทราย 3/4 ถ้วย     • เกลือป่น ประมาณหยิบมือ     • ไข่ไก่เบอร์ 1 จำนวน 3 ฟอง     • แป้งข้าวโพด 2 ช้อนโต๊ะ     • นมข้นจืด 1/4 ถ้วยตวง     • เนยจืด 20 กรัม (ใส่หรือไม่ใส่ก็ได้)ส่วนผสม แป้งขนมปัง     • แป้งขนมปัง (สำหรับทำแป้งหมัก) 50 กรัม     • น้ำเปล่า 50 กรัม     • ยีสต์ 4 กรัม (หรือประมาณ 1/2+1/4 ช้อนชา)     • แป้งขนมปัง 200 กรัม     • น้ำตาลทราย 50 กรัม     • เกลือ 2 กรัม (หรือหยิบมือ)     • ไข่เบอร์ 2 จำนวน 1 ฟอง     • นมสด (อุณหภูมิห้อง) 110 กรัม     • เนยละลาย (น้ำมันพืช หรือน้ำมันมะพร้าวสกัดเย็น) 25 กรัมวิธีทำไส้สังขยา     • 1. หั่นใบเตยใส่ลงในเครื่องปั่น (หรือหากมีน้ำใบเตยกระป๋องก็ข้ามขั้นตอนนี้ไปเลย) ตามด้วยหัวกะทิ แล้วปั่นให้เข้ากัน กรองเอากากใบเตยออก     • 2. ใส่น้ำตาลทราย และเกลือป่นลงไป คนผสมให้น้ำตาลทรายละลาย ตามด้วยไข่ไก่ ตีผสมให้เข้ากัน     • 3. เติมแป้งข้าวโพดลงไป คนให้แป้งละลาย แล้วกรองด้วยผ้าขาวบาง หรือกระชอนตาถี่ จากนั้นเทส่วนผสมใส่หม้อหรือกะละมัง     • 4. ใส่น้ำลงในกระทะ นำขึ้นตั้งไฟ รอจนเดือด แล้วนำหม้อส่วนผสมลงไปวาง ใช้ตะกร้อมือคนไปเรื่อย ๆ จนสุก (สังเกตง่าย ๆ คือ ส่วนผสมจะขึ้นเส้นตามรอยที่กวน ถือเป็นใช้ได้) เติมนมข้นจืด คนให้เข้ากัน ตามด้วยเนย คนให้เข้ากัน พักทิ้งไว้จนเย็นวิธีทำขนมปังไส้สังขยาลาวา     • 1. ทำแป้งหมัก โดยผสมแป้งขนมปังกับน้ำเปล่า และยีสต์เข้าด้วยกัน ปิดด้วยพลาสติกถนอมอาหาร พักทิ้งไว้ ประมาณ 30-60 นาที (แล้วแต่อุณหภูมิรอบข้าง) จนแป้งโดว์พองเต็มที่ จากนั้นคนให้ยุบตัว      • 2. ผสมไข่กับนม คนให้เข้ากัน เตรียมไว้     • 3. ผสมแป้งขนมปังอีกส่วนกับน้ำตาลทราย และเกลือป่นให้เข้ากัน เทส่วนผสมไข่ไก่กับนมลงไป ตามด้วยแป้งหมัก นวดให้เข้ากันจนเนื้อเนียน เทเนยละลาย ลงไปนวดให้เข้ากันจนเนื้อเนียน ขึ้นรูปขนมปัง เป็นก้อนกลม     • 4. จากนั้นก็พักแป้งให้ขึ้นโดว์ (จะคลุมด้วยผ้าขาวบางจุ่มน้ำหมาด ๆ หรือไว้ในตู้กับข้าว หรือใช้กะละมังซักผ้ามาครอบไว้ก็ได้ เพื่อไม่ให้หน้าขนมโดนลมจนแห้ง)     • 5. นำไปอบที่อุณหภูมิ 175 องศาเซลเซียส ด้วยไฟล่าง นานประมาณ 15-20 นาที จนสีขนมสวย พักขนมทิ้งไว้ให้เย็นก่อนบีบไส้ โดยบีบไส้ใส่จากด้านล่างฐานขนมพอประมาณ จัดเสิร์ฟ     + ดูวิธีทำเพิ่มเติมได้ที่ ขนมปังไส้สังขยาลาวา อร่อยเต็มปากเต็มคำ
+-+-+-+-+-+-+-+-+-+


2. ขนมปังไส้ลูกเกด      มาต่อกันที่สูตรขนมปังแจกฟรีง่าย ๆ กินได้ทุกวัยนี่ไง ขนมปังไส้ลูกเกด ขนมปังเนื้อนุ่มเหนียวแซมลูกเกดดำ หั่นเป็นชิ้นใส่ถุงงามๆ แจกกันเลยส่วนผสม ขนมปังไส้ลูกเกด     • แป้งขนมปัง 480 กรัม      • แป้งเค้ก 120 กรัม      • ยีสต์ 10 กรัม      • นมจืด 310 กรัม      • น้ำตาลทราย 150 กรัม      • เกลือป่น 1 ช้อนชา      • ไข่ไก่ 1 ฟองใหญ่      • เนยจืด 90 กรัม     • ลูกเกดดำ 400 กรัมวิธีทำขนมปังไส้ลูกเกด     • 1. นำลูกเกดไปแช่น้ำไว้ประมาณ 30 นาทีเพื่อให้ลูกเกดดูดซับน้ำเต็มที่ จากนั้นบีบเอาน้ำออก พักไว้     • 2. ร่อนแป้งขนมปังและแป้งเค้กใส่ลงในอ่างผสม ใส่ยีสต์ลงไปคนผสมให้เข้ากัน     • 3. ผสมนมสด น้ำตาลทราย เกลือ และไข่ไก่ให้เข้ากัน ค่อย ๆ เทลงไปในส่วนผสมแป้ง      • 4. ตีแป้งให้เข้ากันโดยใช้หัวตีตะขอ ตีด้วยความเร็วปานกลางนานประมาณ 20 นาที ใส่ลูกเกดลงไปผสมให้เข้ากันอีกครั้ง     • 5. คลึงเป็นก้อนกลม คลุมด้วยผ้าขาวบางชุบน้ำหมาด ๆ พักแป้งไว้ประมาณ 40 นาที จนแป้งขึ้นเป็น 2 เท่า      • 6. แบ่งแป้งเป็นก้อนละประมาณ 200 กรัม คลึงเป็นก้อนกลม วางในพิมพ์ที่ทาเนยขาวไว้ พิมพ์ละ 3 ก้อน คลุมด้วยผ้าขาวบางชุบน้ำหมาด ทิ้งไว้ประมาณ 50 - 60 นาที จนแป้งขึ้นฟูอีก 2 เท่า      • 7. นำเข้าอบที่ความร้อน 180 องศาเซลเซียส โดยใช้ไฟบน-ล่างอบ 5 นาที หลังจากนั้นเปลี่ยนมาเป็น ไฟล่างอีก 20 นาที หรือจนขนมปังสุก     • 8. นำออกจากเตา ทาหน้าขนมปังด้วยเนย เพื่อให้ผิวขนมปังนุ่มชุ่มชื้น ไม่แห้ง หรือถ้าอยากให้หน้าขนมปังเหลืองสวยให้ทาไข่แดงผสมน้ำ (ไม่ต้องข้นมาก) ที่ทาหน้าขนมปังก่อนเข้าอบก็ได้ค่ะ     + ดูวิธีทำเพิ่มเติมได้ที่ 9 เมนูขนมปังมีไส้ หลากสไตล์หอมกรุ่นจากเตา อร่อยเหนียวนุ่ม
+-+-+-+-+-+-+-+-+-+


3. ขนมปังไส้ชาไทย     อยากทำสูตรขนมปังมีไส้สุดแนวแจกที่สนามหลวง ขอแนะนำขนมปังไส้ชาไทย ขนมปังก้อนกลมอัดแน่นไปด้วยไส้ชาไทย บอกเลยกลิ่นหอมชวนหิวสุด ๆ  ส่วนผสม แป้งขนมปัง     • แป้งขนมปัง (สำหรับทำแป้งหมัก) 50 กรัม     • น้ำเปล่า 50 กรัม     • ยีสต์ 4 กรัม (หรือประมาณ 1/2+1/4 ช้อนชา)     • แป้งขนมปัง 200 กรัม     • น้ำตาลทราย 50 กรัม     • เกลือ 2 กรัม (หรือหยิบมือ)     • ไข่ไก่ (เบอร์ 2) 1 ฟอง     • นมสด (อุณหภูมิห้อง) 110 กรัม     • เนยละลาย 25 กรัมส่วนผสม ไส้ชาไทย     • ผงชาไทย 8 ช้อนโต๊ะ     • น้ำ 200 มิลลิลิตร     • นมข้นจืด 440 กรัม     • ไข่ 4 ฟอง      • น้ำตาลทราย 100 กรัม     • แป้งข้าวโพด 3 ช้อนโต๊ะ     • แป้งมันสำปะหลัง 1 ช้อนชา     • เกลือ 1/2 ช้อนชา     • เนย 40 กรัม วิธีทำไส้ชาไทย     • 1. ผสมผงชาไทยกับน้ำ เตรียมไว้     • 2. ตีผสมนมข้นจืดกับไข่เข้าด้วยกัน เติมน้ำตาลทราย แป้งข้าวโพด แป้งมันสำปะหลัง เกลือ และน้ำชาไทยลงคนผสมให้เข้ากันเป็นเนื้อเดียว     • 3. นำไปตุ๋นจนเป็นเนื้อเดียวกัน จากนั้นเติมเนยลงไป คนผสมให้เข้ากันอีกครั้งวิธีทำขนมปังไส้ชาไทย     • 1. ผสมแป้งขนมปัง (50 กรัม) น้ำ และยีสต์เข้าด้วยกัน คลุมด้วยพลาสติกถนอมอาหาร พักทิ้งไว้ให้แป้งขึ้นเป็น 2 เท่า ประมาณ 30-60 นาที     • 2. ผสมไข่กับนม คนให้เข้ากัน เตรียมไว้     • 3. ผสมแป้งขนมปัง 200 กรัมกับน้ำตาลทราย และเกลือป่นให้เข้ากัน เทส่วนผสมไข่ไก่กับนมลงไป ตามด้วยแป้งหมัก นวดให้เข้ากันจนเนื้อเนียน เทเนยละลายลงไปนวดให้เข้ากันจนเนื้อเนียน     • 4. ปั่นแป้งขนมปังเป็นก้อนกลมแล้วพักแป้งให้ขึ้นฟูเป็น 2 เท่า     • 5. นำไปอบที่อุณหภูมิ 175 องศาเซลเซียส ด้วยไฟล่าง นานประมาณ 15-20 นาที พักไว้ให้เย็น     • 6. นำไส้ชาไทยใส่ถุงบีบ จากนั้นนำไปบีบลงตรงกลางของขนมปัง พร้อมเสิร์ฟ     + ดูวิธีทำเพิ่มเติมได้ที่ 9 เมนูขนมปังมีไส้ หลากสไตล์หอมกรุ่นจากเตา อร่อยเหนียวนุ่ม
+-+-+-+-+-+-+-+-+-+


4. ขนมปังฮอกไกโด      ติดใจขนมปังฮอกไกโดจากร้านดังเลยอยากทำกินเองและแจกให้พี่น้องได้ชิมความอร่อยด้วย สูตรจาก คุณ gismonoy สมาชิกเว็บไซต์พันทิปดอทคอม เนื้อขนมปังนุ่มหวาน ไม่ต้องมีไส้ก็อร่อยเหลือเชื่อส่วนผสม แป้งขนมปัง     • แป้งขนมปัง 540 กรัม     • ผงฟู 1 ช้อนชา     • ไข่ไก่ 2 ฟอง     • นมผง 20 กรัม     • เนยละลาย 100 กรัม (ใส่เพิ่มแทนวิปปิ้งครีม)     • tangzhong 184 กรัม     • น้ำตาลทราย 86 กรัม     • นมอุ่น (อุณหภูมิ 40 องศาเซลเซียส) 100 กรัม (ในสูตรไม่ได้ใส่วิปปิ้งครีม เลยเพิ่มนมแทน)     • ยีสต์ 11 กรัม     • เกลือป่น 8 กรัม     • ไข่ไก่ผสมน้ำเปล่า (ทาหน้าขนมปัง)     • พิมพ์สี่เหลี่ยมทาเนยขั้นตอนการทำ tangzhong     • แป้งขนมปัง 50 กรัม     • น้ำเปล่า 200 กรัม     หมายเหตุ : tangzhong method คือ การนำแป้งและน้ำไปตั้งบนไฟ กวนจนข้นแล้วนำมาเป็นส่วนผสมในการทำขนมปัง ซึ่งขนมปังที่ได้ จะนุ่มแม้ว่าจะวางทิ้งไว้ 2-3 วัน ไม่ต้องพักแป้งทิ้งไว้ข้ามคืน) [ข้อมูลจาก *** hokkaido milk toast สูตรนี้การันตีความนิ่มค่ะ *** boonk close to heaven]วิธีทำ tangzhong     • 1. ใส่แป้งขนมปังกับน้ำเปล่า ลงในกระทะทองเหลือง คนให้เข้ากันแล้วนำขึ้นตั้งไฟกลางค่อนข้างอ่อน กวนไปเรื่อย ๆ จนแป้งข้นคล้ายแป้งเปียก      • 2. เสร็จแล้วเอาใส่ชาม ปิดด้วยพลาสติกถนอมอาหาร พักไว้วิธีทำขนมปัง     • 1. ร่อนแป้งกับผงฟูให้เข้ากัน      • 2. นำนมผง ไข่ไก่ เนย และส่วนผสม tangzhong มาผสมให้เข้ากัน เตรียมไว้     • 3. ใส่น้ำตาลทราย 1 ช้อนโต๊ะลงไปในนมอุ่น คนให้น้ำตาลละลายแล้วใส่ยีสต์ลงไป ปิดฝาพักไว้ให้ยีสต์ทำงานให้เต็มที่     • 4. นำส่วนผสมแป้งที่ร่อนไว้ลงในโถตี (ใช้หัวตีตะขอสำหรับตีแป้งขนมปัง) เปิดเครื่องความเร็วต่ำสุดให้ผงฟูเริ่มทำงาน ตามด้วยเกลือป่นและน้ำตาลทรายที่เหลือ     • 5. ค่อย ๆ เทส่วนผสมของเหลวในข้อ 2 ลงไปตีให้เข้ากัน หลังจากใส่ส่วนของเหลวลงไปแล้วเพิ่มความเร็วเครื่องเป็นเบอร์ 3 ได้     • 6. พอเข้ากันดีแล้วใส่ส่วนผสมนมและยีสต์ลงไป (ถ้าในนมฟองไม่ฟอดแสดงว่ายีสต์เสียแล้ว ใช้ไม่ได้)      • 7. พอเข้ากันดีแล้วให้ลดความเร็วเครื่องเหลือเบอร์ 2 ตีไปเรื่อย ๆ ประมาณ 20 นาที     • 8. ทาเนยในกะละมังที่จะใช้พักแป้งโดว์ให้ทั่ว นำแป้งที่ตีได้ที่แล้วมานวดคลึงอีกเล็กน้อย จากนั้นปั้นให้เป็นก้อนกลม ๆ ใส่ลงในกะละมังที่เตรียมไว้ คลุมด้วยผ้าขาวบาง (ชุบน้ำบีบให้แห้ง) พักไว้ในที่อุ่นจนแป้งขึ้นเป็นสองเท่า หรือประมาณ 30 นาที แป้งโดว์จะพองขึ้นเป็นสองเท่า     • 9. ใช้นิ้วเจาะเอาฟองอากาศออก     • 10. ชั่งน้ำหนักแป้งโดว์ทั้งก้อนแล้วนำมาหารแบ่งเป็นชิ้นโดว์น้ำหนักเท่า ๆ กัน (**การแบ่งแป้งต้องใช้กรรไกรในการตัดแบ่งเพราะง่ายดี)     • 11. ไล่ลมของแป้งแต่ละชิ้น โดยเอา 4 นิ้วประคองแล้วเอานิ้วโป้งกดแป้งที่อยู่ริม ๆ ลงไป ทำวนไปจนครบรอบ จากนั้นให้คลึงแป้งให้กลม แป้งส่วนที่อยู่ที่นิ้วที่ประคองจะเรียบเนียน แต่ตรงนิ้วโป้งจะมีรอยแยก ให้เอาด้านนี้อยู่ก้นพิมพ์ที่ทาเนยไว้แล้ว จากนั้นให้รีบเอาผ้าขาวบางชื้น ๆ ผืนเดิมคลุมไว้ ทำจนหมดแป้งโดว์ พักไว้อีก 15-20 นาที หรือจนกว่าแป้งจะขึ้นฟูอีกครั้ง     • 12. ทาหน้าด้วยไข่ไก่ผสมน้ำเปล่าเล็กน้อย นำเข้าอบที่อุณหภูมิ 170 องศาเซลเซียส ประมาณ 20-25 นาที นำออกมาทาหน้าด้วยเนยอีกครั้ง     หมายเหตุ : ถ้าเป็นเครื่องตีไข่แบบธรรมดาอาจจะใช้ไม่ได้ ต้องแบบ heavy duty (ในสูตรช่วงท้าย ๆ นวดมือ กลัวเครื่องเสียเร็ว) ไม่อย่างนั้น เครื่องจะพังเอา เพราะการนวดแป้งขนมปังมีความหนืดมาก ๆ นะคะ     + ดูวิธีทำเพิ่มเติมได้ที่ วิธีทำขนมปังฮอกไกโด เมนูขนมปังเนื้อนุ่มฟู อร่อยลืมไม่ลง
+-+-+-+-+-+-+-+-+-+



ภาพจาก no-frills recipes
5. ขนมปังแตงโม     รับรองปัง ! พี่น้องแถวสนามหลวงคงยิ้มอ่อนถ้าได้ลองชิมขนมปังแตงโม สูตรจาก no-frills recipes ขนมปังสุดเก๋เลียนแบบแตงโมผลไม้ที่คุ้นเคย แม้ขั้นตอนจะยุ่งยากสักหน่อยแต่เชื่อเถอะใคร ๆ ก็ชอบส่วนผสม ขนมปังแตงโม     • แป้งขนมปัง 320 กรัม      • ไข่ไก่ (50 กรัม) 1 ฟอง     • ยีสต์แห้งชนิดผง 3/4 ช้อนชา     • เกลือป่น 1/2 ช้อนชา     • น้ำตาลทรายป่น 20-30 กรัม     • นมสด 160 กรัม     • เนยสด (อุณหภูมิห้อง) 50 กรัม     • ลูกเกดดำ 100 กรัม     • สีผสมอาหารสีแดงและสีเขียววิธีทำขนมปังแตงโม     • 1. นำแป้งขนมปัง ไข่ไก่ ยีสต์ เกลือป่น น้ำตาลทรายป่น และนมสดใส่ในอ่างผสม ตีด้วยเครื่องจนแป้งขึ้นฟูเป็นโดว์ จากนั้นจึงใส่เนยลงไปตีจนส่วนผสมเรียบเนียน     • 2. นำแป้งโดว์มาแบ่งครึ่งเป็น 2 ก้อนใหญ่ แล้วนำแป้งโดว์ 1 ก้อนใหญ่มาแบ่งครึ่งเป็น 2 ก้อนเล็กขนาดเท่า ๆ กัน (รวมแล้วได้ทั้งหมด 3 ก้อน คือ ก้อนใหญ่ 1 ก้อนและก้อนเล็ก 2 ก้อน)     • 3. นำแป้งโดว์ก้อนใหญ่ใส่ภาชนะแล้วคลุมด้วยพลาสติกถนอมอาหาร พักไว้ที่อุณหภูมิห้อง ประมาณ 1 ชั่วโมง และนำแป้งโดว์ 2 ก้อนเล็กมาแยกใส่อ่างผสม 2 ใบ      • 4. นำแป้งโดว์ก้อนเล็กก้อนที่ 1 ผสมกับสีเขียวแล้วใช้มือนวดให้แป้งโดว์เป็นสีเขียวเท่ากันทั้งก้อน เสร็จแล้วคลุมด้วยพลาสติกถนอมอาหาร พักไว้ที่อุณหภูมิห้อง ประมาณ 1 ชั่วโมง     • 5. นำแป้งโดว์ก้อนเล็กก้อนที่ 2 ผสมกับสีแดงแล้วใช้มือนวดให้แป้งโดว์เป็นสีแดงเท่ากันทั้งก้อน จากนั้นใส่ลูกเกดลงไปแล้วนวดให้ส่วนผสมเข้ากันอีกครั้ง เสร็จแล้วคลุมด้วยพลาสติกถนอมอาหาร พักไว้ที่อุณหภูมิห้อง ประมาณ 1 ชั่วโมง     • 6. นำก้อนโดว์สีแดงออกมาคลึงเป็นท่อนยาว ๆ (ประมาณ 5x8x3 นิ้ว)     • 7. นำโดว์ก้อนใหญ่สีขาวออกมาแผ่ออกเป็นแผ่นสี่เหลี่ยมผืนผ้า ทานมสดลงไปบาง ๆ     • 8. นำโดว์สีแดงวางลงไปในแนวยาวให้ชิดขอบของแป้งแผ่นสี่เหลี่ยม จากนั้นค่อย ๆ ม้วนแป้งโดว์แผ่นใหญ่คลุมโดว์สีแดงไปจนสุดแผ่นแป้ง     • 9. นำก้อนโดว์สีเขียวออกมาแผ่ออกเป็นแผ่นแล้วทานมสดลงไปบาง ๆ      • 10. นำส่วนผสมแป้งโดว์ที่ม้วนเมื่อสักครู่มาวางลงบนแผ่นแป้งสีเขียวเสร็จแล้วก็ห่อให้สวยงาม คลุมก้อนโดว์ด้วยพลาสติกถนอมอาหาร พักไว้ที่อุณหภูมิห้อง ประมาณ 1 ชั่วโมง      • 11. นำเข้าเตาอบที่อุณหภูมิ 180 องศาเซลเซียส ประมาณ 30-35 นาที เสร็จแล้วจึงเคาะขนมปังวางพักไว้บนตะแกรงจนเย็น (ทดสอบว่าขนมปังสุกหรือยังทำโดยใช้นิ้วเคาะดูเสียงจะดังเหมือนข้างในเป็นโพรง)     + ดูวิธีทำเพิ่มเติมได้ที่ วิธีทำขนมปังแตงโม ไอเดียทำขนมปังสุดแนวแบบไม่ซ้ำใคร
+-+-+-+-+-+-+-+-+-+


6. ขนมปังเบคอน      ขนมปังไส้หวานก็ทำแจกมาหลายครั้ง ลองเปลี่ยนเป็นขนมปังไส้เค็มหน่อยดีไหม ขอแนะนำขนมปังเบคอน สูตรจาก คุณ close to heaven สมาชิกเว็บไซต์พันทิปดอทคอม ความพิเศษอยู่ที่โรยน้ำตาลทรายบนเนื้อขนมปัง ใครจะไม่โรยน้ำตาลก็ได้จ้าส่วนผสม ขนมปังเบคอน     • แป้งสาลีอเนกประสงค์ 3 ถ้วย     • เกลือป่น 1 ช้อนชา     • น้ำตาลทราย 2 ช้อนโต๊ะ     • ยีสต์ 2 ช้อนชา     • นมอุ่น 1 ถ้วย     • ไข่ไก่ 1 ฟอง     • เนยละลาย 1/2 ถ้วย     • เบคอน (ตามชอบ)วิธีทำขนมปังเบคอน     • 1. ผสมแป้ง เกลือ น้ำตาลทราย และยีสต์ คนให้เข้ากัน ใส่นมอุ่น ไข่ไก่ และเนยละลาย ผสมให้เข้ากัน และนวดประมาณ 15-20 นาที จนได้โดว์เนื้อเนียนนุ่ม ใส่ในอ่างผสมที่ทาไขมันไว้จนทั่ว เอาผ้าคลุม พักไว้ในที่อุ่นประมาณ 1-1.5 ชั่วโมง จนขึ้นฟูสองเท่า สังเกตโดยเอานิ้วจิ้มลงไปแล้วไม่ยุบ     • 2. นำแป้งออกมาแบ่งครึ่ง รีดเป็นแผ่นสี่เหลี่ยมผืนผ้า ด้านยาวประมาณ 12 นิ้ว โรยเบคอนให้ทั่วแผ่นแป้ง      • 3. ม้วนแป้งตามด้านยาวให้แน่น เก็บริมให้เรียบร้อย ใช้มีดคม ๆ หั่นเป็นชิ้น หนาประมาณ 1 นิ้ว เท่า ๆ กัน วางด้านที่ถูกตัดขึ้นในถาดที่ทาเนยขาวไว้แล้วจนทั่ว วางให้ห่างกันประมาณ 1 นิ้ว ถึง 1+1/2 นิ้ว     • 4. พักแป้งอีกรอบประมาณ 30-45 นาทีหรือ จนแป้งขึ้นฟูสองเท่า     • 5. นำเข้าอบที่อุณหภูมิ 175 องศาเซลเซียส ประมาณ 20-25 นาที ใช้ไฟล่างอย่างเดียว นำออกมาทาหน้าด้วยเนยละลาย โรยน้ำตาลทรายตอนร้อน ๆ จัดเสิร์ฟ     + ดูวิธีทำเพิ่มเติมได้ที่ ขนมปังเบคอนโรยน้ำตาล เนื้อนุ่มนิ่ม อร่อยกำลังดี
+-+-+-+-+-+-+-+-+-+


7. ขนมปังกล้วยหอม      เคยทำแต่เค้กกล้วยหอมแจก ลองเปลี่ยนสไตล์มาทำเป็นขนมปังกล้วยหอมกันเถอะ จะใส่พิมพ์มัฟฟินหรือพิมพ์ปอนด์แล้วหั่นแบ่งก็ตามชอบ เนื้อนุ่มหอมหวานยอมใจส่วนผสม ขนมปังกล้วยหอม     • กล้วยหอมสุก (บดละเอียด) 200 กรัม     • น้ำตาลทรายแดง 100 กรัม     • น้ำมันพืช 125 มิลลิลิตร     • แป้งสาลีอเนกประสงค์ 200 กรัม     • ผงฟู 1/2 ช้อนชา     • เบกกิ้งโซดา 1/2 ช้อนชา     • เกลือป่น 1/2 ช้อนชา     • พิมพ์สี่เหลี่ยม (ทาเนยขาวและรองด้วยกระดาษไข)วิธีทำขนมปังกล้วยหอม     • 1. ตีผสมกล้วยหอมบด น้ำตาลทรายแดง ไข่ไก่ และน้ำมันพืชให้เข้ากันเป็นเนื้อเดียว เตรียมไว้     • 2. ร่อนแป้งสาลีอเนกประสงค์กับผงฟู เบกกิ้งโซดา และเกลือป่น 2 ครั้งแล้วใส่ลงในส่วนผสมกล้วยหอม ตีผสมให้เข้ากัน     • 3. เทส่วนผสมลงพิมพ์สี่เหลี่ยมที่เตรียมไว้ นำเข้าเตาอบที่อุณหภูมิ 350 องศาฟาเรนไฮต์ นานประมาณ 20-30 นาที หรือจนขนมปังสุก      • 4. นำออกจากเตา พักทิ้งไว้จนเย็น เคาะออกจากพิมพ์ หั่นเป็นชิ้น ๆ จัดเสิร์ฟ     + ดูวิธีทำเพิ่มเติมได้ที่ ขนมปังกล้วยหอมเจ ขนมเจหอมกรุ่นจากเตา เจไม่เจก็กินได้
+-+-+-+-+-+-+-+-+-+


8. ขนมปังมันฝรั่ง      ใครอยากทำขนมปังไม่มีไส้แจกนี่เลยค่ะ ขอแนะนำขนมปังมันฝรั่ง สูตรจาก คุณ isolateboy สมาชิกเว็บไซต์พันทิปดอทคอม ขนมปังผสมผสานกับมันฝรั่ง อบร้อน ๆ กินอร่อยลื่นคอส่วนผสม ขนมปังมันฝรั่ง     • แป้งขนมปัง 250 กรัม     • ยีสต์ 1+1/4 ช้อนชา     • เนยสด (อุณหภูมิห้อง) 50 กรัม     • มันฝรั่งต้มสุก 180 กรัม     • ไข่ไก่เบอร์ 1 จำนวน 1 ฟอง     • นมผง 40 กรัม     • น้ำตาลทราย 100 กรัม     • เกลือหยิบมือวิธีทำขนมปังมันฝรั่ง     • 1. ร่อนแป้งขนมปังกับยีสต์เข้าด้วยกันประมาณ 2-3 รอบ ให้ยีสต์ทั่วถึง ใส่อ่างผสม เตรียมไว้     • 2. ปอกเปลือกมันฝรั่งต้มสุกออกแล้วหั่นเป็นชิ้นเล็ก ๆ บดให้ละเอียดพร้อมกับน้ำตาลทราย ใส่เนยลงไปคนให้เข้ากัน     • 3. ทำแป้งที่ร่อนไว้ให้เป็นหลุมตรงกลาง เทส่วนผสมมันฝรั่งบดตามด้วยไข่ไก่ และนมผงลงไป ใช้มือค่อย ๆ นวดจนแป้งเนื้อเนียนเข้ากันดี (จะนวดมือหรือเครื่องก็ได้) ปิดด้วยพลาสติกถนอมอาหาร พักทิ้งไว้ประมาณ 1 ชั่วโมง หรือจนแป้งขยายตัวขึ้นเป็น 2 เท่า     • 4. นำแป้งไปขึ้นรูปเป็นก้อนกลม ๆ (ในสูตรปั้นก้อนละ 100 กรัม ได้ประมาณ 6 ก้อน) จากนั้นรอให้แป้งขึ้นเป็น 2 เท่า     • 5. นำแป้งเข้าเตาอบที่อุณหภูมิ 165 องศาเซลเซียส ใช้ไฟล่าง อบจนสีเหลืองสวย นานประมาณ 15-20 นาที นำออกจากเตา พร้อมเสิร์ฟ     + ดูวิธีทำเพิ่มเติมได้ที่ ขนมปังมันฝรั่ง เนื้อนุ่มกลิ่นหอมสูตรทำเล่น ๆ กินเองง่าย ๆ
+-+-+-+-+-+-+-+-+-+


9. ขนมปังไส้กรอก     ขนมปังไส้กรอกทั่วไปคงต้องชิดซ้ายให้กับขนมปังไส้กรอก สูตรจาก นิตยสาร health & cuisine จุดเด่นคือ ทาซอสมะเขือเทศเพิ่มสีสันและรสชาติบนหน้าขนมปัง จับใส่ถุงแพ็กสวย ๆ แจกพี่น้องที่สนามหลวงกันเลยจ้าส่วนผสม ขนมปังไส้กรอก (สำหรับ 18 ชิ้น)     • แป้งขนมปัง 500 กรัม     • นมผง 20 กรัม     • ยีสต์ 10 กรัม     • น้ำตาลทราย 100 กรัม     • เกลือ 7.5 กรัม     • น้ำเปล่า 235 กรัม     • ไข่ไก่ (เบอร์ 2) 1 ฟอง     • เนยจืด 40 กรัม     • เนยขาว 50 กรัม     • มายองเนส 36 กรัม     • ซอสมะเขือเทศ 18 กรัม     • งาขาว 36 กรัม     • ไส้กรอก 18 ชิ้นวิธีทำขนมปังไส้กรอก     • 1. เปิดเตาอบด้วยไฟบน-ล่างที่อุณหภูมิ 180 องศาเซลเซียส เตรียมไว้     • 2. ใส่แป้งขนมปัง นมผง ยีสต์ น้ำตาลทราย และเกลือลงในเครื่องผสม ใช้หัวตีแบบตะขอตีด้วยความเร็วต่ำนาน 2 นาที เติมน้ำและไข่ไก่ลงไปตีจนเข้ากัน     • 3. เพิ่มความเร็วเป็นปานกลาง ตีส่วนผสมต่ออีก 4 นาที จากนั้นใส่เนยจืดและเนยขาว ตีต่ออีก 5 นาทีจนส่วนผสมเนียน     • 4. นำขึ้นพักในอ่างผสมคลุกด้วยฟิล์มถนอมอาหารประมาณ 10 นาที แบ่งแป้งให้ได้ก้อนละ 50 กรัม คลึงแป้งเป็นรูปสี่เหลี่ยมผืนผ้า แล้วนำมาม้วนไส้กรอกจนมิด ตัดแบ่งเป็น 3 ท่อน วางลงในพิมพ์ที่รองด้วยแผ่นอะลูมิเนียมฟอยล์     • 5. ผสมมายองเนส ซอสมะเขือเทศ และงาขาวคนให้เข้ากัน ราดบนหน้าขนม พักไว้ 30-45 นาทีเพื่อให้ขนมปังขึ้นฟูเป็นสองเท่า      • 6. นำขนมเข้าอบประมาณ 35 นาที ยกออกจากเตา พร้อมเสิร์ฟ     + ดูวิธีทำเพิ่มเติมได้ที่ ขนมปังไส้กรอก หอมกรุ่นจากเตาสุดอร่อย
+-+-+-+-+-+-+-+-+-+


10. ขนมปังหมูหย็องน้ำพริกเผา     ขนมปังหมูหย็องรสชาติจืดชืดเพิ่มความเผ็ดด้วยการใส่น้ำพริกเผาลงไปดีกว่า สูตรจาก คุณเนินน้ำ สมาชิกเว็บไซต์พันทิปดอทคอม ทีเด็ดคือทาหน้าด้วยซอสพริก โรยพริกไทยดำป่นและชีสด้วย อูย… น้ำย่อยเดินส่วนผสม ไส้หมูหย็องน้ำพริกเผา     • น้ำตาลไอซิ่ง 50 กรัม     • นมข้นหวาน 1 ช้อนโต๊ะ     • น้ำพริกเผา 2 ช้อนโต๊ะ     • พริกป่น 1 ช้อนชา      • ซอสปรุงรส 1-2 ช้อนชา     • เนยสดละลาย 60 กรัม     • หมูหย็อง 125 กรัม     • งาขาวคั่วบุบพอแตก 30 กรัม      • หอมแดงเจียว 3 ช้อนโต๊ะส่วนผสม สปันจ์     • แป้งขนมปัง 100 กรัม     • ยีสต์ 8 กรัม     • น้ำเปล่า 100 กรัมส่วนผสม แป้งโดว์     • แป้งขนมปัง 400 กรัม     • น้ำตาลทราย 80 กรัม     • เกลือป่น 8 กรัม     • นมผง 30 กรัม     • เนยละลาย 75 กรัม     • ไข่ไก่ 1 ฟอง ชั่งรวมกับน้ำให้ได้ 200 กรัม     * ถ้าไม่มีนมผง ให้ใช้นมสดแทนน้ำได้เลยส่วนผสมอื่น ๆ     • ซอสพริก     • พริกไทยดำ     • มอสซาเรลล่าชีสวิธีทำไส้หมูหย็องน้ำพริกเผา     • คนผสมน้ำตาลไอซิ่ง นมข้นหวาน น้ำพริกเผา พริกป่น และซอสปรุงรส เข้าด้วยกัน จากนั้นจึงใส่หมูหย็อง งาขาว และหอมเจียว คลุกเคล้าให้เข้ากันวิธีทำขนมปังหมูหย็องน้ำพริกเผาชีส       • 1. ทำสปันจ์ โดยใส่แป้ง ยีสต์ และน้ำเปล่า คนผสมให้เข้ากัน พักทิ้งไว้ประมาณ 30 นาที      • 2. ทำโดว์ โดยใส่แป้ง น้ำตาลทราย เกลือ และนมผง ลงในอ่างผสม คนผสมให้เข้ากัน ใส่ไข่ไก่ที่ผสมกับน้ำลงไป ตีผสมด้วยความเร็วต่ำพอเข้ากัน      • 3. ใส่ส่วนผสมสปันจ์กับเนยละลาย ตีต่อด้วยความเร็วปานกลาง ประมาณ 10 นาที จนส่วนผสมเนียนและเป็นฟิล์ม พักแป้งให้ขึ้นฟูเป็น 2 เท่า      • 4. แบ่งแป้งก้อนละ 500 กรัม ได้ 2 ก้อน รีดแป้งให้เป็นแผ่นสี่เหลี่ยม โรยไส้หมูหย็องน้ำพริกเผาให้ทั่ว       • 5. ม้วนแป้ง แล้วตัดพอดีคำ วางลงในพิมพ์ที่ทาเนยเตรียมไว้ พิมพ์ละ 3 ชิ้น พักแป้งให้ขึ้นฟูเป็น 2 เท่า คลุมด้วยผ้าชุบน้ำหมาด ๆ ทาหน้าด้วยซอสพริก โรยพริกไทยดำป่นและชีส (ใครที่เตามีแต่ไฟบน แนะนำให้ใส่ชีสทีหลัง ไม่งั้นอาจไหม้)     • 6. นำเข้าอบที่อุณหภูมิ 180 องศาเซลเซียส ประมาณ 25 นาที หรือจนกระทั่งสุกเหลือง นำออกมาพักบนตะแกรงจนเย็นแล้วนำออกจากพิมพ์     + ดูวิธีทำเพิ่มเติมได้ที่ ขนมปังหมูหย็องน้ำพริกเผาชีส เนื้อนุ่มรสเข้มข้น
+-+-+-+-+-+-+-+-+-+


11. ขนมปังทูน่า     เอาใจคนอยากแจกขนมปังไส้คาวกันอีกสักเมนูนั่นคือ ขนมปังทูน่า สูตรจาก คุณเนินน้ำ สมาชิกเว็บไซต์พันทิปดอทคอม สูตรไส้ทูน่าใส่แครอทกับต้นหอมเพิ่มกลิ่นและสีสัน เสิร์ฟเป็นโรลพอดีคำ  ส่วนผสม ขนมปังไส้ทูน่ามายองเนส     • แป้งขนมปัง 400 กรัม     • แป้งเค้ก 100 กรัม     • น้ำตาลทราย 70 กรัม     • เกลือ 1 ช้อนชา     • ยีสต์ 13 กรัม     • นมผง 25 กรัม     • ครีมสด 90 กรัม     • นมสดเย็น 50 กรัม     • ไข่ 1 ฟอง     • น้ำเย็น 170 กรัม     • เนยสด 105 กรัม     • พริกชี้ฟ้าแดง      • ใบผักชี ส่วนผสม ไส้ทูน่ามายองเนส     • ทูน่ากระป๋อง     • แครอทหั่นสี่เหลี่ยมเล็ก     • ต้นหอม     • พริกไทย     • เกลือ     • มายองเนส     * สูตรนี้คุณเนินน้ำไม่ได้ตวงส่วนผสมเป๊ะ ๆ ใช้วิธีชิมรสตามชอบวิธีทำขนมปังไส้ทูน่ามายองเนส     • 1. ผสมแป้งขนมปัง แป้งเค้ก น้ำตาลทราย เกลือ นมผง และยีสต์เข้าด้วยกัน     • 2. ใส่ส่วนผสมของเหลว ได้แก่ ครีมสด นมสด ไข่ และน้ำเย็นลงในส่วนผสมแป้ง ผสมพอเข้ากัน ตีผสมด้วยความเร็วต่ำ 1 นาที     • 3.
 ใส่เนยสดลงไป ตีผสมด้วยความเร็วปานกลางประมาณ 10 นาทีจนแป้งเนียน 
ขึงแป้งให้เป็นแผ่นฟิล์มบาง ๆ พักทิ้งไว้ประมาณ 10 นาที โดยใช้ชาม 
หรืออ่างใหญ่ ๆ ครอบไว้     • 4. รีดแป้งเป็นแผ่นสี่เหลี่ยม ไม่ต้องหนา วางบนถาดที่เตรียมไว้ พักไว้พอขึ้นฟู ตกแต่งด้วยพริกสีแดงและใบผักชี      • 5. นำเข้าอบที่อุณหภูมิ 180 องศาเซลเซียส นำออกจากพิมพ์ คว่ำลงบนผ้าเพื่อเตรียมม้วน     • 6.
 ทำไส้ทูน่า โดยผสมทูน่า แครอท ต้นหอม เกลือ พริกไทยและมายองเนส 
ผสมให้เข้ากัน นำไปทาบนขนมปังที่อบเสร็จแล้ว บีบมายองเนสลงไป 
จากนั้นม้วนเป็นก้อนกลม ควรม้วนตอนขนมปังอุ่น ๆ ตัดเป็นชิ้น พร้อมเสิร์ฟ     + ดูวิธีทำเพิ่มเติมได้ที่ 13 วิธีทำขนมปัง พร้อมทำขาย ทำง่ายและปังมาก
+-+-+-+-+-+-+-+-+-+


12. ขนมปังพิซซ่า      อยากให้พี่น้องชาวไทยได้กินขนมปังพิซซ่าสดใหม่ก็ลงมือทำตอนเช้าไปแจกตอนบ่ายนี้เลย สูตรจาก คุณบาบิบูเบะ...แปลงกายเป็นบูริน สมาชิกเว็บไซต์พันทิปดอทคอม หน้าพิซซ่าใส่ไส้กรอกและผักอื่น ๆ เพิ่มสีสัน ที่ขาดไม่ได้เลยคือ ชีสแน่น ๆ จ้าส่วนผสม แป้งขนมปัง     • แป้งขนมปัง 200 กรัม                     • ยีสต์แห้ง 3 กรัม (1 ช้อนชา)     • น้ำตาลทราย 20 กรัม            • เกลือป่น 3 กรัม (1/2 ช้อนชา)     • เนยจืด 20 กรัม     • นมสดอุ่น 140 กรัม     หมายเหตุ
 : นมสดควรมีอุณหภูมิประมาณ 38-40 องศาเซลเซียส ยีสต์จะได้ทำงานได้ดี 
ถ้าร้อนกว่านั้นยีสต์ตายหมด ถ้าไม่มีเทอร์โมมิเตอร์ 
ให้ใช้ปลายนิ้วก้อยจุ่มลงไปวัดอุณหภูมิ โดยให้รู้สึกว่านมร้อนนิด ๆ 
นิ้วเราสามารถทนได้ ไม่ถึงกับร้อนมากก็ถือว่าโอเคแล้วส่วนผสม ไส้พิซซ่า     • ซอสมะเขือเทศ     • ซอสสปาเกตตีสำเร็จรูป     • ออริกาโน่     • มะเขือเทศหั่นเต๋า     • ไส้กรอก หั่นชิ้น     • หอมใหญ่ หั่นชิ้น     • มอสซาเรลล่าชีสขูด     • มายองเนสวิธีทำขนมปังไส้พิซซ่า     • 1.
 ทำแป้งขนมปัง โดยใส่นมสดลงในเครื่อง ตามด้วยแป้งขนมปัง 
แยกใส่ยีสต์กับน้ำตาลทรายไว้คนละมุม สุดท้ายใส่เนยสดลงไปด้านบน 
จากนั้นเลือกโปรแกรมนวดโดว์ เปิดเครื่อง รอให้เครื่องทำงานประมาณ 30 นาที     หมายเหตุ : ใครไม่มีเครื่องทำขนมปังดูวิธีผสมแป้งและนวดแป้งด้วยมือได้ที่ dailydelicious     • 2.
 นำแป้งออกมาจากเครื่อง พักทิ้งไว้ในอ่างผสมประมาณ 1 ชั่วโมง 
ให้แป้งขึ้นเป็น 2 เท่า ปิดฝาอ่างผสมจนครบเวลา 
(สามารถเช็กได้โดยการใช้นิ้วจิ้มไปที่แป้งโดว์ ถ้าแป้งโดว์เป็นรู 
ไม่เด้งคืนถือว่าใช้ได้)     • 3. นวดแป้งไล่ลมอีกรอบ แล้วแบ่งแป้งเป็นก้อนกลม
 ลูกละ 50 กรัม จากนั้นทำมือเป็นตัว c ครอบแป้งโดว์ไว้ แล้วคลึงให้กลม 
ทำจนครบ (อย่าลืมเรียงลำดับด้วยว่า ลูกไหนคลึงก่อน) 
พอคลึงครบทุกลูกแล้วก็นำมารีดให้แบนความหนาตามชอบ เรียงตามลำดับ     • 4. 
ทำไส้พิซซ่า โดยผสมซอสมะเขือเทศ ออริกาโน่ และซอสสปาเกตตีสำเร็จรูป 
คนผสมให้เข้ากัน ทาซอสลงบนขนมปังให้ชุ่ม ๆ (เวลาอบซอสจะได้ไม่แห้งเกินไป)     • 5. ใส่มะเขือเทศ หอมใหญ่ และไส้กรอกลงไป โรยหน้าด้วยมอสซาเรลล่าชีสและมายองเนส พักทิ้งไว้ให้ขนมปังขึ้นฟูอีกรอบ ประมาณ 30 นาที      • 6. นำเข้าอบด้วยไฟบน-ล่างที่อุณหภูมิ 180 องศาเซลเซียส ประมาณ 10-12 นาที หรือจนขนมปังเหลืองสวย นำออกจากเตา จัดเสิร์ฟ     + ดูวิธีทำเพิ่มเติมได้ที่ ขนมปังพิซซ่า เนื้อนุ่ม หอมกรุ่นจากเตา
+-+-+-+-+-+-+-+-+-+



ภาพจาก nasilemaklover.blogspot.lt
13. ขนมปังลายเสือดาว      มาทำขนมปังแผ่นเก๋ ๆ แจกพี่น้องที่สนามหลวงกัน ขอแนะนำขนมปังลายเสือดาว สูตรจาก nasilemaklover.blogspot.lt เนื้อขนมปังแซมรสเข้มจากโกโก้ หน้าตาฟรุ้งฟริ้งถูกใจทุกคนส่วนผสม ขนมปังลายเสือดาว     • แป้งสาลีอเนกประสงค์ 375 กรัม     • น้ำตาลทรายป่น 35 กรัม     • เกลือป่น 1/2 ช้อนชา     • ยีสต์ 1 ช้อนชา     • นมสด 250 กรัม (สำหรับผสมแป้ง)     • เนยจืด 20 กรัม (อุณหภูมิห้อง)     • ผงโกโก้ 15 กรัม     • นมสด 10 กรัม (สำหรับผสมโกโก้)     • ดาร์กช็อกโกแลต 6 กรัม     • นมสด 5 กรัม (สำหรับผสมดาร์กช็อกโกแลต)วิธีทำขนมปังลายเสือดาว     • 1.
 ทำแป้งขนมปังสีขาว โดยตีผสมแป้งสาลีอเนกประสงค์ น้ำตาลทรายป่น เกลือป่น 
ยีสต์ และนมสด 250 กรัม ด้วยความเร็วต่ำจนส่วนผสมเป็นก้อน 
จากนั้นใส่เนยจืดลงไปตีให้เข้ากัน แบ่งส่วนผสมแป้งออกมา 320 กรัม 
แล้วพักไว้จนขึ้นโดว์      • 2. ทำแป้งขนมปังสีน้ำตาลอ่อน 
โดยตีผสมแป้งที่เหลือ (320 กรัม) กับผงโกโก้และนมสด 10 
กรัมให้เข้ากันจนเป็นเนื้อเนียนแล้วแบ่งส่วนผสมแป้งออกมา 205 กรัม 
แล้วพักไว้จนขึ้นโดว์     • 3. ทำแป้งสีน้ำตาลเข้ม โดยตีผสมแป้งที่เหลือ (205 
กรัม) กับผงดาร์กช็อกโกแลตและนมสด 5 กรัม ตีให้เข้ากันจนเนื้อเนียน 
แล้วพักไว้จนขึ้นโดว์     • 4. แบ่งแป้งโดว์โกโก้ (น้ำตาลอ่อน) 
ออกมาปั้นเป็นก้อนกลมรวมทั้งหมด 7 ก้อน โดยให้แบ่งเป็นก้อนละ 38 กรัม จำนวน
 2 ก้อน และก้อนละ 25 กรัม จำนวน 5 ก้อน      • 5. แบ่งแป้งโดว์ดาร์กช็อกโกแลต
 (น้ำตาลเข้ม) ออกมาปั้นเป็นก้อนกลมรวมทั้งหมด 7 ก้อน โดยให้แบ่งเป็นก้อนละ
 36 กรัม จำนวน 2 ก้อน และก้อนละ 23 กรัม จำนวน 5 ก้อน     • 6. แบ่งแป้งโดว์สีขาวธรรมดาออกมาปั้นเป็นก้อนกลมรวมทั้งหมด 7 ก้อน โดยมีก้อนละ 55 กรัม จำนวน 2 ก้อน และก้อนละ 40 กรัม จำนวน 5 ก้อน      • 7. ใช้ไม้คลึงแป้งรีดแป้งโกโก้ขึ้น-ลงในแนวดิ่งจนได้แป้งเป็นแผ่นแบน ๆ ยาว ๆ แล้วม้วนเป็นแท่งยาว พักไว้     • 8. ใช้ไม้คลึงแป้งรีดแป้งดาร์กช็อกโกแลตขึ้น-ลงในแนวดิ่ง (รีดให้แผ่นใหญ่พอจะห่อหุ้มแป้งโกโก้ได้) จากนั้นเอาไปห่อแป้งโกโก้ให้สวยงาม     • 9.
 ใช้ไม้คลึงแป้งรีดแป้งธรรมดาขึ้น-ลงในแนวดิ่ง 
(รีดให้แผ่นใหญ่พอจะห่อหุ้มแป้งดาร์กช็อกโกแลตได้) 
จากนั้นเอาไปห่อแป้งดาร์กช็อกโกแลตให้สวยงาม      • 10. ทำจนหมดจะได้แป้งทั้งหมด 7 เส้น คลึงแป้งให้เป็นเส้นยาวพอที่จะแบ่งครึ่งลงในพิมพ์ขนมปังปอนด์ได้พอดี     • 11. หั่นแบ่งครึ่งส่วนผสมแป้งทั้ง 7 เส้น ให้เท่า ๆ กัน     • 12.
 นำแป้งแต่ละเส้นมาวางวางเรียงลงในพิมพ์ขนมปังปอนด์ให้สวยงาม 
วางพักทิ้งไว้ประมาณ 1 ชั่วโมง แล้วนำเข้าเตาอบที่อุณหภูมิ 180 
องศาเซลเซียส ประมาณ 30 นาที (อุณหภูมิและเวลาอบแล้วแต่เตาอบของแต่ละบ้าน)      • 13. พอสุกแล้วนำออกมาจากพิมพ์ พักไว้ให้เย็น ก่อนเสิร์ฟก็จัดการหั่นสไลซ์ให้สวยงาม     + ดูวิธีทำเพิ่มเติมได้ที่ ขนมปังลายเสือดาว เมนูขนมปังลายเก๋ โดนใจแฟชั่นนิสต้า
+-+-+-+-+-+-+-+-+-+


14. ขนมปังกล้วยน้ำว้า      ขนมปังกล้วยหอมก็ทำแจกไปแล้ว คราวนี้ใส่กล้วยน้ำว้าแทนดีกว่า กลายเป็นขนมปังกล้วยน้ำว้า สูตรจาก คุณ littlefilmz สมาชิกเว็บไซต์พันทิปดอทคอม สูตรนี้ใช้แป้งโฮลวีทเพื่อสุขภาพ รสหวานน้อยกำลังดีเชียวล่ะส่วนผสม ของแห้ง     • แป้งโฮลวีทเนื้อละเอียด  1+1/2 ถ้วย     • เบกกิ้งโซดา 1 ช้อนชา     • ผงฟู 1 ช้อนชา     • เกลือ 1/2 ช้อนชา (ในสูตรใช้เกลือทะเล ถ้าใช้เกลือไอโอดีนอาจจะต้องลดลงหน่อย)ส่วนผสม ของเหลว     • ไข่ไก่ 2 ฟอง     • กล้วยน้ำว้าบด 250-300 กรัม     • กรีกโยเกิร์ต 1/2 ถ้วย     • น้ำผึ้ง 1/4 ถ้วย     • กลิ่นวานิลลา 1 ช้อนชาวิธีทำขนมปังกล้วยน้ำว้า     • 1. เปิดเตาอบที่อุณหภูมิ 180 องศาเซลเซียส เตรียมพิมพ์ขนมปัง ฉีดสเปรย์น้ำมันบาง ๆ ลงไป     • 2.
 นำส่วนผสมของแห้ง ได้แก่ แป้งโฮลวีท เบกกิ้งโซดา ผงฟู และเกลือ 
ผสมให้เข้ากัน พักไว้ และนำส่วนผสมของเหลว ได้แก่ ไข่ไก่ กล้วยบด 
กรีกโยเกิร์ต น้ำผึ้ง และกลิ่นวานิลลา (ในสูตรใส่เครื่องปั่นน้ำผลไม้ 
ปั่นให้เข้ากัน) ผสมให้เข้ากัน     • 3. เทส่วนผสมของเหลวลงในส่วนผสมของแห้ง ตะล่อมให้เข้ากัน (อย่าคนนาน เดี๋ยวเนื้อเหนียว)     • 4. เทใส่พิมพ์ที่เตรียมไว้ เอาเข้าเตาอบประมาณ 30-40 นาที เช็กความสุกด้วยไม้จิ้มฟัน     • 5. ถ้าสุกแล้วเอาออกจากเตา พักไว้สัก 10 นาที แซะออกมาพักต่อให้เย็นบนตะแกรงพักขนม ก่อนเสิร์ฟก็จัดการหั่นสไลซ์ให้สวยงาม     + ดูวิธีทำเพิ่มเติมได้ที่ ขนมปังกล้วยน้ำว้าโฮลวีท อร่อยนุ่มแบบคลีน ๆ
+-+-+-+-+-+-+-+-+-+


15. ครัวซองต์เนยสด     ครัวซองที่มีขายก็ชิ้นเล็กแบนแฟบไม่สวยและไม่หอมเนยด้วย ใครอยากทำแจกฟรีขอแนะนำครัวซองต์เนยสด สูตรจาก คุณหมาบ้าผ่าไฮเวย์นรก สมาชิกเว็บไซต์พันทิปดอทคอม เนื้อครัวซองต์นุ่มเหนียวหอมเนยสด มาพร้อมเคล็ดลับความอร่อยเพียบ อยากรู้ว่าเด็ดแค่ไหนลองเลยจ้าส่วนผสม ครัวซองต์เนยสด     • แป้งขนมปัง 500 กรัม         • นมผง 100 กรัม     • น้ำตาลทราย 40 กรัม     • ยีสต์ 10 กรัม     • เกลือ 7 กรัม     • สารเสริมคุณภาพ (bread improver) 5 กรัม (ใส่หรือไม่ใส่ก็ได้)     • น้ำเย็น 275 มิลลิลิตร     • เนยสดชนิดจืด 250 กรัม (ในสูตรนี้ใช้เนยจืดยี่ห้อ ancor)วิธีทำครัวซองต์เนยสด     • 1.
 ใส่แป้งขนมปัง นมผง น้ำตาลทราย ยีสต์ เกลือ และสารเสริมคุณภาพลงในอ่างผสม 
จากนั้นใช้พายยางหรือมือคนให้ส่วนผสมทั้งหมดเข้ากันแล้วเติมน้ำเย็นลงไป     • 2.
 จากนั้นให้นวดแป้งไปสักพักจนส่วนผสมทั้งหมดละลายเข้ากันดี 
โดยไม่ต้องเนียนมาก 
(แป้งครัวซองต์ที่นวดได้ที่แล้วควรจะต้องมีลักษณะค่อนข้างหยาบ 
เพราะเราจะต้องนำไปรีดพับกับเนยในภายหลัง)     • 3. 
เมื่อแป้งโดว์ได้ที่แล้วให้นำไปรีดเป็นแผ่นสี่เหลี่ยมผืนผ้าแล้วนำไปแช่ในช่องแช่แข็งของตู้เย็นทันที
 (ไม่ต้องพักแป้ง) แช่จนกว่าแป้งจะเย็นจัดทั่วทั้งผืน      • 4. 
ระหว่างที่รอให้แป้งคลายตัวให้นำเนยที่แช่เย็นเตรียมไว้ 
ออกมาทุบให้แบนเป็นก้อนสี่เหลี่ยมผืนผ้าให้มีขนาดเล็กกว่าแป้งที่เราจะนำมาห่อ
      • 5. เมื่อแป้งคลายตัวดีแล้ว (ไม่นิ่มและไม่แข็งจนเกินไปสามารถนำมารีดเป็นแผ่นได้ และที่สำคัญคือแป้งต้องเย็น) ให้นำเนยมาวางทับบนแป้ง      • 6.
 พับแป้งทีละข้าง 
เริ่มจากด้านซ้ายโดยให้ขอบแป้งแต่ละข้างนั้นมาบรรจบกันตรงกึ่งกลางพอดี 
แล้วจึงรีดแป้งทางยาว (รีดขึ้นบนและลงล่าง) ให้มีขนาดตามที่เราต้องการ 
(ส่วนขนาดให้ลองกะประมาณดูว่า สามารถที่จะนำมาพับเป็น 3 ส่วนได้หรือเปล่า)     • 7.
 เมื่อรีดแป้งได้ที่แล้วให้หมุนแป้งจากแนวตั้งให้กลับมาอยู่ในแนวนอน 
จากนั้นก็ให้เริ่มพับแป้งจากด้านซ้ายโดยให้ขอบแป้งมาอยู่กึ่งกลาง 
แล้วพับแป้งจากด้านขวาให้มาบรรจบพอดีกับขอบแป้งด้านซ้าย      • 8. เมื่อพับ 3 ทบครั้งที่ 2 เสร็จแล้วให้นำแป้งไปแช่เย็นประมาณ 30 นาที     • 9.
 เมื่อพักแป้งจนได้ที่ให้นำแป้งออกมารีดเป็นแนวยาว 
โดยเริ่มจากรีดแป้งด้านกว้างให้ขยายออกเล็กน้อย 
(คือรีดขึ้นด้านบนและรีดลงด้านล่าง) จากนั้นรีดแป้งตามแนวยาว 
(คือรีดแป้งออกไปทางด้านซ้ายและด้านขวา) 
โดยกะประมาณว่าให้มีขนาดพอที่จะพับเป็น 3 ส่วนได้     • 10. พับแป้งเป็น 3 ทบโดยพับแป้งจากด้านซ้ายมือให้ขอบแป้งมาอยู่กึ่งกลาง แล้วจึงพับแป้งด้านขวาให้มาบรรจบพอดีกับขอบแป้งด้านซ้าย    
 เคล็ดลับ : เหมือนกับการพับ 3 ทบในทั้ง 2 ครั้งที่ผ่านมา 
แต่จะต่างกันตรงที่การพับ 3 ทบครั้งสุดท้ายขนาดของแป้งที่พับเสร็จแล้ว 
จะมีขนาดบางลงกว่าเดิม 
เพื่อให้ง่ายต่อการนำไปรีดเป็นแผ่นบางและขึ้นรูปครัวซองต์     • 11. 
เมื่อเสร็จจากการพับ 3 
ทบครั้งสุดท้ายแล้วให้นำแป้งไปแช่ไว้ในตู้เย็นทิ้งไว้ 1 คืน 
วันต่อมาก็นำออกมารีดให้เป็นแผ่นบาง หนาประมาณ 3 มิลลิเมตร 
(แนะนำให้รีดเป็นแผ่นบางกว่านั้นอีกเล็กน้อย 
เพื่อเวลาม้วนแป้งจะทำให้ม้วนได้ง่ายและแน่นขึ้น) 
ส่วนขนาดของครัวซองต์โดยปกติแล้ว จะมีความยาวมากเป็น 2 
เท่าของความกว้างหรือฐาน ยกตัวอย่างเช่น  
ถ้าเราวัดขนาดความสูงของครัวซองต์เท่ากับ 6 นิ้ว 
ความกว้างหรือฐานก็จะอยู่ที่ประมาณ 3 นิ้ว เป็นต้น     • 12. 
ส่วนวิธีขึ้นรูปครัวซองต์ให้ใช้ฝ่ามือข้างหนึ่งกดที่ฐานเอาไว้ 
ส่วนมือข้างที่เหลือให้ดึงแป้งด้านยาวออกไป 
จากนั้นให้ยืดมุมแป้งด้านล่างทั้งสองข้างออกเล็กน้อย 
แล้วใช้ปลายนิ้วทั้งสองข้างม้วนแป้งขึ้นไปจนสุด 
โดยให้ปลายยอดแหลมทับอยู่ด้านล่าง     • 13. นำครัวซองต์ไปเรียงใส่ถาด พักให้แป้งขึ้นจนได้ที่      • 14.
 จากนั้นทาไข่แล้วนำไปอบที่อุณหภูมิไว้ที่ 180 องศาเซลเซียส ใช้เวลาประมาณ 
20 นาที โดยเมื่อครบ 10 นาทีแรก ให้กลับถาดครั้งหนึ่ง และอบต่ออีกประมาณ 10
 นาที หรือจนกว่าสีจะสุกเหลืองจนทั่ว     + ดูวิธีทำเพิ่มเติมได้ที่ ครัวซองต์เนยสด สูตรทำง่าย ขนมอบหอมกรุ่นจากเตา     ใครที่กำลังมองหาสูตรขนมปังทำแจกฟรีที่สนามหลวงเข้ามาจดสูตรกันเลยค่ะ
 มีทั้งขนมปังสุดแนวอย่างขนมปังแตงโมหรือขนมปังลายเสือดาว 
รวมถึงขนมปังมีไส้และขนมปังไม่มีไส้ 
อยากจะทำกี่อย่างไปแจกก็เอาตามกำลังเลยจ้า 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






15 สูตรขนมปัง เหมาะทำแจกฟรีเพื่อพี่น้องชาวไทย





อัปเดตล่าสุด 21 ตุลาคม 2559 เวลา 09:57:58
 136,120 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































