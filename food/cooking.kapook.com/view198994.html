




น้ำสมุนไพร สูตรทำน้ำสมุนไพร สูตรเครื่องดื่มสุขภาพยอดนิยมเติมความสดชื่น

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เครื่องดื่มเพื่อสุขภาพ












10 สูตรทำน้ำสมุนไพร เครื่องดื่มเพื่อสุขภาพยอดนิยมเติมความสดชื่น





392,539อ่าน














0












            สุขภาพต้องมา ชวนทำน้ำสมุนไพร สูตรเครื่องดื่มสมุนไพรต้มง่าย ๆ ดื่มอร่อยมีประโยชน์ เอาไปแช่เย็นหรือเติมน้ำแข็งเพิ่มความฟิน 




            อย่างที่รู้กันดีว่าน้ำสมุนไพรสรรพคุณหลากหลาย มีทั้งน้ำสมุนไพรลดความดัน น้ำสมุนไพรลดไขมัน น้ำสมุนไพรแก้เจ็บคอ น้ำสมุนไพรแก้ไอ ใครอยากทำน้ำสมุนไพรเอาไว้ดื่มเองหลังมื้ออาหาร กระปุกดอทคอมขอนำเสนอวิธีทำน้ำสมุนไพร เช่น น้ำหล่อฮั้งก้วย น้ำใบเตย น้ำกระเจี๊ยบ น้ำเก๊กฮวย น้ำเสาวรส น้ำจับเลี้ยง หรือใครจะดัดแปลงเป็นน้ำสมุนไพรปั่นก็เก๋ดีนะคะ
 
1. น้ำหล่อฮั้งก้วย 





          หล่อฮั้งก้วย เป็นสมุนไพรจีนที่มีรสหวานอยู่ในตัว ส่วนใหญ่เอามาทำน้ำหล่อฮั้งก้วยผสมกับเก๊กฮวยเพิ่มกลิ่นหอม และเติมน้ำตาลทรายนิดหน่อย
 



ส่วนผสม น้ำหล่อฮั้งก้วย

ผลหล่อฮั้งก้วย 2 ผล
น้ำเปล่า 1.5 ลิตร
ดอกเก๊กฮวยตากแห้ง 1 กำมือ (ใส่หรือไม่ใส่ก็ได้)
น้ำตาลทราย (ตามชอบ)
	 


วิธีทำน้ำหล่อฮั้งก้วย
     1. ล้างผลหล่อฮั้งก้วยให้สะอาดแล้วบิให้แตกเป็นชิ้นเล็ก ๆ จากนั้นนำไปแช่น้ำเปล่าทิ้งไว้ 30 นาที
     2. นำหม้อที่แช่หล่อฮั้งก้วยไปต้มด้วยไฟอ่อนประมาณ 30 นาที (ใส่ดอกเก๊กฮวยตากแห้งลงไปในขั้นตอนนี้เพื่อเพิ่มเติมกลิ่นหอม) เติมน้ำตาลทรายลงไปตามชอบ พอครบเวลาปิดไฟ ทิ้งไว้ให้เย็นเล็กน้อย
     3. นำไปกรองผ่านตะแกรงเอาเฉพาะน้ำ ตักใส่แก้ว เติมน้ำแข็ง (หรือดื่มแบบอุ่น ๆ ได้)
 

ดูวิธีทำ น้ำหล่อฮั้งก้วย เพิ่มเติมคลิก

2. น้ำใบเตย





          ใบเตย นอกจากเอามาทำขนมแล้วยังเอามาทำน้ำใบเตยกลิ่นหอมได้ด้วย หรือจะแปลงร่างเป็นน้ำใบเตยใส่วุ้นก็อร่อยไปอีกแบบ
 


ส่วนผสม น้ำใบเตย

ใบเตยหอม
เกลือ เล็กน้อย
น้ำตาลทราย ปริมาณตามชอบ
น้ำเปล่า
	 


วิธีทำน้ำใบเตย
     1. ล้างใบเตยให้สะอาด หั่นเป็นท่อน
     2. ตั้งน้ำจนเดือด ใส่ใบเตยลงไป ต้มไปเรื่อย ๆ จนเดือดและน้ำเปลี่ยนสี ตักเอาใบเตยออก ปิดเตา
     3. ใส่น้ำตาลทรายและเกลือลงไปนิดหน่อย คนจนน้ำตาลละลาย ตักใส่แก้วน้ำแข็ง จัดเสิร์ฟ
 

ดูวิธีทำ น้ำใบเตย เพิ่มเติมคลิก

3. น้ำกระเจี๊ยบ





          กระเจี๊ยบ มีสรรพคุณขับเสมหะทำให้ชุ่มคอ ใครอยากทำน้ำกระเจี๊ยบ แค่เอาดอกกระเจี๊ยบแห้งต้มกับพุทราจีน เติมเกลือและน้ำตาลตัดรส
 


ส่วนผสม น้ำกระเจี๊ยบ

ดอกกระเจี๊ยบแดงแห้ง 1 กำมือ
พุทราจีน 1 กำมือ
น้ำ 1-1.5 ลิตร
น้ำตาลทราย 1/2 ถ้วย
เกลือป่น 1 ช้อนชา
	 


วิธีทำน้ำกระเจี๊ยบ
     1. ล้างดอกกระเจี๊ยบแดงแห้งและพุทราจีนในน้ำสะอาด เอาเศษฝุ่นออก (อย่าแช่น้ำนานเพราะจะทำให้เสียรสชาติและคุณค่าทางอาหาร)
     2. ต้มน้ำจนเดือดแล้วใส่กระเจี๊ยบกับพุทราจีนลงไปต้ม เคี่ยวจนน้ำเริ่มเปลี่ยนสี เติมเกลือป่นและน้ำตาลทรายลงไป คนผสมให้ละลาย (ชิมรสตามต้องการ) ยกลงกรองเอากากออก พักไว้จนเย็น เทใส่แก้ว เติมน้ำแข็ง พร้อมดื่ม หรือเทเก็บใส่ขวดแช่เย็นเก็บไว้ดื่ม
 

ดูวิธีทำ น้ำกระเจี๊ยบ เพิ่มเติมคลิก

4. น้ำเก๊กฮวย





          เก๊กฮวย เป็นสมุนไพรช่วยดับร้อน ช่วยระบบย่อยอาหาร และลดความดันโลหิต การทำน้ำเก๊กฮวยมีแค่ดอกเก๊กฮวยแห้งและน้ำตาลทราย จะใส่ใบเตยเพิ่มความหอมด้วยก็ได้ค่ะ
 


ส่วนผสม น้ำเก๊กฮวย

ดอกเก๊กฮวยแห้ง 1 กำมือ
น้ำ 2 ลิตร
น้ำตาลทราย 500 กรัม
ใบเตย 10 ใบ
	 


วิธีทำน้ำเก๊กฮวย
     1. ต้มน้ำกับใบเตยจนเดือด ใส่ดอกเก๊กฮวยลงไปเคี่ยวสักพัก
     2. ใส่น้ำตาลทรายลงไปคนให้ละลาย รอจนเดือดอีกครั้ง ปิดไฟ พักไว้จนเย็น
     3. พอน้ำเก๊กฮวยเริ่มอุ่นยกลงกรอง ตักใส่แก้วหรือบรรจุใส่ขวด
 

ดูวิธีทำ น้ำเก๊กฮวย เพิ่มเติมคลิก

5. น้ำเสาวรส 



ภาพจาก นิตยสารแม่บ้าน

          เสาวรส มีวิตามินซีเยอะ มีไฟเบอร์สูง ช่วยระบบขับถ่าย ลดไขมันในเลือด ถ้ากินเพียว ๆ แล้วเปรี้ยวเกินไปก็จับมาทำน้ำเสาวรสปั่น เติมน้ำตาลทรายและเกลือหน่อย


ส่วนผสม น้ำเสาวรส

เนื้อเสาวรส 500 กรัม
น้ำตาลทราย 200 กรัม
น้ำเปล่า 500 กรัม
เกลือป่นหยาบ 1/2 ช้อนชา
	 


วิธีทำน้ำเสาวรส
     1. ใส่เนื้อเสาวรสและน้ำเปล่าลงในโถปั่นน้ำผลไม้ ปั่นจนละเอียด จากนั้นเทใส่หม้อ
     2. ยกขึ้นตั้งไฟ ใส่น้ำตาลทรายและเกลือป่น คนจนส่วนผสมเดือด ยกลงกรองผ่านกระชอน หรือผ้าขาวบาง นำเข้าตู้เย็น ก่อนดื่ม
 

ดูวิธีทำ น้ำเสาวรส เพิ่มเติมคลิก

6. น้ำจับเลี้ยง





          ใครอยากคลายร้อนหรือร้อนในมาลองดื่มน้ำจับเลี้ยงกัน สูตรนี้ใช้เครื่องจับเลี้ยงสำเร็จรูปต้มกับน้ำเปล่า เติมน้ำตาลทราย พอเดือดเทใส่แก้วน้ำแข็งหรือเอาไปแช่เย็นแล้วค่อยดื่ม
 


ส่วนผสม น้ำจับเลี้ยง

จับเลี้ยงสำเร็จรูปน้ำหนักประมาณ 50-70 กรัม จำนวน 1 ห่อ
น้ำ 2 ลิตร
น้ำตาลทราย หรือน้ำตาลทรายแดง (ตามชอบ)
	 


วิธีทำน้ำจับเลี้ยง
     1. ใส่เครื่องจับเลี้ยงลงในหม้อ ตามด้วยน้ำ ต้มไฟอ่อนจนเดือด และน้ำเปลี่ยนสี ประมาณ 20 นาที ยกลงจากเตา กรองด้วยผ้าขาวบางเอาเฉพาะน้ำ เทกลับใส่หม้อ นำขึ้นตั้งไฟ
     2. ใส่น้ำตาลทรายแดง คนผสมให้เข้ากัน ต้มจนเดือด ยกลงจากเตา พักทิ้งไว้จนเย็น ตักใส่ขวด นำเข้าแช่เย็นจนถึงเวลาดื่ม
 

ดูวิธีทำ น้ำจับเลี้ยง เพิ่มเติมคลิก

7. น้ำมะตูม





          ใครกำลังมองหาน้ำสมุนไพรช่วยขับลมหรือมีฤทธิ์เป็นยาระบายอ่อน ๆ มาลองทำน้ำมะตูม จับมะตูมแห้งไปย่างหรือคั่วไฟจนหอมแล้วเอาไปต้มจนน้ำเดือดและสีเปลี่ยน เติมน้ำตาลทรายลงไป


ส่วนผสม น้ำมะตูม

มะตูมแห้ง 5 ชิ้น
น้ำ 1 ลิตร
น้ำตาลทรายแดง 50 กรัม
	 


วิธีทำน้ำมะตูม
     1. นำมะตูมแห้งไปย่างไฟหรือคั่วในกระทะจนมีกลิ่นหอม เตรียมไว้
     2. ใส่น้ำลงในหม้อตามด้วยมะตูมที่ย่างไฟแล้วลงไปต้มด้วยไฟกลางจนน้ำเดือดและเริ่มเปลี่ยนสี ประมาณ 10-15 นาที
     3. ใส่น้ำตาลทรายแดงลงไปคนผสมจนละลายหมด เคี่ยวไปเรื่อย ๆ จนน้ำเปลี่ยนเป็นสีเข้ม ยกลงจากเตา กรองเอากากออก พักทิ้งไว้จนเย็น
     4. เทใส่แก้วที่มีน้ำแข็ง พร้อมดื่ม
 

ดูวิธีทำ น้ำมะตูม เพิ่มเติมคลิก

8. น้ำใบบัวบก





          แม้ใบบัวบกจะมีกลิ่นเหม็นเขียวหน่อย แต่ช่วยลดความดันโลหิต บำรุงสมอง และบรรเทาอาการนอนไม่หลับ ใครกินสดไม่ไหวลองดัดแปลงเป็นน้ำใบบัวบกสักแก้วไหมคะ สูตรนี้ใส่ใบเตยกับน้ำเชื่อมเพิ่มความหวาน


ส่วนผสม น้ำใบบัวบก

ใบบัวบก 600 กรัม
น้ำ 6 ถ้วย
ใบเตย มัดเป็นปม 2-3 ใบ
น้ำเชื่อม 1+1/2 ถ้วย
	 


วิธีทำน้ำใบบัวบก
     1. ล้างใบบัวบกให้สะอาด สะเด็ดน้ำออกจนหมด จากนั้นหั่นเป็นท่อนสั้น ๆ เตรียมไว้
     2. ต้มน้ำกับใบเตยจนเดือด พักทิ้งไว้จนน้ำอุ่น
     3. แบ่งใบบัวบกเป็น 6 ส่วน ทยอยใส่ลงในเครื่องปั่น ตามด้วยน้ำต้มสุกที่อุ่นแล้ว 1 ถ้วยลงปั่นจนละเอียดเป็นน้ำ ทำซ้ำจนหมด ยกลงกรองด้วยผ้าขาวบาง เอาแต่เฉพาะน้ำ เตรียมไว้
     4. ใส่น้ำเชื่อมลงในน้ำใบบัวบก คนผสมให้เข้ากัน ชิมรสตามชอบ ใส่น้ำแข็งลงในแก้ว เทน้ำใบบัวบกใส่ลงไป พร้อมดื่ม หรือเทขวดปิดฝาให้สนิท นำเข้าตู้เย็น เก็บไว้ดื่มได้
 

ดูวิธีทำ น้ำใบบัวบก เพิ่มเติมคลิก

9. น้ำอัญชัน





          อย่างที่รู้กันดีว่าสรรพคุณดอกอัญชันนอกจากเอามาบำรุงผมให้ดกดำหรือคั้นน้ำมาทำขนมได้แล้วยังทำเป็นน้ำสมุนไพรได้อีกด้วย ใครอยากทำน้ำอัญชันง่าย ๆ ก็แค่เอาไปต้มกับน้ำเปล่าและเติมน้ำตาล หรือจะทำน้ำอัญชันมะนาวหรือน้ำอัญชันโซดาก็ตามชอบค่ะ
 


ส่วนผสม น้ำอัญชันสด

ดอกอัญชันสด
น้ำ 2 ถ้วยตวง
น้ำตาลทราย 1/2 ถ้วย (หรือตามชอบ)
น้ำแข็ง 1 แก้ว
	 


วิธีทำน้ำอัญชันสด
     1. ล้างดอกอัญชันให้สะอาด
     2. นำดอกอัญชันไปต้มกับน้ำ ประมาณ 2-3 นาที จนน้ำเดือดและเปลี่ยนเป็นสีน้ำเงิน เติมน้ำตาลทรายลงไปต้มจนละลายหมด ยกลงจากเตา กรองดอกอัญชันออก
     3. รอจนน้ำอัญชันเริ่มอุ่น ชิมรสตามชอบ เทใส่แก้วที่มีน้ำแข็ง พร้อมดื่ม
 

ดูวิธีทำ น้ำอัญชัน เพิ่มเติมคลิก

10. น้ำสำรอง





          ลูกสำรอง สามารถเอามาทำน้ำสมุนไพรสรรพคุณแก้ไอ ขับเสมหะ โดยการทำน้ำสำรองเริ่มจากเอาลูกสำรองไปแช่น้ำจนพองตัวเป็นวุ้น เลือกเอาแต่วุ้นแล้วเอาไปต้มกับน้ำจนเดือด เติมน้ำตาลทราย


ส่วนผสม น้ำสำรอง

ลูกสำรอง (ตัดหัวท้ายออก) 10 ลูก
น้ำ 1 ลิตร
น้ำตาลทรายแดง 3 ช้อนโต๊ะ
	 


วิธีทำน้ำสำรอง
     1. แช่ลูกสำรองในน้ำสะอาดจนพองตัวออกเป็นเส้นวุ้น เลือกเอาแต่วุ้น สะเด็ดน้ำ เตรียมไว้
     2. ใส่เนื้อสำรองลงในหม้อต้มกับน้ำจนเดือด ใส่น้ำตาลทรายแดง คนผสมจนน้ำตาลทรายละลาย ยกลงจากเตา ตักใส่แก้ว พร้อมดื่มขณะร้อน ๆ หรือพักทิ้งไว้จนเย็นสนิท เทใส่ขวดเก็บไว้ดื่มแบบเย็น
 

ดูวิธีทำ น้ำสำรอง เพิ่มเติมคลิก

            น้ำกระเจี๊ยบก็ดี น้ำเก๊กฮวยก็ได้ น้ำเสาวรสก็น่าโดน และบรรดาน้ำสมุนไพรอื่น ๆ อีกก็น่าลอง ขอทำตั้งแต่เมนูแรกเลยแล้วกันเพื่อตัดปัญหาเลือกทำก่อนหลังดูวุ่นวายเนอะ
  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













10 สูตรทำน้ำสมุนไพร เครื่องดื่มเพื่อสุขภาพยอดนิยมเติมความสดชื่น




อัปเดตล่าสุด 18 สิงหาคม 2564 เวลา 18:38:38
 392,539 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































