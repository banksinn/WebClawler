




เมนูกล้วยคลีน ขนมคลีนอร่อยง่าย กินได้ไม่อ้วน


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            สูตรขนมอื่นๆ












8 เมนูกล้วยคลีน เนื้อเน้น ๆ ทำง่ายไม่ต้องปรุงแต่ง





17,386อ่าน














0












          กล้วยทำอะไรได้บ้าง ? ชวนทำเมนูกล้วยคลีน เคี้ยวเนื้อเน้น ๆ ทำง่าย ไม่ต้องปรุงอะไรก็อร่อย ถูกใจสูตรไหนจัดเลย ! 
 






 


         สายอาหารคลีน ถ้ากินขนมไทยแบบทั่วไปคงไม่เหมาะเพราะอุดมไปด้วยแป้ง กะทิ และน้ำตาล ลองมาทำเมนูกล้วยแบบคลีน ๆ กันดีไหม กระปุกดอทคอมขอนำเสนอวิธีทำเมนูกล้วยคลีน เช่น กล้วยอบ กล้วยต้ม กล้วยตาก กล้วยปิ้ง เป็นต้น เอาล่ะ… ไปซื้อกล้วยตุนเลยจ้า

1. กล้วยน้ำว้าอบ 



ภาพจาก คุณ nutchanart_ch สมาชิกเว็บไซต์พันทิปดอทคอม




            เริ่มกันที่เมนูกล้วยน้ำว้าอบ สูตรอบด้วยหม้ออบลมร้อน พออบเสร็จใช้ช้อนกดให้กล้วยแบนเพื่อให้นุ่มยิ่งขึ้น
ส่วนผสม กล้วยน้ำว้าอบ


กล้วยน้ำว้า (แบบห่าม) 1 หวี


วิธีทำกล้วยน้ำว้าอบ


เลือกกล้วยน้ำว้าที่ยังไม่สุกมาก ลอกเปลือกกล้วยน้ำว้า หั่นเป็นชิ้นเล็ก ๆ พอดีคำ 
นำกล้วยน้ำว้าไปอบด้วยหม้ออบลมร้อน ประมาณ 5 นาที ใช้ไฟที่อุณหภูมิ 225 องศาเซลเซียส
ใช้ช้อนกดกล้วยเบา ๆ ให้กล้วยแบน เพียงแค่นี้ก็จะได้กล้วยน้ำว้าอบเพื่อสุขภาพไว้กินเป็นอาหารว่างแล้ว



ดูวิธีทำ กล้วยน้ำว้าอบ เพิ่มเติมคลิก

2. กล้วยน้ำว้าอบงา 



ภาพจาก จาก คุณ nutchanart_ch สมาชิกเว็บไซต์พันทิปดอทคอม




            ถ้าอยากกินกล้วยอบที่มีกลิ่นหอมแนะนำกล้วยน้ำว้าอบงาสูตรนี้ หั่นแว่นหรือหั่นแท่งก็ได้ เอาไปอบด้วยเตาอบจนหอมนุ่ม
ส่วนผสม กล้วยน้ำว้าอบงา


กล้วยน้ำว้า
งาขาว


วิธีทำกล้วยน้ำว้าอบงา


ปอกเปลือกกล้วย และหั่นกล้วยให้เป็นแนวยาว แบ่งเป็น 4 ส่วน วางกระดาษรองอบในถาด จากนั้นนำกล้วยมาวางเรียงกัน โรยงาขาว
นำเข้าเตาอบโดยใช้ไฟอ่อนที่อุณหภูมิ 170 องศาเซลเซียส อบเป็นเวลา 70-90 นาที



ดูวิธีทำ กล้วยน้ำว้าอบงา เพิ่มเติมคลิก

3. กล้วยน้ำว้าคลุกมะพร้าว



ภาพจาก คุณ isweet สมาชิกเว็บไซต์พันทิปดอทคอม




         เกิดมาต้องลองทำกล้วยน้ำว้าคลุกมะพร้าว จับกล้วยหั่นชิ้นคลุกกับมะพร้าวคั่ว ลองทำเป็นอาหารว่างไม่อ้วนกันเลย
ส่วนผสม กล้วยน้ำว้าคลุกมะพร้าว


มะพร้าวขูด
กล้วยหั่นเป็นชิ้นพอคำ


วิธีทำกล้วยน้ำว้าคลุกมะพร้าว 


นำมะพร้าวขูดขาวมาคั่วในกระทะจนเหลืองกรอบ
นำกล้วยหั่นเป็นชิ้นพอคำไปคลุกกับมะพร้าวคั่วให้ทั่ว ใช้ไม้ค็อกเทลจิ้มสำหรับเสิร์ฟเป็นคำ ๆ



ดูวิธีทำ กล้วยน้ำว้าคลุกพร้าว เพิ่มเติมคลิก

4. กล้วยต้ม








            ถ้าหาซื้อกล้วยต้มยากลองมาทำกินเองกัน สูตรนี้แช่กล้วยในน้ำปูนใสเพื่อให้กล้วยต้มไม่เละ กินเปล่า ๆ ก็อร่อย
ส่วนผสม กล้วยต้ม (สูตรน้ำปูนใส)


กล้วยน้ำว้าห่าม
น้ำปูนใส
น้ำสะอาด
เกลือ


วิธีทำกล้วยต้ม


นำน้ำปูนใสผสมกับน้ำสะอาดและเกลือ เตรียมไว้
ปอกเปลือกกล้วยแล้วหั่นตามยาว ใส่ลงไปแช่ในน้ำปูนใสสักครู่
ตั้งซึ้งนึ่งรอน้ำเดือด ใส่กล้วยน้ำว้าลงไปนึ่งประมาณ 30-35 นาที หรือจนกล้วยสุก กินเปล่า ๆ หรือโรยน้ำตาลทรายหรือมะพร้าวอ่อนขูดตามชอบ



ดูวิธีทำ กล้วยต้ม เพิ่มเติมคลิก

5. กล้วยเผา








            กล้วยหักมุกที่ขายทั่วไปราคาแอบแรงไปหน่อย ลองซื้อกล้วยหวีมาปิ้งเองกันดีไหม ใช้เตาถ่านหรือเตาแก๊สก็ได้ หรือจะใช้หม้ออบลมร้อนก็ง่ายสุด
ส่วนผสม กล้วยเผา


กล้วยหักมุกสุกงอม


วิธีทำกล้วยเผา


ตัดแยกกล้วยเป็นลูก ๆ เอาไปล้างให้สะอาดและเช็ดให้แห้ง
ทำด้วยเตาถ่านหรือเตาแก๊สให้ใช้ไฟอ่อน เอากล้วยลงไปปิ้งบนตะแกรงหรือกระทะ ประมาณ 20 นาที หรือจนกว่าเปลือกสีดำและพองเกือบปริ ใช้มีดกรีดเปลือกตรงกลางออก ปิ้งต่ออีกสักพัก ประมาณ 10 นาที หรือจนกล้วยสีเหลืองและกลิ่นหอม
ทำด้วยหม้ออบลมร้อนโดยใช้ไฟ 200 องศาเซลเซียส ประมาณ 15 นาที พอครบเวลาเอาออกมาพลิกกลับด้าน และเอาไปอบต่ออีก 5 นาที หรือจนเปลือกกล้วยดำและพองเกือบปริ นำออกมากรีดเปลือก เอาไปอบต่อ 10 นาที
ทำด้วยไมโครเวฟใช้ไฟ 800 วัตต์ เอาเข้าไปอบประมาณ 5 นาที เอาออกมากรีดเปลือกออก แล้วเข้าไปอบต่ออีก 1 นาที หรือจนสุกเหลืองกลิ่นหอม



ดูวิธีทำ กล้วยเผา เพิ่มเติมคลิก

6. กล้วยอบกรอบ








          ลองทำกล้วยอบกรอบเก็บไว้กินเพลิน ๆ กัน สูตรนี้เอากล้วยลงไปทอดหรือใครจะเอาไปอบจนแห้งก็ตามสะดวกเลยจ้า
ส่วนผสม กล้วยอบกรอบ


กล้วยหอมดิบ ​1 หวี​
เกลือป่น 3/4 ช้อนชา
น้ำเปล่า 2 ช้อนโต๊ะ
น้ำมันพืช (สำหรับทอด)


วิธีทำกล้วยอบกรอบ


ปอกเปลือกกล้วยแล้วหั่น​เป็น​แว่นหนาประมาณ 1 มิลลิเมตร​ เตรียมไว้​
ผสมเกลือกับน้ำ คน​ผสม​จนเกลือละลาย​เป็นน้ำเกลือ​เตรียมไว้
ตั้งกระทะใช้ไฟปานกลาง ใส่น้ำมันลงไปกะพอท่วมกล้วย พอร้อนแบ่งกล้วยลงไปทอด พอกล้วยเริ่มลอยขึ้นมาใส่น้ำเกลือลงไปประมาณ 1 ช้อนชา ทอดจนสุกเหลืองกรอบ ตักขึ้นพักไว้สะเด็ดน้ำมัน ทอดจนกว่ากล้วยจะหมด พอเย็นลงแล้วก็จัดเสิร์ฟ หรือเก็บใส่ภาชนะ



ดูวิธีทำ กล้วยอบกรอบ เพิ่มเติมคลิก

7. กล้วยปิ้ง 



ภาพจาก คุณย่าน้องวิน สมาชิกเว็บไซต์พันทิปดอทคอม




          จากที่เคยซื้อกินลองมาปิ้งกินเองกันเถอะ สูตรนี้ใช้หม้อทอดไร้น้ำมัน อบจนครบเวลาจะได้กล้วยร้อน ๆ หอมนุ่ม

ส่วนผสม กล้วยปิ้ง


กล้วยน้ำว้าสุก


วิธีทำกล้วยปิ้ง


เปิดเครื่อง ตั้งไฟไว้ที่อุณหภูมิ 200 องศาเซลเซียส 
ปอกเปลือกกล้วย เรียงใส่หม้อทอด ตั้งเวลา 20 นาที พอสุกจัดเสิร์ฟ


ดูวิธีทำ กล้วยปิ้ง เพิ่มเติมคลิก

8. กล้วยตาก








            ปิดท้ายกันด้วยวิธีทำกล้วยตาก เริ่มจากเอากล้วยไปบ่มจนสุกแล้วปอกเปลือกตากแดดจนเกือบแห้ง แล้วเอาไปต้มกับน้ำเกลือและตากแดดจนแห้ง สุดท้ายทิ้งไว้ข้ามคืนพร้อมเสิร์ฟ
ส่วนผสม กล้วยตาก


กล้วยน้ำว้าแก่
เกลือป่น
น้ำ


วิธีทำกล้วยตาก


ตัดกล้วยออกเป็นหวี นำวางลงบนใบตอง ปิดทับด้วยใบตองและกระสอบ หรือนำใส่โอ่ง หรือถัง จากนั้นบ่มทิ้งไว้จนกล้วยสุกดี (บ่มจนผลกลมมน ไม่มีรอยเหลี่ยม และเปลือกตกกระสีดำ)
ปอกเปลือกกล้วยออก เรียงลงบนตะแกรง นำไปตากแดดจนกล้วยเกือบแห้งสนิท นานประมาณ 5 วัน และหมั่นคอยพลิกกลับด้านอยู่เสมอ
ก่อนนำกล้วยไปตากแดดในวันที่ 6 ให้ละลายน้ำกับเกลือให้เข้ากัน นำขึ้นตั้งไฟต้มจนเดือด ทิ้งไว้จนเย็น จากนั้นใช้ขวดน้ำคลึงหรือกดกล้วยให้แบน แล้วนำกล้วยลงไปล้างในน้ำเกลือที่เตรียมไว้ จากนั้นนำกล้วยวางเรียงบนตะแกรง นำไปตากแดดอีก 1-2 วัน จนกล้วยแห้งได้ที่
เมื่อกล้วยแห้งได้ที่แล้ว ใส่กล้วยลงในหม้อ ปิดฝาให้สนิท วางทิ้งไว้ 1 คืน เพื่อให้น้ำตาลจากกล้วยซึมออกมา (กล้วยจะเงาและไม่แห้ง) จากนั้นเก็บใส่ภาชนะที่มีฝาปิดมิดชิด พร้อมเสิร์ฟ


เทคนิคการทำกล้วยตากให้อร่อย


กล้วยที่นำมาทำกล้วยตากให้ได้สีสวยนั้น ถ้าเป็นกล้วยที่สุกงอมจากต้นจะได้กล้วยตากที่สีไม่สวย ต้องนำมาบ่มก่อน สีกล้วยตากที่ได้จะสวยกว่า บ่มจนผลกล้วยไม่มีรอยเหลี่ยม เปลือกตกกระเป็นสีดำ
การเก็บกล้วยตากในขณะที่ยังไม่แห้งดีเพื่อรอตากในวันต่อ ๆ ไป ให้เก็บใส่ถุงพลาสติก ปิดให้แน่น ป้องกันไม่ให้กล้วยดำ ป้องกันแมลง และเพื่อความสะอาด



ดูวิธีทำ กล้วยตาก เพิ่มเติมคลิก

          วันหยุดชวนทำกล้วยคลีน ขนมจากผลไม้หาง่าย ทำกินวนไปได้ทุกวัน หรือใครจะกินเอาอิ่มก็ตามชอบเลยจ้า 
แนะนำเมนูขนมคลีนสูตรอื่น ๆ ที่น่าสนใจ


บราวนี่ฟักทอง สูตรไร้แป้งใส่ธัญพืชอร่อยแบบคลีน ๆ
บราวนี่ถั่วดำไร้แป้ง ขนมหวานแต่ไม่อ้วน คนลดน้ำหนักมีเฮ
10 สูตรขนมคลีน เติมความหวานแบบจัดเต็มสำหรับคนกลัวอ้วน
10 วิธีทำเค้กคลีนสำหรับคนกลัวอ้วน ของหวานคลีนใส่ใจสุขภาพแคลอรีเบา ๆ
13 สูตรขนมคลีน ทำเป็นของขวัญปีใหม่ใส่ใจสุขภาพคนพิเศษ


 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













8 เมนูกล้วยคลีน เนื้อเน้น ๆ ทำง่ายไม่ต้องปรุงแต่ง




อัปเดตล่าสุด 18 ตุลาคม 2564 เวลา 08:21:38
 17,386 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































