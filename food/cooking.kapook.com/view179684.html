




ยำเจ อาหารเจเมนูยำ สูตรอาหารเจ รับ เทศกาลกินเจ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






7 สูตรยำเจ อาหารเจแซ่บ ๆ รับเทศกาลเจเอาใจสายแซ่บ




51,041อ่าน







0















      เติมพลังแซ่บรับเทศกาลกินเจกับอาหารเจเมนูยำ ปรุงรสจัดจ้านตามชอบ จะกินกับผักดิบหรือข้าวสวยก็อร่อย พร้อมอิ่มท้องและอิ่มใจกันหรือยัง         พอเข้าเทศกาลเจ หลายคนคงนึกถึงอาหารเจรสจืดชืด ถ้ากินบ่อยก็คงเบื่อ ลองเปลี่ยนมาทำอาหารเมนูยำ เจรสจัดจ้านกินสลับกันบ้างดีไหม กระปุกดอทคอมขอนำเสนอวิธีทำอาหารเจเมนูยำ เช่น ยำเห็ดรวมเจ ยำวุ้นเส้นเจ และเมนูยำเจอื่น ๆ อีกเพียบ ลองเลยรับรองกินเจอร่อยแน่นอน






1. ยำเต้าหู้ฟู
     มื้อเที่ยงใกล้มาถึงแล้วรีบจัดแจงทำอาหารเจเมนูยำเต้าหู้ฟู สูตรจาก คุณ maekwansri สมาชิกเว็บไซต์พันทิปดอทคอม (#maekwansri) จับเต้าหู้ยีพอแหลกแล้วไปทอดจนกรอบฟู พอเสร็จก็ใส่เครื่องยำต่าง ๆ ลงไปและราดน้ำยำด้วยนะส่วนผสม ยำเต้าหู้ฟู     • เต้าหู้ขาว     • เกล็ดขนมปัง      • เกลือ        • มะม่วงซอย      • แครอตซอย     • มะเขือเทศหั่นขวาง     • พริกซอย     • ขึ้นฉ่ายหั่นท่อน     • เม็ดมะม่วงหิมพานต์ส่วนผสม น้ำยำ     • ซีอิ๊วขาว      • น้ำตาลทราย      • น้ำมะนาว วิธีทำยำเต้าหู้ฟู     1. ทำน้ำยำ โดยผสมทุกอย่างให้เข้ากันพักไว้       2. ยีเต้าหู้ให้แหลก นำไปคลุกเกล็ดขนมปังและเกลือให้เข้ากัน      3. ตั้งกระทะเปิดไฟกลาง ใส่น้ำมันมากหน่อยสำหรับทอด พอน้ำมันเริ่มร้อนใส่เต้าหู้คลุกเกล็ดขนมปังลงทอดให้เหลือง ตักขึ้นให้สะเด็ดน้ำมัน      4. ตักเต้าหู้ฟูใส่ชามผสม ราดน้ำยำ และใส่ส่วนผสมทุกอย่างที่เหลือ ได้แก่ มะม่วงซอย แครอตซอย มะเขือเทศหั่นขวาง พริกซอย ขึ้นฉ่ายหั่นท่อน และเม็ดมะม่วงหิมพานต์ คลุกเคล้าเข้าด้วยกัน ตักใส่จาน      + ดูวิธีทำเพิ่มเติมได้ที่ ยำเต้าหู้ฟู จากเมนูยำฮิตสู่อาหารเจสุดแซ่บ
++++++++++++++++++
2. ยำหมี่กึง

     จากที่เคยทำหมี่กึงพะโล้เจรสจืด ๆ จนเบื่อ ลองมาทำเมนูยำหมี่กึง สูตรจากนิตยสารแม่บ้าน สูตรนี้เอาหมี่กึงไปทอดจนกรอบแล้วเคล้ากับเห็ดและเครื่องยำ ที่ขาดไม่ได้เลยคือ น้ำยำรสจัดจ้านส่วนผสม ยำหมี่กึง     • หมี่กึง (หั่นแว่น) 150 กรัม     • มะเขือเทศราชินีหั่นครึ่ง 50 กรัม     • เห็ดชิเมจิสีน้ำตาล 50 กรัม     • ขึ้นฉ่าย (หั่นท่อน) 1/4 ถ้วยตวง     • พริกขี้หนูโขลกพอแหลก 7 เม็ด     • น้ำมะนาว 3 ช้อนโต๊ะ     • น้ำตาลทราย 1+1/2 ช้อนชา     • เกลือป่น 1/2 ช้อนชา     • น้ำมันพืช สำหรับทอด     • น้ำเปล่า สำหรับลวกวิธีทำยำหมี่กึง     1. ตั้งกระทะใส่น้ำมันพืช พอน้ำมันร้อนใส่หมี่กึงลงทอดพอสุกเหลืองกรอบ ตักขึ้นพักไว้     2. ต้มน้ำเปล่าพอเดือด ใส่เห็ดชิเมจิลงลวกพอสุก ตักขึ้นพักไว้     3. ผสมพริกขี้หนู น้ำมะนาว น้ำตาลทราย และเกลือป่น คนพอเข้ากัน     4. ใส่หมี่กึง มะเขือเทศ ขึ้นฉ่าย และเห็ดชิเมจิ คลุกเคล้าพอเข้ากัน ตักใส่ภาชนะ จัดเสิร์ฟ     + ดูวิธีทำเพิ่มเติมได้ที่ ยำหมี่กึง อาหารเจรสแซ่บแบบไทย อิ่มใจได้สุขภาพ
++++++++++++++++++
3. เห็ดเข็มทองเจ


     เอาใจคนชอบกินเห็ดกันด้วยเมนูเห็ดเข็มทองเจ สูตรจาก เฟซบุ๊ก โปรเห็ด เห็ดโดยโปร สูตรนี้ใส่เห็ดเข็มทองลวกกับเห็ดอื่น ๆ ตามชอบ เคล้ากับน้ำยำพริกเผาเจ ส่วนผสม เห็ดเข็มทองเจ     • เห็ดออรินจิหั่นเต๋า       • เห็ดเข็มทอง     • ตะไคร้ซอย                                                • ใบมะกรูดหั่นฝอย        • พริกชี้ฟ้าแดงซอย     • พริกชี้ฟ้าแห้งทอด     • น้ำมะนาว     • น้ำตาลทราย     • พริกเผาเจ     • เกลือป่น     • ใบสะระแหน่วิธีทำเห็ดเข็มทองเจ     1. ใส่น้ำมะนาว น้ำตาลทราย พริกเผาเจ และเกลือป่นลงในภาชนะ     2. ใส่เห็ดออรินจิ (นำไปลวกก่อน ประมาณ 1 นาที) ลงไปแล้วเคล้าให้เข้ากัน ตามด้วยเห็ดเข็มทองลวก (เห็ดเข็มทองลวกประมาณ 1 นาที ถ้าลวกนานเห็ดจะเหนียว)     3. ใส่ตะไคร้ซอย ใบมะกรูดหั่นฝอย พริกชี้ฟ้า และพริกชี้ฟ้าแห้งทอดลงไป เคล้าให้ส่วนผสมเข้ากัน ตักใส่จาน โรยหน้าด้วยใบสะระแหน่ พร้อมเสิร์ฟ     + ดูวิธีทำเพิ่มเติมได้ที่ พล่าเห็ดเข็มทองเจ อาหารเจรสจัดจ้าน ไร้แป้ง แคลอรีต่ำ
++++++++++++++++++
  
  
  

4. ยำเห็ดรวมเจ

     มาบริหารเหงือกและฟันด้วยการเคี้ยวเห็ดกรุบ ๆ กันเถอะ ขอนำเสนอเมนูยำเห็ดรวมเจ ใส่เห็ดสารพัดลวกสุก เคล้ากับน้ำยำสุดแซ่บส่วนผสม ยำเห็ดรวมเจ     • เห็ดออรินจิ (หั่นเฉียงเป็นชิ้นบาง) 100 กรัม     • เห็ดเข็มทอง (ฉีกเป็นเส้น) 100 กรัม     • เห็ดชิเมจิขาว-ดำ 100 กรัม     • ขึ้นฉ่าย (หั่นท่อน)     • แครอตซอยเป็นเส้น 1/2 ถ้วย     • พริกขี้หนูสับหยาบ 5-10 เม็ด     • น้ำมะนาว 2 ช้อนโต๊ะ     • ซีอิ๊วขาว 1 ช้อนโต๊ะ     • น้ำตาลทราย 1/2 ช้อนโต๊ะวิธีทำยำเห็ดรวมเจ     1. ล้างเห็ดทั้งหมดให้สะอาด สะเด็ดน้ำ เตรียมไว้     2. ใส่พริกขี้หนูสับหยาบ (ตามชอบ) น้ำมะนาว ซีอิ๊วขาว และน้ำตาลทรายลงในอ่างผสม คนจนน้ำตาลละลายหมด ใส่หอมแดง (ถ้ากินเจไม่ต้องใส่) และขึ้นฉ่ายซอย เคล้าผสมให้เข้ากัน เตรียมไว้     3. ใส่น้ำลงในหม้อ นำขึ้นตั้งไฟจนเดือด ใส่เห็ดทั้งหมดลงลวกจนสุก ตักขึ้นสะเด็ดน้ำจนแห้ง ใส่ลงในส่วนผสมน้ำยำ เคล้าผสมให้เข้ากันเบา ๆ ชิมรสตามชอบ ตักใส่จาน     + ดูวิธีทำเพิ่มเติมได้ที่ ยำเห็ดรวมเจ เมนูเจรสเด็ด เจไม่เจก็แซ่บได้
++++++++++++++++++
  
  
  

5. ยำวุ้นเส้นเจ

     เย็นนี้มาเซอร์ไพรส์คนพิเศษด้วยเมนูยำวุ้นเส้นเจ สูตรจาก นิตยสารแม่บ้าน ใส่เครื่องเคราเจตามชอบ ที่ขาดไม่ได้เลยคือ วุ้นเส้น สุดท้ายโรยถั่วคั่วลงไปเยอะ ๆ ส่วนผสม ยำวุ้นเส้นเจ     • ปลาหมึกเจ 100 กรัม     • กุ้งเจ 50 กรัม     • เห็ดหูหนูขาว 50 กรัม     • แครอต (หั่นตามยาว) 30 กรัม     • วุ้นเส้น (แช่น้ำพอนิ่ม) 100 กรัม     • ซีอิ๊วขาว 1+1/2 ช้อนโต๊ะ     • น้ำมะนาว 2 ช้อนโต๊ะ     • น้ำตาลทราย 2 ช้อนชา     • พริกสดสีแดง (โขลกหยาบ) 7 เม็ด     • มะเขือเทศ (หั่นเป็นชิ้น) 50 กรัม     • ขึ้นฉ่าย (หั่นเป็นท่อน) 1 ต้น     • ถั่วลิสงคั่ว 20 กรัมวิธีทำยำวุ้นเส้นเจ     1. ลวกปลาหมึกเจ กุ้งเจ เห็ดหูหนูขาว และแครอตจนสุก ตักขึ้นพักให้สะเด็ดน้ำ     2. ลวกวุ้นเส้นให้สุก ตักใส่อ่างผสมตามด้วยส่วนผสมในข้อที่ 1 ปรุงรสด้วยซีอิ๊วขาว น้ำมะนาว น้ำตาลทราย และพริกสด     3. ใส่มะเขือเทศ ขึ้นฉ่าย และถั่วลิสง คลุกเคล้าให้เข้ากัน ตักใส่จานเสิร์ฟ     + ดูวิธีทำเพิ่มเติมได้ที่ ยำวุ้นเส้นเจ อาหารเจรสแซ่บซี้ดซ้าด อร่อยจนเส้นสุดท้าย
++++++++++++++++++
  
  
  
 6. ยำเต้าหู้กรอบ



     เติมโปรตีนกันด้วยเมนูยำเต้าหู้กรอบ สูตรจาก นิตยสารแม่บ้าน จุดเด่นคือ จับเต้าหู้ไปทอดจนกรอบผสมกับเครื่องสมุนไพร กินอร่อยเคี้ยวกรุบกรอบ ส่วนผสม ยำเต้าหู้กรอบ     • เต้าหู้ (หั่นชิ้นเต๋าทอดพอกรอบ) 200 กรัม     • ขิงอ่อนซอย 1/4 ถ้วยตวง     • หอมแดงซอย 2 ช้อนโต๊ะ     • ใบมะกรูดซอย 2 ช้อนโต๊ะ     • ตะไคร้ซอย 1/4 ถ้วยตวง     • แครอตซอย 1/4 ถ้วยตวง     • ผักชีฝรั่งซอย 2 ช้อนโต๊ะ     • ผักชีเด็ดใบ 1/4 ถ้วยตวง     • พริกขี้หนูซอย 1 ช้อนโต๊ะ     • เมล็ดมะม่วงหิมพานต์ทอดกรอบ 2 ช้อนโต๊ะส่วนผสม น้ำปรุงรส     • น้ำตาลปี๊บ 2 ช้อนโต๊ะ     • น้ำมะขามเปียกต้มสุก 2 ช้อนโต๊ะ     • เกลือป่น 1+1/2 ช้อนชา     • น้ำเปล่า 1 ช้อนโต๊ะ     • น้ำมะนาว 2 ช้อนโต๊ะวิธีทำยำเต้าหู้กรอบ     1. ทำน้ำปรุงรส โดยผสมส่วนผสมทั้งหมด คนให้ละลายเข้ากัน     2. ใส่ลงไปเคล้ากับส่วนผสมยำทั้งหมด ตักใส่ภาชนะ พร้อมเสิร์ฟ     + ดูวิธีทำเพิ่มเติมได้ที่ พล่าเต้าหู้กรอบ ครบเครื่องสมุนไพรไร้เนื้อสัตว์ อิ่มไม่อ้วน
++++++++++++++++++
7. ลาบเต้าหู้เจ





    
 ถ้าเบื่อ ๆ ยำเต้าหู้ก็หันมาทำเมนูลาบเต้าหู้เจกินสลับดูดีไหมคะ 
จับเต้าหู้ยีพอแหลกแล้วใส่เห็ดคั่วลงไป ปรุงรสตามชอบ 
ที่สำคัญต้องใส่ข้าวคั่วด้วยนะคะส่วนผสม ลาบเต้าหู้เจ     • เต้าหู้ 1 ก้อน     • เห็ดนางฟ้า 1 ถ้วย     • เห็ดหูหนูดำ 1 ถ้วย     • ซีอิ๊วขาวเจ 3 ช้อนโต๊ะ     • น้ำมะนาว 3 ช้อนโต๊ะ     • พริกป่น 2 ช้อนชา     • น้ำตาลทราย 1 ช้อนชา     • ใบสะระแหน่ 1/4 ถ้วย     • ผักชีฝรั่งซอย 1/4 ถ้วย     • ข้าวคั่ว 1 ช้อนโต๊ะวิธีทำลาบเต้าหู้เจ     1. นำเต้าหู้ลงไปต้มในน้ำเดือดประมาณ 5 นาที ตักขึ้นสะเด็ดน้ำแล้วใช้ส้อมยีให้พอแหลก     2. หั่นเห็ดนางฟ้าและเห็ดหูหนูดำเป็นเส้น ๆ นำไปคั่วในกระทะจนแห้งและมีกลิ่นหอม ตักใส่อ่างผสม เตรียมไว้     3. ใส่เต้าหู้ที่ยีไว้ลงไปผสมกับเห็ด ปรุงรสด้วยซีอิ๊วขาวเจ น้ำมะนาว น้ำตาลทราย และพริกป่น เคล้าผสมให้เข้ากัน ชิมรสตามชอบ      4. ใส่ผักชีฝรั่งซอย ใบสะระแหน่ และข้าวคั่วลงไป เคล้าผสมให้เข้ากันอีกครั้ง ตักใส่ภาชนะ แต่งด้วยใบสะระแหน่ พร้อมเสิร์ฟ

     + ดูวิธีทำเพิ่มเติมได้ที่ ลาบเต้าหู้เจ อาหารเจรสจัดจ้านแคลอรีต่ำ     แจ่มเลย ! ใครที่ชอบอาหารรสจัดจ้านอยู่แล้ว ถ้าช่วงกินเจลองมาทำเมนูยำเจเถอะ อิ่มอร่อยได้สุขภาพและยังอิ่มบุญด้วยนะคะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






7 สูตรยำเจ อาหารเจแซ่บ ๆ รับเทศกาลเจเอาใจสายแซ่บ





อัปเดตล่าสุด 1 ตุลาคม 2564 เวลา 13:49:17
 51,041 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































