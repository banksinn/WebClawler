




8 สูตรเมนูมะพร้าวอ่อน หอมนุ่มละมุนลิ้น อร่อยชวนชิมชาตินี้ต้องลอง











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรขนม






8 สูตรเมนูมะพร้าวอ่อน หอมนุ่มละมุนลิ้น อร่อยชวนชิมชาตินี้ต้องลอง




175,952อ่าน







0















           เอาใจคนชอบความหอมของมะพร้าวด้วยเมนูมะพร้าวอ่อนทั้ง 8 สูตร เสิร์ฟเป็นเมนูขนมหวาน อาหารว่างกินเล่นเพลิน ๆ หรือล้างปากหลังอาหารคาว ใส่เนื้อมะพร้าวอ่อนกลิ่นหอม เคี้ยวละมุนลิ้น อร่อยชวนชิมจริงๆ            โชคดีที่เป็นคนไทย เพราะไม่ว่าฤดูร้อน ฤดูหนาว หรือฤดูฝน มะพร้าวอ่อนก็ยังคงมีให้ทานตลอด เนื่องจากมะพร้าวอ่อนให้ผลผลิตตลอดปีนั่นเอง สำหรับคนที่ชอบกินมะพร้าวอ่อนเพียว ๆ ก็ลองเปลี่ยนบรรยากาศมาทำขนมหวานจากมะพร้าวอ่อนกินกันดีไหม วันนี้กระปุกดอทคอมขอนำเสนอ 8 สูตรเมนูมะพร้าวอ่อน จับมะพร้าวอ่อนใส่ลงไปในขนมหวานแต่ละเมนู ทำให้ได้รสชาติหอมหวานกลมกล่อม อย่าช้า เข้าครัวลงมือกันได้เลยค่ะ  1. เค้กมะพร้าวอ่อนครีมสด          เค้กมะพร้าวอ่อนจะว่าไปก็หากินแบบอร่อย ๆ ยากเหมือนกันนะคะ ถ้าอย่างนั้นลองทำเค้กมะพร้าวอ่อนครีมสดกินเองเลยดีกว่าเป็นสูตรของ คุณ yohan nefia น่ากินมาก ๆ ทุกอณูของชิ้นเค้กทั้งครีมสดด้านบนและเนื้อเค้กต่างก็มีกลิ่นหอมอ่อน ๆ ของมะพร้าว และมีเนื้อมะพร้าวอ่อนให้พอเคี้ยวเพลิน ๆ ด้วยล่ะส่วนผสม ไส้ครีมมะพร้าวอ่อน​​      •​ ​เนื้อมะพร้าวอ่อน 1 ลูก​​      •​ ​น้ำตาลทราย 25 กรัม​​      •​ ​กะทิกล่อง 125 มิลลิลิตร​​      •​ ​น้ำมะพร้าว 75 มิลลิลิตร​​      •​ ​เกลือ 1/4 ช้อนชา​​      •​ ​แป้งถั่วเขียว 30 กรัม ​​      •​ ​เนยสด 15 กรัม ส่วนผสม แป้งเค้กมะพร้าวอ่อน​​      •​ ​แป้งเค้ก 60 กรัม​​      •​ ​ผงฟู 1/4 ช้อนชา + 1/8 ช้อนชา​​      •​ ​เกลือป่น 1/4 ช้อนชา + 1/8 ช้อนชา​​      •​ ​กะทิ 22 กรัม​​      •​ ​ไข่แดง 2 ฟอง​​      •​ ​น้ำมันพืช 22 กรัม​​      •​ ​น้ำมะพร้าว 16 กรัม​​      •​ ​ไข่ขาว 2 ฟอง​​      •​ ​ครีมออฟทาร์ทาร์ปลายช้อน​​      •​ ​น้ำตาลทรายป่น 35 กรัมส่วนผสม ครีมสดมะพร้าวอ่อน (สำหรับปาดหน้าเค้ก)​​      •​ ​วิปปิ้งครีม 1 ถ้วยตวง​​      •​ ​น้ำตาลไอซิ่ง 1 ช้อนชา​​      •​ ​น้ำมะพร้าว 1 ช้อนชาวิธีทำไส้ครีมมะพร้าวอ่อน          1. นำเนื้อมะพร้าวอ่อน น้ำตาลทราย กะทิ น้ำมะพร้าว เกลือ และแป้งถั่วเขียวมาผสมกัน นำขึ้นตั้งไฟอย่าให้แรงมากแล้วคนเรื่อย ๆ จนข้นได้ที่ ปิดไฟแล้วใส่เนยสดลงไปคนให้ละลาย          2. ขูดมะพร้าวอ่อนให้เป็นเส้น ๆ จากนั้นก็นำมาหั่นเป็นชิ้นตามชอบ พักทิ้งไว้  วิธีทำเค้กมะพร้าวอ่อน          1. ร่อนแป้งเค้กกับผงฟูอย่างน้อย 2 รอบ เตรียมไว้          2. ผสมกะทิ ไข่แดง น้ำมันพืช และน้ำมะพร้าวเข้าด้วยกัน เทส่วนผสมแป้งลงไปคนเร็ว ๆ ให้เข้ากัน           3. ตีไข่ขาวให้พอขึ้นฟอง ใส่ครีมออฟทาร์ทาร์และค่อย ๆ ทยอยใส่น้ำตาลทรายทีละน้อยจนไข่ขาวตั้งยอดปานกลางเกือบแข็ง           4. เทใส่ลงในส่วนผสมแป้งที่เตรียมไว้ แล้วนำเข้าอบในพิมพ์ประมาณ 20 นาที   วิธีทำครีมสดปาดหน้าเค้ก​​      •​ ​ตีผสมวิปปิ้งครีม น้ำตาลไอซิ่ง และน้ำมะพร้าวจนขึ้นฟู  วิธีประกอบตัวเค้ก​​      •​ ​หั่นเค้กเป็น 2 ชั้น ปาดไส้มะพร้าวลงไปตามชอบ จากนั้นก็ประกบเค้กทั้งสองส่วนเข้าด้วยกัน ทาครีมสดให้ทั่วหน้าเค้ก และราดเนื้อมะพร้าวอ่อนลงไปอีกที จากนั้นแช่เย็นให้แข็งตัว พร้อมเสิร์ฟ​​      + ดูวิธีทำเพิ่มเติมได้ที่ เค้กมะพร้าวอ่อนครีมสด เคี้ยวกรุบ ๆ อร่อยเต็มคำ +++++++++++++++++  2. พุดดิ้งมะพร้าวอ่อน           คนที่ชื่นชอบกินพุดดิ้ง ขนมหวานสไตล์ฝรั่ง ต่อไปนี้คงจะลืมพุดดิ้งแบบเดิม ๆ ไปเลยเพราะได้ลองหม่ำพุดดิ้งมะพร้าวอ่อนจนติดใจ ลองตักเนื้อพุดดิ้งขึ้นมาหม่ำสิคะจะเห็นว่ามีมะพร้าวอ่อนทุกอณูเลยล่ะ ว้าว… แค่เห็นภาพก็ท้องร้องแล้วล่ะ ขอตัวไปช้อปปิ้งวัตถุดิบก่อนนะคะ ส่วนผสม พุดดิ้งมะพร้าวอ่อน​​      •​ ​น้ำตาลทราย 90 กรัม​​      •​ ​ผงวุ้น 2 ช้อนชา​​      •​ ​น้ำเปล่า 350 กรัม​​      •​ ​น้ำมะพร้าว 350 กรัม​​      •​ ​กะทิ 120 กรัม​​      •​ ​เนื้อมะพร้าวอ่อน 200 กรัมส่วนผสม น้ำราดพุดดิ้งมะพร้าวอ่อน​​      •​ ​นมสดรสจืด 1/2 ถ้วย​​      •​ ​นมข้นจืด 1/2 ถ้วย​​      •​ ​นมข้นหวาน (ปริมาณตามชอบ)วิธีทำพุดดิ้งมะพร้าวอ่อน          1. เทน้ำตาลทรายและผงวุ้นใส่ลงในอ่างผสม คนให้เข้ากัน พักไว้          2. ใส่น้ำเปล่าและน้ำมะพร้าวลงในหม้อ นำขึ้นตั้งไฟแล้วเทส่วนผสมผงวุ้นกับน้ำตาลทรายลงไปคนให้เข้ากันจนเดือด จากนั้นปิดไฟแล้วคนต่อไปเรื่อย ๆ เพื่อให้ผงวุ้นละลาย          3. เทกะทิลงไปในหม้อคนให้เข้ากัน ใส่เนื้อมะพร้าวอ่อนลงไปคนเบา ๆ ตักใส่ภาชนะ นำไปแช่เย็นเพื่อให้วุ้นเซตตัวเร็วขึ้น          4. ผสมนมสด นมข้นจืด และนมข้นหวานเข้าด้วยกัน คนให้ส่วนผสมเข้ากันเป็นเนื้อเดียว ตักราดลงไปบนส่วนผสมพุดดิ้งที่เซตตัวแล้ว พร้อมเสิร์ฟ หรือนำเข้าแช่เย็นอีกครั้งก่อนเสิร์ฟ ++++++++++++++++++++   3. วุ้นกะทิมะพร้าวอ่อน           วุ้นกะทิทั่ว ๆ ไปคงต้องชิดซ้ายให้กับวุ้นกะทิมะพร้าวอ่อนสูตรจาก คุณเนินน้ำ สมาชิกเว็บไซต์พันทิปดอทคอม เนื้อวุ้นมีเนื้อมะพร้าวอ่อนเน้น ๆ ที่สำคัญหน้าตาวุ้นยังเป็นรูปดอกไม้หลากสีอีกด้วย เป็นอีกเมนูที่นอกจากทำกินเองแล้วยังทำมอบให้แด่คนพิเศษได้อีกด้วยส่วนผสม วุ้นกะทิมะพร้าวอ่อน​​      •​ ​ผงวุ้น 2 ช้อนโต๊ะ​​      •​ ​น้ำตาลทราย 240 กรัม​​      •​ ​เกลือป่น 1 มิลลิลิตร​​      •​ ​กะทิ 400 มิลลิลิตร​​      •​ ​น้ำมะพร้าว 400 มิลลิลิตร​​      •​ ​เนื้อมะพร้าวอ่อน 2 ลูก​​      •​ ​สีผสมอาหารตามชอบวิธีทำวุ้นกะทิมะพร้าวอ่อน          1. แช่ผงวุ้นในน้ำมะพร้าว คนผสมให้เข้ากัน พักไว้ประมาณ 10-15 นาที          2. นำส่วนผสมในข้อ 1 ใส่ลงในหม้อ นำขึ้นตั้งไฟกลางค่อนข้างอ่อน คนให้ผงวุ้นละลายแล้วจึงใส่กะทิคนผสมให้เข้ากัน          3. ใส่น้ำตาลทรายและเกลือป่น คนให้น้ำตาลละลาย ใส่เนื้อมะพร้าวอ่อน เคี่ยวต่อประมาณ 10 นาที ด้วยไฟอ่อน          4. ตักแบ่งผสมสีตามชอบ และหยอดลงในพิมพ์ที่เตรียมไว้ พักไว้ให้เย็น และวุ้นเซตตัว          5. วุ้นเซตตัวเรียบร้อย นำออกจากพิมพ์ไปแช่ตู้เย็นไว้รับประทาน       ดูวิธีทำเพิ่มเติมได้ที่ วุ้นกะทิมะพร้าวอ่อน ขนมไทยกรุบกรอบ ทำง้ายง่าย     4. เครปเค้กมะพร้าวอ่อน          เครปเค้กทั่ว ๆ ไปคงต้องชิดซ้ายให้กับเครปเค้กมะพร้าวอ่อน แป้งบางเนื้อนุ่ม สลับชั้นกับครีมสดมะพร้าวอ่อน เสิร์ฟร้อน ๆ กลิ่นหอมฉุย ถ้าอยากเพิ่มความฟินยิ่งขึ้นก็จัดการโรยมะพร้าวอ่อนไปอีกเยอะ ๆ เลยค่ะ จะได้อิ่มเอมมากขึ้นส่วนผสม ครีมมะพร้าวอ่อน​​      •​ ​วิปปิ้งครีม 200 มิลลิลิตร​​      •​ ​น้ำตาลไอซิ่ง 2 ช้อนโต๊ะ​​      •​ ​น้ำมันมะพร้าว 3 ช้อนโต๊ะ​​      •​ ​เนื้อมะพร้าวอ่อน หั่นเป็นชิ้นเล็ก ๆส่วนผสม แป้งเครป​​      •​ ​แป้งเครปสำเร็จรูป 180 กรัม​​      •​ ​แป้งเค้ก 2 ช้อนโต๊ะ​​      •​ ​น้ำตาลทรายละเอียด 100 กรัม​​      •​ ​นมข้นจืด 150 มิลลิลิตร​​      •​ ​ไข่ไก่ 3 ฟอง​​      •​ ​น้ำเปล่า 200 มิลลิลิตร​​      •​ ​เนยสดชนิดจืด 100 กรัมวิธีทำครีมมะพร้าวอ่อน​​      •​ ​ตีผสมวิปปิ้งครีมกับน้ำตาลไอซิ่ง และน้ำมันมะพร้าวด้วยตะกร้อมือให้เข้ากัน จากนั้นใส่เนื้อมะพร้าวคนผสมให้เข้ากัน เตรียมไว้ปาดเป็นไส้วิธีทำแป้งเครป          1. ร่อนแป้งเครปกับแป้งเค้กเข้าด้วยกัน เทใส่ลงในอ่างผสม ใส่น้ำตาลทรายและนมข้นจืด ตีผสมให้เข้ากันจนน้ำตาลทรายละลายและเข้ากันดี จากนั้นใส่ไข่ไก่ น้ำเปล่า และเนยสด คนผสมให้เข้ากันอีกครั้ง พักทิ้งไว้สักครู่          2. นำกระทะก้นแบนขึ้นตั้งไฟ ใช้ไฟปานกลาง จากนั้นหยอดแป้งเครปบาง ๆ ลงในกระทะ เกลี่ยให้ทั่ว ทอดจนแป้งสุก ตักขึ้นจากกระทะ ทำจนหมดแป้ง เตรียมไว้          3. ปาดครีมมะพร้าวอ่อนลงบนแป้งสลับกับวางแผ่นแป้งเครปไปทีละชั้น ทำจนครบ ตัดเป็นชิ้น พร้อมเสิร์ฟ ++++++++++++++++++++   5. วุ้นมะพร้าวอ่อน (วุ้นในลูกมะพร้าว)          วุ้นมะพร้าวอ่อนมักจะทำเป็นชิ้นเล็ก ๆ กินพอดีคำ บางครั้งก็หม่ำไม่จุใจ แต่สำหรับเมนูวุ้นมะพร้าวอ่อน หรือวุ้นมะพร้าวน้ำหอมสูตรจาก คุณ rins cookbook จับวุ้นมะพร้าวใส่ในลูกมะพร้าว สูตรนี้ใส่ผงวุ้นไม่เยอะเพราะไม่ต้องการให้เนื้อวุ้นแข็งจนเกินไป ยิ่งกินตอนแช่เย็นรสชาติหอมหวานชื่นใจมากเลยค่ะ ส่วนผสม วุ้นมะพร้าวอ่อน​​      •​ ​ผงวุ้น 1+1/2 ช้อนชา (ไม่ใส่เยอะเพื่อต้องการให้วุ้นไม่แข็งเกินไป)​​      •​ ​น้ำตาลทราย 2 ช้อนโต๊ะ​​      •​ ​มะพร้าวอ่อน 1 ลูกวิธีทำวุ้นมะพร้าวอ่อน           1. เฉาะมะพร้าวออกแล้วเทน้ำมะพร้าวลงในภาชนะ ตามด้วยน้ำตาลทรายคนให้ละลายเข้ากัน           2. ใช้ช้อน (หรือที่ขูด) ขูดเนื้อมะพร้าวออกมาจากตัวมะพร้าว (แต่ไม่ใช้เนื้อตรงฝาจะได้มีไว้ด้านบนให้สวย ๆ ) เตรียมไว้           3. ใส่ผงวุ้นลงไปในน้ำมะพร้าว คนให้เข้ากัน ตั้งหม้อบนเตาใช้ไฟกลาง คอยคนส่วนผสมตลอดเวลาเพื่่อไม่ให้ติดก้นหม้อ รอให้เดือด ปิดไฟ           4. ใส่ส่วนผสมวุ้นลงในลูกมะพร้าว เติมเนื้อมะพร้าวลงไป นำไปแช่ตู้เย็นประมาณ 1 ชั่วโมง หรือจนวุ้นเซตตัว นำออกมาพร้อมเสิร์ฟ   ++++++++++++++++++++   6. ครีมบูเล่มะพร้าว          ขนมหวานไทยที่มีส่วนผสมของกะทิเห็นจนชินตา ลองมาหม่ำขนมหวานสไตล์ฝรั่งเศสใส่กะทิดูบ้างกับครีมบูเล่มะพร้าว สูตรจาก เฟซบุ๊ก icook bu kucook เนรมิตครีมบูเล่คัสตาร์ดที่คุ้นเคยกลายเป็นครีมบูเล่แบบฉบับของไทยที่เพิ่มกะทิ โรยมะพร้าวอ่อนหน่อยก็อร่อยจนหยุดไม่ได้เลยล่ะส่วนผสม ครีมบูเล่มะพร้าว (สำหรับ 5 ที่)​​      •​ ​ไข่แดง 6 ฟอง​​      •​ ​น้ำตาลทราย 90 กรัม​​      •​ ​ครีมสด 200 มิลลิลิตร​​      •​ ​กะทิคั้นสด 200 มิลลิลิตรวิธีทำครีมบูเล่มะพร้าว           1. เปิดเตาอบที่อุณหภูมิ 140 องศาเซลเซียส เตรียมไว้           2. ต้มครีมสดและน้ำกะทิในหม้อด้วยไฟอ่อน คนผสมให้เข้ากัน พอเดือดให้ปิดไฟทันที (ไม่ควรใช้ไฟแรง และไม่ควรต้มให้เดือดจนเกินไป) พักไว้           3. ตีผสมไข่แดงกับน้ำตาลทรายให้เข้ากัน ค่อย ๆ เทส่วนผสมครีมคนผสมตลอดเวลาจนเข้ากันดี กรองส่วนผสมด้วยกระชอน จากนั้นเทส่วนผสมที่ได้ลงในถ้วย ประมาณ 3/4  ของพิมพ์            4. วางถ้วยลงในถาดทรงสูง เทน้ำลงในถาดให้สูงประมาณ 3/4 ของถ้วยครีม (เรียกวิธีการนี้ว่า bain marie) นำเข้าเตาอบ นานประมาณ 1 ชั่วโมง 30 นาที หรือจนสุก นำออกจากถาดน้ำ และเก็บไว้ในตู้เย็นจนกว่าจะรับประทาน           5. เวลาจัดเสิร์ฟให้โรยน้ำตาลทรายบาง ๆ ลงบนหน้าขนมให้ทั่ว หลังจากนั้นใช้ปืนพ่นให้น้ำตาลเป็นสีน้ำตาลไหม้จนทั่ว รับประทานคู่กับมะพร้าวเชื่อม +++++++++++++++++++   7. ไอศกรีมมะพร้าวอ่อน (ไอศกรีมกะทิ)          ขนมหวานที่ทำจากมะพร้าวที่ต้องลองอันดับต้น ๆ คือ ไอศกรีมมะพร้าวอ่อน สูตรจาก คุณ rins cookbook เนื้อเนียนละมุน มีกลิ่นหอมของกะทิ ใส่ท็อปปิ้งต่าง ๆ ได้ตามชอบ ไม่ต้องใช้เครื่องทำไอศกรีมก็ได้นะคะ ส่วนผสม ไอศกรีมมะพร้าวอ่อน​​      •​ ​ไข่ขาว 1 ฟอง​​      •​ ​ใบเตย 3-4 ต้น​​      •​ ​น้ำตาลทราย 1+1/4 ถ้วย​​      •​ ​เกลือ 1/2 ช้อนชา​​      •​ ​น้ำมะพร้าวน้ำหอม หรือน้ำมะพร้าวอ่อน 1 ถ้วย​​      •​ ​กะทิ 3 ถ้วย​​      •​ ​วิปปิ้งครีม 1+1/2 ถ้วย​​      •​ ​เนื้อมะพร้าวอ่อน (ใส่หรือไม่ใส่ก็ได้) หรือจะใส่แบบโรยหน้าก็ได้​​      •​ ​ท็อปปิ้งตามชอบ เช่น ข้าวเหนียว ถั่วแดง ข้าวเหนียวมูล ลูกชิด เนื้อมะพร้าวอ่อน ถั่วลิสง ข้าวโพด วิธีทำไอศกรีมมะพร้าวอ่อน           1. เทน้ำมะพร้าวลงไปในหม้อ นำขึ้นตั้งไฟกลางอ่อน ตามด้วยใบเตย เกลือ และกะทิ คนให้เข้ากันจนเกลือละลาย ต้มจนเดือดอ่อน ๆ พอมีฟองอากาศใส่น้ำตาลทรายลงไปครึ่งหนึ่ง คนให้เข้ากัน พักทิ้งไว้จนเย็น (แช่ไว้ในน้ำเย็นก็จะเย็นเร็วขึ้น)           2. ผสมน้ำตาลทรายที่เหลือกับไข่ขาว ตีให้เข้ากันจนตั้งยอดอ่อน ใส่วิปปิ้งครีมเย็นจัดลงไปตีให้ขึ้นฟู (ใช้เครื่องตีไฟฟ้าก็ได้)            3. ถ้าส่วนผสมกะทิเย็นประมาณ 20 องศาเซลเซียสแล้วก็ใช้ได้ ทำการกรอง 1 ครั้ง เทลงไปในส่วนผสมไข่ขาว ใส่สารให้ความหนืดลงไป คนให้เข้ากัน รอจนอุณหภูมิประมาณ 20 องศาเซลเซียส           4. นำโถไอศกรีมไปแช่ช่องฟรีซประมาณ 24 ชั่วโมง ใส่ส่วนผสมไอศกรีมลงไป ใช้เวลาประมาณ 1/2 ชั่วโมง พร้อมเสิร์ฟ หรือถ้าหากต้องกินแบบเย็น ๆ ก็ตักใส่ภาชนะมีฝาปิด นำไปแช่ในช่องฟรีซประมาณ 3-4 ชั่วโมง พร้อมเสิร์ฟ คู่กับท็อปปิ้งต่าง ๆ ตามชอบ           หมายเหตุ : ถ้าไม่มีเครื่องทำไอศกรีมก็นำส่วนผสมใส่ในภาชนะสเตนเลส แช่ช่องฟรีซ ทุก ๆ 30 นาทีเอาออกมาคนให้เข้ากัน ประมาณ 10 ครั้ง หรือ 5 ชั่วโมง จะออกมาใกล้เคียงกับไอศกรีมที่ใช้เครื่อง     +++++++++++++++++++++   8. ขนมเข่งมะพร้าวอ่อน          ไม่ต้องรอให้ถึงตรุษจีนก็ทำขนมเข่งมะพร้าวอ่อนหม่ำเองได้เหมือนกัน ขนมเข่งสีขาวมีเนื้อมะพร้าวขูด รสชาติหวานหอม กินตอนอุ่น ๆ หรือเอาไปทอดกินก็อร่อยค่ะส่วนผสม ขนมเข่งมะพร้าวอ่อน​​      •​ ​แป้งข้าวเหนียว 1 กิโลกรัม​​      •​ ​น้ำ 1 ถ้วย​​      •​ ​น้ำตาลปี๊บ 1 กิโลกรัม​​      •​ ​มะพร้าวขูด 300 กรัม​​      •​ ​เนื้อมะพร้าวอ่อน 1-2 ลูก​​      •​ ​กระทงใบตอง (สำหรับใส่ขนม)​​      •​ ​น้ำมันพืช (สำหรับทากระทง)วิธีทำขนมเข่งมะพร้าวอ่อน           1. ทากระทงด้วยน้ำมันพืชให้ทั่ว เตรียมไว้           2. นวดแป้งข้าวเหนียวกับน้ำจนแป้งนุ่ม จากนั้นใส่น้ำตาลปี๊บลงนวดให้เข้ากันเป็นเนื้อเดียว           3. ใส่มะพร้าวขูดและมะพร้าวอ่อนลงไป คนผสมให้เข้ากัน ตักใส่กระทง ประมาณ 3/4 ของกระทง            4. วางขนมเรียงลงในชุดนึ่ง จากนั้นนำไปนึ่งด้วยไฟแรงที่มีน้ำเดือด นานประมาณ 1/2 ชั่วโมง ยกลงจากเตา พักทิ้งไว้จนเย็น ใช้กรรไกรตัดเจียนกระทงที่เกินออกให้พอดีกับขนม พร้อมเสิร์ฟ          เมนูมะพร้าวอ่อน 8 สูตร เหมาะเป็นขนมหวานล้างปากมาก ๆ เลยค่ะ ตอนนี้แค่เห็นภาพก็อยากกินไปหมดเลย จะเริ่มทำเมนูไหนก่อนดีนะ สงสัยต้องจับสลากเลือกแล้วล่ะ









ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






8 สูตรเมนูมะพร้าวอ่อน หอมนุ่มละมุนลิ้น อร่อยชวนชิมชาตินี้ต้องลอง





อัปเดตล่าสุด 18 สิงหาคม 2560 เวลา 15:11:26
 175,952 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































