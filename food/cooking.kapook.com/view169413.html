




8 สูตรสปาเก็ตตี้เมนูฮิต อาหารฝรั่งโฮมเมดโดน ๆ กินได้ทุกวัย











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






8 สูตรสปาเกตตีเมนูฮิต อาหารฝรั่งโฮมเมดโดน ๆ กินได้ทุกวัย




347,895อ่าน







0















          คนรักเส้นห้ามพลาด ! รวมสูตรสปาเกตตีเมนูฮิต อาหารฝรั่งโฮมเมดหลากสไตล์ อิ่มท้องจบในจานเดียว ทำง่ายที่บ้านโดนใจทุกคน        เมนูสปาเกตตีมีอะไรบ้าง ? ใครอยากได้สูตรอาหารกินอร่อย ๆ ไม่น่าเบื่อ และยังทำง่ายในวันหยุด กระปุกดอทคอมขอนำเสนอวิธีทำสปาเกตตีเมนูฮิต เช่น สปาเกตตีซอสครีม สปาเกตตีคาโบนารา และเมนูสปาเกตตีอื่น ๆ อีกเพียบ ทำกระทะเดียวกินได้ตั้งแต่วัยเด็กยันผู้ใหญ่เลยค่ะ 







1. สปาเกตตีซอสหมู      ใครลวกเส้นสปาเกตตีเสร็จแล้วมาทำซอสหมูกันต่อเลยค่ะ สูตรจาก คุณบูตะ กะ กิมจิ สมาชิกเว็บไซต์พันทิปดอทคอม ใส่ทั้งมะเขือเทศสดและซอสมะเขือเทศเพิ่มความข้น ที่ขาดไม่ได้เลยคือ หมูสับ รับรองอร่อยพริ้มพุงกลมแน่นอนส่วนผสม สปาเกตตีซอสหมู     • เส้นสปาเกตตี     • เนยรสจืด     • มะเขือเทศ     • หอมใหญ่     • หมูสับ     • น้ำซุป     • ใบกระวาน     • ซอสมะเขือเทศ     • เกลือ      • พริกไทย      • น้ำตาลทราย     • ผงปรุงรส (คนอร์)     • ออริกาโน่วิธีทำสปาเกตตีซอสหมู1. ตั้งน้ำเปล่า ใส่เกลือและน้ำมันพืช พอน้ำเดือดใส่เส้นสปาเกตตีลงไปต้มจนสุกตามชอบ จัดใส่ภาชนะ2. ตั้งกระทะใส่เนยจืด ตามด้วยมะเขือเทศ และหอมใหญ่ ผัดคลุกเคล้าให้เข้ากัน3. ใส่หมูสับ เติมน้ำซุป และใบกระวานเพิ่มความหอม เคี่ยวจนหอมใหญ่และมะเขือเทศเริ่มเละ ปรุงรสด้วยซอสมะเขือเทศ เกลือ พริกไทย น้ำตาลทราย และผงปรุงรส เคี่ยวต่อไปเรื่อย ๆ จนน้ำข้น โรยออริกาโน่ลงไป4. ตักน้ำซอสราดบนเส้นสปาเกตตี โรยออริกาโน่เพิ่มอีกหน่อย หรือราดซอสมะเขือเทศ      + ดูวิธีทำเพิ่มเติมได้ที่ สปาเกตตีซอสหมู เมนูโดน ๆ สำหรับคนชอบเส้น
++++++++++++++


2. สปาเกตตีมีทบอล      วันหยุดไม่อยากฝ่ารถติดออกไปซื้อเมนูสปาเกตตีมีทบอลจากร้านดังก็มาทำเองเลยจ้า สูตรจาก คุณ 13 destinations สมาชิกเว็บไซต์พันทิปดอทคอม จับเนื้อบดผสมกับเครื่องเครา ปั้นก้อนเล็กหรือใหญ่ตามชอบ เสร็จแล้วเอาไปทอดจนสุกและเคี่ยวในซอสมะเขือเทศ แค่นี้ก็พร้อมราดเส้นสปาเกตตีแล้วค่ะส่วนผสม มีทบอล     • เนื้อบด 500 กรัม     • ไข่ 1 ฟอง     • เกลือ 1 ช้อนชา     • พริกไทยป่น 1/2 ช้อนชา     • แป้งสาลีอเนกประสงค์ 1 ช้อนโต๊ะ     • แป้งมันหรือแป้งข้าวโพด 1 ช้อนโต๊ะ     • ใบออริกาโน่แห้ง      • น้ำเปล่า 3 ช้อนโต๊ะ     • เนย 1 ช้อนโต๊ะ     • น้ำมันมะกอก 1 ช้อนโต๊ะส่วนผสม ซอสสปาเกตตี     • มะเขือเทศ หั่นเต๋า 4 ลูก     • หอมใหญ่ หั่นเต๋า 1 ลูก     • กระเทียมสับ 3 กลีบ     • ซอสมะเขือเทศ 3 ช้อนโต๊ะ      • เกลือป่นเล็กน้อย     • พริกไทยป่นเล็กน้อยส่วนผสม สปาเกตตี     • เส้นสปาเกตตี     • น้ำมันมะกอก 1 ช้อนโต๊ะ      • เกลือป่น 1 ช้อนโต๊ะ วิธีทำสปาเกตตีมีทบอล1. ทำมีทบอล โดยผสมเนื้อบด ไข่ เกลือ พริกไทย แป้งทั้ง 2 ชนิด ใบออริกาโน่ และน้ำเปล่า ลงในอ่างผสม นวดจนเนียน ปั้นเป็นก้อนกลม 2. ตั้งกระทะใส่เนยและน้ำมันมะกอกลงไป ใส่มีทบอลลงทอดให้สุก ตักใส่จาน3. ทำซอสสปาเกตตี โดยตั้งกระทะใส่น้ำมันมะกอกลงไป พอร้อนใส่หอมใหญ่กับกระเทียมผัดจนหอม ใส่มะเขือเทศผัดจนนิ่มและน้ำข้น ใส่ซอสมะเขือเทศลงไป ปรุงรสด้วยเกลือและพริกไทย โรยออริกาโน่ คนผสมให้เข้ากัน4. ใส่มีทบอลลงไป เคี่ยวต่อสักครู่ ปิดไฟ คนผสมให้เข้ากัน เตรียมไว้5. ต้มเส้นสปาเกตตี โดยเติมน้ำเปล่า น้ำมันมะกอก และเกลือ ลงในหม้อ นำขึ้นตั้งไฟต้มจนน้ำเดือด ใส่เส้นสปาเกตตีลงไป หมั่นคนเพื่อไม่ให้เส้นติด ต้มจนเส้นสุก เทลงในกระชอนเพื่อสะเด็ดน้ำจนแห้งแล้วใส่น้ำมันมะกอกลงไปคลุกกับเส้นเพื่อไม่ให้เส้นติดกัน ตักใส่จาน ราดซอสและมีทบอล พร้อมเสิร์ฟ     + ดูวิธีทำเพิ่มเติมได้ที่ สปาเกตตีมีทบอล เมนูนี้กินได้ทุกวัย
++++++++++++++


3. สปาเกตตีพอร์คบอลชีส      ใครไม่กินสปาเกตตีมีทบอลก็ลองมาทำสปาเกตตีพอร์คบอลได้นะคะ สูตรจาก คุณ iammreview สมาชิกเว็บไซต์พันทิปดอทคอม ทีเด็ดคือ ใส่ชีสลงไปด้วย แหม... กินสิบลูกก็ไม่พอมั้งเนี่ย ส่วนผสม พอร์คบอล      • หมูบด 1/2 กิโลกรัม      • ไข่ไก่ 1 ฟอง     • แป้งสาลีอเนกประสงค์ 1 ช้อนพูน      • แป้งมันสำปะหลัง 1 ช้อนพูน      • ออริกาโน่      • เกลือป่น      • ผงปรุงรส      • มอสซาเรลล่าชีส หั่นเต๋าส่วนผสม ซอสสปาเกตตี     • เนยสด     • กระเทียมสับ 5 กลีบ     • มะเขือเทศ หั่นเต๋า 5 ลูก      • แครอต หั่นเต๋า 1/2 ลูก     • หอมใหญ่ หั่นเต๋า 1 ลูก      • เห็ดหอมสด หั่นชิ้นเล็ก 5 ลูก      • เกลือ     • พริกไทย     • ออริกาโน่     • ซอสมะเขือเทศเข้มข้นวิธีทำสปาเกตตีพอร์คบอลชีส1. ทำพอร์คบอล โดยผสมหมูบด ไข่ไก่ แป้งทั้ง 2 ชนิด ออริกาโน่ เกลือป่น และผงปรุงรส ให้เข้ากัน2. นำหมูมายัดไส้ชีสแล้วปั้นเป็นก้อนกลม เสร็จแล้วก็นำไปทอดจนสุก ตักขึ้นมาพักไว้ก่อน3. ทำซอสสปาเกตตี โดยใส่เนยลงในกระทะ ตามด้วยกระเทียม มะเขือเทศ แครอต หอมใหญ่ และเห็ดหอม ผัดพอเข้ากัน ปรุงรสด้วยเกลือ พริกไทย และออริกาโน่ 4. พอผักเริ่มนิ่มก็ใส่ซอสมะเขือเทศเข้มข้นลงไป พอส่วนผสมเริ่มเดือดก็ใส่พอร์คบอลชีสระเบิดลงไป รอให้ซอสมะเขือเทศซึมเข้าหมูสักพักก็ปิดไฟ 5. ตักเส้นสปาเกตตีที่ต้มแล้วใส่จาน ราดซอสกับพอร์คบอล     + ดูวิธีทำเพิ่มเติมได้ที่ สปาเกตตีพอร์คบอลชีส ระเบิดความอร่อยก้อนเบิ้ม เริดสุดในปฐพี
++++++++++++++


4. สปาเกตตีไข่กุ้ง      และแล้วก็มาถึงเมนูกุ้งเอาใจคนรักอาหารทะเลนั่นคือ สปาเกตตีไข่กุ้ง สูตรจาก นิตยสาร lisa ใส่ทั้งกุ้งสดกับไข่กุ้ง ผัดกับเส้นสปาเกตตี ไม่ต้องทำซอสให้วุ่นวาย แป๊บเดียวก็ได้กินแล้วส่วนผสม สปาเกตตีไข่กุ้ง     • เส้นสปาเกตตีลวกสุก 150 กรัม     • กุ้งลวกสุก 50 กรัม      • ไข่กุ้ง 50 กรัม     • น้ำมันมะกอก 2 ช้อนชา     • เนย 1 ช้อนโต๊ะ     • กระเทียมสับละเอียด 1-2 ช้อนชา     • หอมใหญ่สับ 1 ช้อนโต๊ะ     • พาร์สลีย์สดสับ 1 ช้อนโต๊ะ     • เกลือ     • พริกไทยป่นวิธีทำสปาเกตตีไข่กุ้ง1. ตั้งกระทะใส่น้ำมันมะกอกพอร้อน ใส่เนย กระเทียม และหอมใหญ่ ผัดจนสุกและหอม ใส่เส้นสปาเกตตีลวก ผัดให้เข้ากัน2. ใส่เนื้อกุ้งลวกกับไข่กุ้ง โรยพาร์สลีย์สับ ปรุงรสด้วยเกลือและพริกไทยตามชอบ เคล้าให้เข้ากันอีกครั้ง จัดใส่ภาชนะพร้อมเสิร์ฟ     + ดูวิธีทำเพิ่มเติมได้ที่ เมนูเส้นจานเด็ด... สปาเกตตีไข่กุ้ง
++++++++++++++


5. สปาเกตตีซอสครีมเห็ด      เอาใจคนพิเศษด้วยเมนูสปาเกตตีซอสครีมเห็ด สูตรจาก นิตยสารแม่บ้าน ใส่แฮมกับเห็ดแชมปิญอง อร่อยฟินทุกคำจริงเชียว ส่วนผสม สปาเกตตีซอสครีมเห็ด     • เส้นสปาเกตตีต้มสุก 150 กรัม     • กระเทียมสับ 1/2 ช้อนโต๊ะ     • หอมใหญ่สับ 2 ช้อนโต๊ะ     • น้ำมันมะกอก 1 ช้อนโต๊ะ     • แป้งสาลีอเนกประสงค์ 2+1/2 ช้อนชา     • วิปครีมชนิดจืด 1/4 ถ้วยตวง     • นมสด 1/2 ถ้วยตวง     • แฮมหั่นชิ้นสี่เหลี่ยม 50 กรัม     • เห็ดแชมปิญองสไลซ์ 50 กรัม     • ใบกระวาน 1 ใบ     • พริกไทยดำป่น 1/4 ช้อนชา     • เกลือป่นละเอียด 1/8-1/4 ช้อนชา     • พาร์สลีย์สับสำหรับโรย     • พาร์มีซานชีสสำหรับโรยวิธีทำสปาเกตตีซอสครีมเห็ด1. ตั้งกระทะใส่น้ำมันมะกอกพอร้อน ใส่หอมใหญ่และกระเทียมลงผัดพอหอม2. ใส่แป้งลงผัดพอสุก ค่อย ๆ เติมวิปครีมและนมสดลงไปจนหมด รอจนส่วนผสมเดือด3. ใส่แฮม เห็ดแชมปิญอง และใบกระวาน ปรุงรสด้วยพริกไทยดำป่นกับเกลือป่น ผัดพอเข้ากัน (หากส่วนผสมข้นเกินไปสามารถเติมนมสดเพิ่มได้)4. ใส่เส้นสปาเกตตี ผัดให้เข้ากันอีกครั้ง ตักใส่ภาชนะ โรยพาร์สลีย์ และพาร์มีซานชีส จัดเสิร์ฟ     + ดูวิธีทำเพิ่มเติมได้ที่ สปาเกตตีซอสครีมเห็ด อาหารฝรั่งเมนูเด็ดเอาใจคอพาสต้า
++++++++++++++




6. สปาเกตตีคาโบนารา     
 อยากกินสปาเกตตีคาโบนาราให้จุใจแบบงบไม่บานก็ต้องลองทำเองค่ะ 
ใส่เบคอนทอดกรอบเคล้ากับซอสครีมชีส เสร็จแล้วเอาไปผัดกับเส้นสปาเกตตี 
ก่อนเสิร์ฟโรยเบคอนเพิ่มความสวยส่วนผสม สปาเกตตีคาโบนารา     • เบคอน หั่นชิ้น (ปริมาณตามชอบ)     • นมสด 200 มิลลิลิตร     • ไข่ไก่ 1 ฟอง     • พาร์มีซานชีสขูด 1 ช้อนโต๊ะ     • น้ำสำหรับต้มเส้นสปาเกตตี     • เส้นสปาเกตตี 25 กรัม     • เกลือป่น      • น้ำมันมะกอก     • กระเทียมสับ     • พริกไทยดำวิธีทำสปาเกตตีคาโบนารา1. ทำซอสคาโบนารา โดยตีผสมนมสดกับไข่ไก่เข้าด้วยกัน จากนั้นใส่พาร์มีซานชีสลงไป ตีให้เข้ากันอีกครั้ง เตรียมไว้2.
 ใส่น้ำลงในหม้อ ตามด้วยเกลือป่นและน้ำมันมะกอกเล็กน้อย 
พอเดือดใส่เส้นสปาเกตตีลงไปต้ม ประมาณ 5 นาที ตักใส่ลงในน้ำเย็นสักครู่ 
จากนั้นตักขึ้นสะเด็ดน้ำมัน ใส่น้ำมันมะกอกลงไปเล็กน้อย 
เคล้าผสมเพื่อให้เส้นไม่ติดกัน เตรียมไว้3. นำเบคอนไปทอดในกระทะที่ใส่น้ำมันไว้เล็กน้อย ทอดจนเหลืองกรอบ (ตักแบ่งเบคอนกรอบเล็กน้อยไว้สำหรับโรยหน้าก่อนเสิร์ฟ)4.
 ใส่กระเทียมลงไปผัดจนหอม ใส่เส้นสปาเกตตีลงไปผัดจนเส้นสุกนุ่มตามต้องการ 
ตักส่วนผสมซอสคาโบนาราลงไป ผัดให้เข้ากันและส่วนผสมเดือด ตักใส่จาน 
โรยหน้าด้วยพาร์มีซานชีส พริกไทยดำ และเบคอนทอดกรอบ พร้อมเสิร์ฟ

     + ดูวิธีทำเพิ่มเติมได้ที่ สปาเกตตีคาโบนารา อาหารอิตาเลียนอร่อยง่ายสไตล์ไทยทำ
++++++++++++++


7. สปาเกตตีครีมแซลมอน      เอาใจเด็ก ๆ กับเมนูสปาเกตตีครีมแซลมอน สูตรจาก นิตยสาร gourmet & cuisine ซอสครีมหอม ๆ ใส่แซลมอนเพิ่มคุณค่า ราดบนเส้นสปาเกตตี โรยชีสก่อนเสิร์ฟส่วนผสม สปาเกตตีครีมแซลมอน (สำหรับ 2 ที่)     • เส้นพาสต้าต้มสุก 3 ถ้วย     • ปลาแซลมอน (หั่นเต๋าเล็ก) 200 กรัม     • เนยสดเค็ม 2 ช้อนโต๊ะ     • หอมใหญ่สับ 1/4 ถ้วย     • แป้งสาลีอเนกประสงค์ 2 ช้อนโต๊ะ     • น้ำซุปปลา 1/4 ถ้วย     • นมสดจืด 2 ถ้วย     • เกลือป่น     • พริกไทยป่น      • ใบไทม์สด 1 กิ่งวิธีทำสปาเกตตีครีมแซลมอน1. ผัดเนยสดกับหอมใหญ่ให้สุก ใส่แป้งลงไปผัดให้เข้ากัน เติมน้ำซุปลงไปผัดให้ข้น เติมนมลงไปแล้วรอจนเดือด2. ใส่เนื้อปลาแซลมอนลงไปผัดเบา ๆ ให้สุก ปรุงรสด้วยเกลือและพริกไทย ใส่ใบไทม์ ผัดให้เข้ากันจนข้น3. จัดเส้นพาสต้าใส่จาน ตักครีมแซลมอนราดให้ทั่ว โรยพาร์มีซานชีสขูดเล็กน้อย     + ดูวิธีทำเพิ่มเติมได้ที่ พาสต้าครีมแซลมอน เมนูพาสต้ารสกลมกล่อมหอมมัน
++++++++++++++


8. สปาเกตตีไส้กรอกอิตาเลียน      ปิดท้ายกันด้วยเมนูสปาเกตตีไส้กรอกอิตาเลียน สูตรจาก นิตยสาร lisa ซอสมะเขือเทศเข้มข้นผัดกับเส้นสปาเกตตี ที่ขาดไม่ได้เลยคือ ไส้กรอกอิตาเลียน อูย… แค่เห็นก็อยากลองแล้วค่ะสปาเกตตีไส้กรอกอิตาเลียน      • เส้นสปาเกตตีต้มสุก 200 กรัม      • ไส้กรอกอิตาเลียน (spicy italian) 200 กรัม      • หอมใหญ่สับ 1/2 หัว      • มะเขือเทศสดสับ 1 ผลใหญ่      • เนื้อมะเขือเทศกระป๋องในน้ำซอส 2 ชิ้น      • น้ำมันมะกอก 3 ช้อนโต๊ะ      • กระเทียมสับ 4 กลีบ      • ผงอิตาเลียนมิกซ์เฮิร์บ 1 ช้อนชา      • เกลือ      • พริกไทยดำ      • น้ำตาลทรายวิธีทำสปาเกตตีไส้กรอกอิตาเลียน1.
 ตั้งกระทะใส่น้ำมันมะกอกพอร้อน ใส่กระเทียมและหอมใหญ่ลงผัดพอหอม 
ใส่เนื้อมะเขือเทศสดและเนื้อมะเขือเทศกระป๋องพร้อมน้ำซอสอีกเล็กน้อยลงไป2.
 เติมเกลือ พริกไทย และน้ำตาลทรายเล็กน้อย 
ตามด้วยอิตาเลียนมิกซ์เฮิร์บและไส้กรอกหั่นชิ้น 
ใส่เส้นสปาเกตตีผัดให้เข้ากันอีกครั้ง ชิมรส จัดใส่จาน พร้อมเสิร์ฟ     + ดูวิธีทำเพิ่มเติมได้ที่ 5 เมนูของคนชอบพาสต้า     จบไปแล้วสำหรับเมนูสปาเกตตีสุดฮิต
 ใครอยากลองทำจานไหนก่อนก็เริ่มกันเลยค่ะ ใส่เครื่องเคราแน่น ๆ 
จะทำกินทั้งสามมื้อก็ได้ แกล้มกับผักสลัดและเฟรนช์ฟรายส์หน่อยก็อร่อยค่ะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






8 สูตรสปาเกตตีเมนูฮิต อาหารฝรั่งโฮมเมดโดน ๆ กินได้ทุกวัย





อัปเดตล่าสุด 17 พฤศจิกายน 2563 เวลา 16:40:13
 347,895 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































