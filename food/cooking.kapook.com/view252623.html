




เมนูกีวี สูตรขนมจากกีวี่ เมนูผลไม้มากคุณค่า


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 


















kapook cooking > 
            เบเกอรี่












14 เมนูกีวี เสกขนมหวานจากผลไม้ได้สารพัด อร่อยมีประโยชน์





1,058อ่าน














0












              ชวนทำเมนูกีวี ที่จับมาทำทั้งอาหาร ขนมหวาน และเครื่องดื่ม รสเปรี้ยวหวานมีคุณค่า อยากให้ลองชิมกัน 




             ใครจะไปรู้ว่ากีวี ผลไม้เมืองนอก นอกจากเอาไปทำเค้กกันแล้ว ยังเอามาทำเมนูอื่น ๆ ได้อร่อยด้วย กระปุกดอทคอมขอนำเสนอวิธีทำเมนูกีวี เช่น แซนด์วิช สลัด แยม และของหวาน เป็นต้น ก่อนเข้าครัวเรามาดูประโยชน์ของกีวีกันหน่อยดีไหม
ประโยชน์ของกีวี



มีวิตามินซีสูง ช่วยเสริมสร้างภูมิคุ้มกัน ลดความเสี่ยงโรคหวัด


ช่วยลดความดันโลหิตสูงจากโพแทสเซียมในเนื้อกีวี 


ช่วยรักษาระดับคอเลสเตอรอลในเลือดให้อยู่ในสภาวะที่สมดุลเนื่องจากมีเพคติน


มีโฟเลตช่วยลดความเสี่ยงของคุณแม่ที่กำลังตั้งครรภ์ ไม่ให้ทารกที่จะเกิดมามีความพิการทางสมองและระบบประสาท


มีไฟเบอร์สูง กินแล้วอิ่ม ช่วยลดน้ำหนักได้ ช่วยป้องกันโรคท้องผูก เพราะมีกากใยเยอะ 


มีสารต่อต้านอนุมูลอิสระสูง ช่วยลดริ้วรอยแห่งวัย


มีสารลูทีนและซีแซนทินที่ช่วยปกป้องสายตา ลดความเสี่ยงโรคจอประสาทตาเสื่อม
	 



อ่านเพิ่มเติมได้ที่ กีวี ประโยชน์ดี ๆ ที่ต้องบอกต่อ

            หลังจากเรารู้ประโยชน์ของกีวีกันแล้ว นอกจากกินสดได้ ยังสามารถแปลงร่างเป็นขนมอร่อยและมีประโยชน์ด้วย ใครสนใจมาจดสูตรกันเลยค่ะ
เมนูกีวี

1. แยมกีวี





           ใครชอบกินขนมปังทาแยมผลไม้อยู่แล้ว อยากให้ลองทำแยมกีวีสักกระปุก จะใช้กีวีสีอะไรก็ได้ เพิ่มความกลมกล่อมจากสตรอว์เบอร์รีและราสป์เบอร์รี เติมเลมอนและน้ำผึ้ง


ส่วนผสม แยมกีวี


กีวีเขียว หรือกีวีเหลืองทอง (หั่นชิ้น) 6 ลูก
สตรอว์เบอร์รีสด (หั่นชิ้น) 2/3 ถ้วย
ราสป์เบอร์รี 2/3 ถ้วย
น้ำเลมอน 2 ลูก
น้ำผึ้ง 7 ช้อนโต๊ะ
น้ำตาลทราย 1 ถ้วย
ขิงฝอย 2 ช้อนโต๊ะ


วิธีทำแยมกีวี

     1. ใส่เนื้อกีวี สตรอว์เบอร์รี และราสป์เบอร์รี ลงในอ่างผสม เติมน้ำเลมอน น้ำผึ้ง และน้ำตาลทราย สุดท้ายใส่ขิง คนให้เข้ากัน คลุมด้วยพลาสติกถนอมอาหาร นำไปแช่เย็นข้ามคืน
     2. เทส่วนผสมแยมกีวีลงในกระทะ เปิดไฟเคี่ยวประมาณ 6-10 นาที หรือจนแยมเหนียวข้น ก่อนครบเวลา 2 นาทีให้บดเนื้อผลไม้ด้วยส้อมจนละเอียดตามชอบ พักทิ้งไว้ให้เย็น ตักใส่ขวดโหลที่ผ่านน้ำร้อนแล้ว ปิดฝา
 

ดูวิธีทำ แยมกีวี เพิ่มเติมคลิก

2. กีวีอบกรอบ





           ใครกำลังมองหาผลไม้อบกรอบเอาไว้กินเพลิน ๆ นี่เลยขอแนะนำกีวีอบกรอบ จับกีวีปอกเปลือกหั่นแว่นแล้วเอาไปอบจนแห้งกรอบ


ส่วนผสม กีวีอบกรอบ


กีวี


วิธีทำกีวีอบกรอบ

     1. ปอกเปลือกกีวีออก โดยคว่ำช้อนเข้าไปใต้เปลือก ค่อย ๆ วนช้อนไปรอบ ๆ ผล หรือใช้มีดปอกก็ได้ตามความถนัด เสร็จแล้วก็หั่นเป็นแว่น ความหนาประมาณ 1/4 นิ้ว
     2. นำกีวีไปอบในเครื่องอบอาหารแห้งที่อุณหภูมิ 135 องศาฟาเรนไฮต์ ประมาณ 6-12 ชั่วโมง ถ้าไม่มีเครื่องอบอาหารแห้งก็นำไปอบในเตาอบ ประมาณ 4 ชั่วโมง หรือจนแห้งกรอบ
 

ดูวิธีทำ กีวีอบกรอบ เพิ่มเติมคลิก

3. ทาร์ตกีวี





           ถ้าชอบกินขนมหวานอยากให้ลองทำทาร์ตกีวี ฐานทาร์ตกรอบอร่อยพร้อมกับคัสตาร์ดหอมหวาน และแต่งหน้าด้วยกีวี


ส่วนผสม ฐานทาร์ตกีวี


ข้าวโอ๊ต (สูตรไม่มีกลูเตน) 160 กรัม
อัลมอนด์ดิบ 40 กรัม
น้ำตาลทรายแดง 60 กรัม
น้ำมันมะพร้าว 40 มิลลิลิตร
กากน้ำตาล (molasses) 3 ช้อนชา
เกลือป่น เล็กน้อย


ส่วนผสม คัสตาร์ด


นมสด 250 มิลลิลิตร
ไข่แดง 3 ฟอง
น้ำตาลทรายแดง 60 กรัม
กลิ่นวานิลลา 1 ช้อนชา
เกลือป่น
แป้งข้าวโพด 2 ช้อนโต๊ะ + น้ำเปล่า 2 ช้อนโต๊ะ
เปลือกส้มขูด 1 ช้อนชา
กีวี (สำหรับแต่ง)


วิธีทำทาร์ตกีวี

     1. ทำฐานทาร์ต โดยเอาส่วนผสมทั้งหมดลงไปปั่นจนละเอียดเข้ากัน เสร็จแล้วกรุในพิมพ์ทาร์ตทรงกลมขนาดเส้นผ่าศูนย์กลาง 9 นิ้ว เอาไปอบที่อุณหภูมิ 170 องศาเซลเซียส ประมาณ 10 นาที นำออกมาพักไว้จนเย็น 
     2. ทำส่วนผสมคัสตาร์ด โดยตั้งกระทะใช้ไฟกลางค่อนข้างต่ำ เติมนมลงไปเคี่ยวเรื่อย ๆ พอร้อน ปิดไฟ 
     3. ผสมไข่แดง น้ำตาล กลิ่นวานิลลา และเกลือป่น คนผสมให้เข้ากัน เทส่วนผสมนมลงไป คนพอเข้ากัน เสร็จแล้วเทใส่ลงในกระทะ เติมแป้งข้าวโพดผสมน้ำลงไป คนจนเหนียวข้น ปิดไฟ พอเย็นใส่เปลือกส้มขูดลงไป คนผสมพอเข้ากัน เทลงในฐานทาร์ตที่เย็นแล้ว ปาดหน้าให้เรียบ นำไปแช่เย็นประมาณ 30 นาที พอครบเวลานำออกมาแต่งด้วยกีวี เอาไปแช่เย็นอีก 3-4 ชั่วโมง

4. แซนด์วิชหน้าผลไม้ธัญพืช 



ภาพจาก คุณ isweet สมาชิกเว็บไซต์พันทิปดอทคอม

           ชวนทำแซนด์วิชคลีน นั่นคือ แซนด์วิชผลไม้และธัญพืช สูตรจาก คุณ isweet สมาชิกเว็บไซต์พันทิปดอทคอม จับขนมปังไปปิ้งจนกรอบแล้วแต่งด้วยผลไม้และธัญพืช


ส่วนผสม แซนด์วิชผลไม้ธัญพืช


ขนมปังโฮลวีต 2 แผ่น
สับปะรด (หั่นแว่นเอาแกนออก)
กล้วยหอม (หั่นแว่น)
อัลมอนด์สไลซ์อบ
งาขาว-งาดำ (คั่วสุก)
กีวี (หั่นแว่น)
ส้ม (แกะชิ้นผ่าครึ่ง)


วิธีทำแซนด์วิชผลไม้และธัญพืช

     1. กริลล์ขนมปังโฮลวีตในกระทะพอกรอบ หรือใส่เครื่องปิ้งขนมปัง เตรียมไว้
     2. กริลล์สับปะรดในกระทะพอหอม เตรียมไว้
     3. วางกล้วยหอมลงบนขนมปังแผ่นที่ 1 โรยด้วยอัลมอนด์สไลซ์อบและงาคั่ว
     4. วางสับปะรด กีวี และส้ม ลงบนขนมปังแผ่นที่ 2 พร้อมเสิร์ฟ
 

ดูวิธีทำ แซนด์วิชผลไม้และธัญพืช เพิ่มเติมคลิก

5. ขนมปังปิ้งหน้าครีมงาดำช็อกโกแลตและกีวี



ภาพจาก คุณ littlefilmz สมาชิกเว็บไซต์พันทิปดอทคอม




             มาต่อกันที่อีกสูตรขนมปังปิ้งมื้อเช้า ขอแนะนำขนมปังปิ้งหน้าครีมงาดำช็อกโกแลตและกีวี สูตรจาก คุณ littlefilmz สมาชิกเว็บไซต์พันทิปดอทคอม จับขนมปังมาปิ้งแล้วปาดครีมงาดำลงไปจนทั่ว สุดท้ายแต่งด้วยผลไม้สด
ส่วนผสม ขนมปังปิ้งหน้าครีมงาดำช็อกโกแลตและกีวี 


ขนมปังโฮลวีตปิ้ง
ครีมงาดำรสช็อกโกแลต
กีวี
ลูกเกด
อัลมอนด์สไลซ์


วิธีทำขนมปังปิ้งหน้าครีมงาดำช็อกโกแลตและกีวี

     1. นำขนมปังไปปิ้งจนกรอบ 
     2. ทาครีมงาดำช็อกโกแลต แต่งด้วยกีวี ลูกเกด และอัลมอนด์สไลซ์
 

ดูวิธีทำ ขนมปังปิ้งหน้าครีมงาดำช็อกโกแลตและกีวี เพิ่มเติมคลิก

6. มินิโฮลวีตเฟรนช์โทสต์กับผลไม้



ภาพจาก คุณ littlefilmz สมาชิกเว็บไซต์พันทิปดอทคอม

           ขนมปังชุบไข่กินบ่อยก็แอบเบื่อ ลองแปลงร่างเป็นมินิโฮลวีตเฟรนช์โทสต์กับผลไม้ สูตรจาก คุณ littlefilmz สมาชิกเว็บไซต์พันทิปดอทคอม จับขนมปังชุบไข่ไปทอดจนสุก แต่งด้วยเครื่องเคราต่าง ๆ และกีวี


ส่วนผสม มินิโฮลวีตเฟรนช์โทสต์กับผลไม้ 


ขนมปังโฮลวีต
ไข่
นมถั่วเหลือง
น้ำผึ้ง
อัลมอนด์สไลซ์
ช็อกโกแลตชิพ
กีวี


วิธีทำมินิโฮลวีตเฟรนช์โทสต์กับผลไม้

     1. นำขนมปังโฮลวีตหั่นชิ้นไปชุบไข่ผสมนมถั่วเหลือง 
     2. นำไปทอดบนกระทะเทฟลอนแบบไม่ใส่เนย ท็อปปิ้งด้วยน้ำผึ้ง อัลมอนสไลซ์ ช็อกโกแลตชิพ และผลไม้ 
 

ดูวิธีทำ มินิโฮลวีตเฟรนช์โทสต์กับผลไม้ เพิ่มเติมคลิก

7. ของหวานคลีน 



ภาพจาก คุณ wittra_tt สมาชิกเว็บไซต์พันทิปดอทคอม

           มาต่อกันที่เมนูของหวานคลีน สูตรจาก คุณ wittra_tt สมาชิกเว็บไซต์พันทิปดอทคอม จับนมเปรี้ยวเทใส่ภาชนะ แล้วใส่ขนมปังแผ่น ธัญพืช และผลไม้ต่าง ๆ 


ส่วนผสม ของหวานคลีน


นมเปรี้ยว แบบไขมัน 0%
เม็ดแมงลัก หรือเมล็ดเจีย
ขนมปังแผ่น 2 แผ่น
กีวี หรือผลไม้ที่ชอบ
ธัญพืชอบแห้ง เช่น อัลมอนด์ เม็ดมะม่วงหิมพานต์


วิธีทำของหวานคลีน

     1. เทนมเปรี้ยวลงในกล่อง ประมาณ 2/4 ส่วน
     2. หั่นขนมปังแผ่นเป็นชิ้น ๆ ใส่ลงไป หั่นกีวี สตรอว์เบอร์รี แก้วมังกร และแอปเปิล แล้ววางเรียง ๆ กัน โรยหน้าด้วยธัญพืชอบแห้งต่าง ๆ จะกินเลยก็ได้ หรือจะปิดกล่องเอาเข้าตู้เย็นแล้วค่อยกินก็ได้
 

ดูวิธีทำ ของหวานคลีน เพิ่มเติมคลิก

8. สลัดผลไม้กุ้งกรอบ 



ภาพจาก นิตยสาร gourmet & cuisine

           สลัดกีวีหน้าตาซ้ำเดิม ลองเติมโปรตีนหน่อยดีไหม ขอแนะนำสลัดผลไม้กุ้งกรอบ สูตรจาก นิตยสาร gourmet & cuisine ใส่กุ้งทอดกับผลไม้สด ราดครีมสลัดผลไม้


ส่วนผสม สลัดผลไม้กุ้งกรอบกับครีมสลัดผลไม้


กุ้งสด (แกะเปลือกเก็บหางไว้) 6 ตัว
ไข่ไก่ (ตีพอเข้ากัน) 1 ฟอง
แป้งสาลีอเนกประสงค์ 1/2 ถ้วย
เกล็ดขนมปัง 1 ถ้วย
น้ำมันพืช 2 ถ้วย (สำหรับทอด) 
ผลไม้ตามชอบ เช่น สตรอว์เบอร์รี องุ่นไข่ปลา บลูเบอร์รี กีวี และกล้วยหอม


ส่วนผสม ครีมสลัดผลไม้


มายองเนส 1+1/2 ถ้วย
สตรอว์เบอร์รี (แช่แข็ง) 1/2 ถ้วย
กีวี (หั่นชิ้นเล็ก) 1 ลูก
เนื้อส้มในน้ำเชื่อม 1/2 ถ้วย


วิธีทำสลัดผลไม้กุ้งกรอบกับครีมสลัดผลไม้

     1. เตรียมครีมสลัดผลไม้ โดยนำมายองเนส 1/2 ถ้วย มาปั่นกับสตรอว์เบอร์รีจนเป็นเนื้อเดียวกันจะได้สีแดง และนำมายองเนสที่เหลือ 1/2 ถ้วย ปั่นกับกีวีและเนื้อส้ม เตรียมไว้
     2. นำกุ้งมาคลุกแป้งสาลีบาง ๆ ชุบไข่ และคลุกเกล็ดขนมปัง ทอดในน้ำมันร้อนจนสุกกรอบ ตักขึ้น พักไว้
     3. จัดผลไม้สดใส่จาน วางกุ้งทอด ราดด้วยน้ำสลัดที่ทำไว้
 

ดูวิธีทำ สลัดผลไม้กุ้งกรอบ เพิ่มเติมคลิก

9. สมูทตี้กีวีอะโวคาโด



ภาพจาก คุณ little pastry chef สมาชิกเว็บไซต์พันทิปดอทคอม

           มาต่อกันที่เครื่องดื่มกีวีที่น่าสนใจ นั่นคือ สมูทตี้กีวีอะโวคาโด สูตรจาก คุณ little pastry chef สมาชิกเว็บไซต์พันทิปดอทคอม เติมความหวานจากน้ำผึ้งและความกลมกล่อมจากนมสด


ส่วนผสม สมูทตี้กีวีอะโวคาโด 


อะโวคาโด 1/2 ลูก    
กีวี 2 ลูก                  
มะนาว 1/2 ลูก            
น้ำผึ้ง 1-2 ช้อนโต๊ะ
นม 1/2 ถ้วย


วิธีทำสมูทตี้กีวีอะโวคาโด


นำทุกอย่างมาใส่รวมกัน แล้วใช้ที่ปั่นมือมาปั่นให้ทุกอย่างเข้ากันจนละเอียด
	 


ดูวิธีทำ สมูทตี้กีวีอะโวคาโด เพิ่มเติมคลิก

10. สมูทตี้กีวีอะโวคาโด สูตรโยเกิร์ต



ภาพจาก นิตยสาร gourmet & cuisine

          จับโยเกิร์ตมาทำเครื่องดื่มกีวีกันดีไหม พบกับสมูทตี้กีวีอะโวคาโด สูตรจาก นิตยสาร gourmet & cuisine เติมความหวานจากน้ำผึ้ง สามารถแต่งด้วยกีวีเพิ่มได้นะคะ



ส่วนผสม สมูทตี้กีวีอะโวคาโด


อะโวคาโดสุก (หั่นชิ้นเล็ก) 2 ผล
กีวีเขียว (หั่นชิ้นเล็ก) 3 ผล
โยเกิร์ตรสธรรมชาติ 150 กรัม (ประมาณ 1 ถ้วย)
น้ำเชื่อมใส 1/4 ถ้วย
น้ำผึ้งมานูก้า 1/4 ถ้วย
น้ำแข็งบด 1 แก้วเสิร์ฟ (ขนาด 10 ออนซ์)
เกลือป่น เล็กน้อย


วิธีทำสมูทตี้กีวีอะโวคาโด

     1. ใส่อะโวคาโด กีวี โยเกิร์ต เกลือ และน้ำเชื่อม ลงในโถปั่น ปั่นให้เข้ากัน
     2. ใส่น้ำผึ้งและน้ำแข็ง ปั่นให้เข้ากันจนละเอียด รินใส่แก้ว
 

ดูวิธีทำ สมูทตี้กีวีอะโวคาโด สูตรโยเกิร์ต เพิ่มเติมคลิก

11. กีวีเลมอน





           ปาร์ตี้นี้มาทำกีวีเลมอน เครื่องดื่มสีสวยรสเปรี้ยวหวาน ส่วนผสมไม่เยอะ หรือใครจะเอาไปปั่นก็ได้เช่นกัน กินแบบเย็น ๆ สดชื่น


ส่วนผสม กีวีเลมอน


น้ำ 1 ถ้วย
น้ำตาลทราย 3/4 ถ้วย
มะนาว หรือเลมอน 4-6 ลูก (คั้นให้ได้น้ำ 1 ถ้วย)
กีวี 4-5 ลูก (คั้นให้ได้น้ำ 1/2 ถ้วย)
น้ำต้มสุก 3 ถ้วย


วิธีทำกีวีเลมอน

     1. ทำน้ำเชื่อมโดยใส่น้ำและน้ำตาลทรายลงในหม้อ นำขึ้นตั้งไฟ เคี่ยวจนน้ำตาลทรายละลายเป็นน้ำเชื่อม ยกลงจากเตา พักทิ้งไว้จนเย็น
     2. ใส่น้ำมะนาวคั้น น้ำกีวีคั้น น้ำต้มสุก และน้ำเชื่อม ลงในเหยือก คนผสมให้เข้ากัน เทใส่แก้วน้ำแข็ง
 

ดูวิธีทำ กีวีเลมอน เพิ่มเติมคลิก

12. สมูทตี้กีวีเมลอน 





            หลังจากทำสมูทตี้กีวีอะโวคาโดไปแล้ว คราวนี้เรามาทำสมูทตี้กีวีเมลอนกันบ้างดีไหม มีความหอม รสหวานอมเปรี้ยว แต่งด้วยผลไม้


ส่วนผสม สมูทตี้กีวีเมลอน


กีวี (ปอกเปลือกหั่นเป็นชิ้น แช่เย็นจัด) 1 ลูก
เมลอน (หั่นเป็นชิ้น แช่เย็นจัด) 100 กรัม
น้ำเชื่อม หรือน้ำผึ้ง 1 ช้อนโต๊ะ
น้ำต้มสุก (แช่เย็นจัด) 1/2 ถ้วย
เกลือป่น เล็กน้อย
น้ำมะนาว 1 ช้อนโต๊ะ
เมลอน (ตักเป็นก้อนกลมสำหรับแต่ง)
กีวี (หั่นเป็นชิ้นสำหรับแต่ง)
ใบสะระแหน่ (สำหรับแต่ง)


วิธีทำสมูทตี้กีวีเมลอน

     1. ใส่ส่วนผสมทั้งหมดลงในเครื่องปั่น ปั่นผสมจนละเอียด 
     2. เทใส่แก้ว แต่งด้วยเมลอน กีวี และใบสะระแหน่ ให้สวยงาม 
 

ดูวิธีทำ สมูทตี้กีวีเมลอน เพิ่มเติมคลิก

13. ไอศกรีมแท่งกีวี





           หลังจากทำเครื่องดื่มกีวีจนเอียน ลองมาทำไอศกรีมแท่งกีวีดูบ้างไหม จับทุกอย่างลงไปปั่นจนเนียนแล้วเทใส่พิมพ์ไอศกรีมแท่ง


ส่วนผสม ไอศกรีมแท่งกีวี 


น้ำ 1 ถ้วย
น้ำตาลทราย 1 ถ้วย
กีวี 4 ลูก
น้ำมะนาว 1/2 ถ้วย
น้ำต้มสุก 3/4 ถ้วย
กีวี (ฝานเป็นชิ้น) 1 ลูก


วิธีทำไอศกรีมแท่งกีวี

     1. ต้มน้ำกับน้ำตาลทราย คนผสมจนน้ำตาลทรายละลายเป็นน้ำเชื่อม ยกลงจากเตา พักทิ้งไว้จนเย็น
     2. หั่นกีวีเป็นชิ้นเล็ก ๆ ใส่ลงในเครื่องปั่น ปั่นจนเนื้อเนียนละเอียด จากนั้นเทใส่อ่างผสม เติมน้ำเชื่อม น้ำมะนาว และน้ำต้มสุก คนผสมให้เข้ากัน เตรียมไว้
     3. ใส่ชิ้นกีวีลงในพิมพ์สำหรับทำไอศกรีม ตามด้วยส่วนผสมกีวีที่เตรียมไว้ นำไปแช่เย็น
 

ดูวิธีทำ ไอศกรีมแท่งกีวี เพิ่มเติมคลิก

14. ไอศกรีมกีวีซอร์เบต





          ปิดท้ายกันด้วยเมนูไอศกรีมกีวีซอร์เบต มีส่วนผสมแค่ 4 อย่าง คือ กีวี น้ำผึ้ง น้ำเลมอน และนมมะพร้าว เอาไปปั่นและแช่ช่องฟรีซจนเซตตัว



ส่วนผสม ไอศกรีมกีวีซอร์เบต


กีวี 8 ลูก
น้ำผึ้ง 4 ช้อนโต๊ะ
น้ำเลมอน 1 ช้อนโต๊ะ
นมมะพร้าว 4 ช้อนโต๊ะ


วิธีทำไอศกรีมกีวีซอร์เบต

     1. ปอกเปลือกกีวีและหั่นแว่น เอาไปแช่ช่องฟรีซประมาณ 1 ชั่วโมง
     2. นำออกมาปั่นจนเนียน เติมน้ำผึ้ง น้ำเลมอน และนมมะพร้าว ปั่นจนเนียนอีกครั้ง 
     3. นำไปแช่ช่องฟรีซจนเซตตัวก่อนเสิร์ฟ
 

           แอบตื่นเต้นพอเห็นเมนูกีวีที่ทำได้มากกว่าเค้กและเครื่องดื่ม เมนูแรกที่อยากทำคือแซนด์วิช เหมาะเป็นทั้งอาหารเช้าและอาหารว่างเลยจ้า 
แนะนำเมนูผลไม้สูตรอื่น ๆ ที่น่าสนใจ ใครอยากทำเมนูไหนคลิกเลยจ้า

     => ฟรุตเค้ก เค้กผลไม้สูตรประยุกต์ทำง่าย ๆ รับเทศกาลส่งท้ายปี
     => เค้กกล้วยไข่ สูตรเค้กผลไม้หวานหอมจากของเหลือ
     => 4 สูตรทำเค้กแอปเปิล เค้กผลไม้เพื่อสุขภาพอร่อยเนื้อนุ่ม
     => 7 สูตรผลไม้แช่อิ่ม เมนูผลไม้แปรรูป เปรี้ยวหวานกรอบทำไม่ยาก
     => 6 วิธีทำผลไม้ดอง เมนูถนอมอาหารทำง่ายเก็บได้นาน
 

ขอบคุณข้อมูลจาก
samrong-hosp.com, medthai.com
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













14 เมนูกีวี เสกขนมหวานจากผลไม้ได้สารพัด อร่อยมีประโยชน์




อัปเดตล่าสุด 22 กุมภาพันธ์ 2565 เวลา 15:39:47
 1,058 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































