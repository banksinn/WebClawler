




สูตรข้าวผัดกุ้ง อาหารตามสั่ง เมนูข้าวผัด อร่อยทุกคำพร้อมเคล็ดลับผัดข้าวเม็ดสวย











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






ข้าวผัดกุ้ง สูตรอาหารตามสั่งอร่อยทุกคำพร้อมเคล็ดลับผัดข้าวเม็ดสวย




49,027อ่าน







0















      แจกฟรี ! เมนูข้าวผัดกุ้ง เสิร์ฟร้อน ๆ หอมอร่อยและหน้าตาดี มาพร้อมวิธีผัดข้าวเป็นเม็ดเรียงสวย ร่วนซุย ไม่แฉะ ไม่ติดกระทะ เตรียมพริกน้ำปลามากินคู่กันเถอะ     วันหยุดอยากทำเมนูข้าวผัด กินกับครอบครัว โดยเฉพาะข้าวผัดกุ้งของโปรด แต่ทุกครั้งที่ทำบ้างก็ข้าวไหม้ติดกระทะ หรือไม่ก็ข้าวแฉะ อยากได้วิธีผัดข้าวให้อร่อยจัง กระปุกดอทคอมขอนำเสนอวิธีทำข้าวผัดกุ้ง สูตรจาก คุณมอแกนน้อย สมาชิกเว็บไซต์พันทิปดอทคอม ใส่กุ้งผัดกับข้าวจนหอม เม็ดข้าวเคลือบเนื้อไข่สวยงาม รสชาติอร่อยถูกปาก ถ้าอยากรู้ว่าทำอย่างไรเลื่อนลงไปดูเลยค่ะ 







     ตะโกน้อยชวนฝอย อร่อยกับข้าวผัดกุ้ง โดยคุณมอแกนน้อย สมาชิกเว็บไซต์พันทิปดอทคอม     สวัสดีครับ 2-3 วันที่ผ่านมา ยังไม่ได้ออกเรือหาปลา เพราะน้ำออกขุ่นขี้ปลาวาฬ น้ำก็เชี่ยวไหลแรง สมกับน้ำเกิดใหม่ซากแพลงก์ตอนพืช และสัตว์ที่ตายลงไหลตามสายน้ำที่พัดพาไป จะเริ่มจมลงสู่พื้นทะเล ยามที่น้ำหยุดเดิน คงต้องรอระยะเวลาที่จะออกจับปลา ล่าปู ในอีกวันสองวัน ช่วงนี้เลยต้องเก็บของเก่ากิน มีกุ้งเหลือจับฟรีซไว้วันก่อน 5-6 ตัว นึกอะไรไม่ออกจะทำกะเพรากุ้ง แต่ด้วยมีกุ้งไม่มาก จำต้องเปลี่ยนมาเป็นข้าวผัดแทน ว่ากันด้วยเรื่องข้าวผัด แต่ละบ้านปรุงแตกต่างกัน บ้างก็ให้เอาข้าวไปแช่เย็นก่อนนำมาผัด บ้างก็ผัดเลยด้วยข้าวปกติ บ้างก็ใช้ตำราเดียวกับตะโก คือใช้ข้าวหุงใหม่ ๆ เปิดฝาหม้อกันเลย แม่บ้านหลายคนมีปัญหาเกี่ยวกับข้าวผัด ทำยังไงก็ไม่อร่อย ข้าวแฉะบ้าง ติดกระทะบ้าง สารพัดปัญหาทำให้ข้าวไม่อร่อย วันนี้ตะโกจะปรุงข้าวผัดให้ดูนะครับ เทคนิคผัดข้าวมีนิดเดียว รสชาติก็ตามที่เราชอบครับส่วนผสม ข้าวผัดกุ้ง     • ข้าวหอมมะลิหุงสุก     • ผงรสดี 1 ช้อนชา      • น้ำตาลทราย      • ซอสถั่วเหลือง     • กุ้งสด     • ต้นหอมซอยวิธีทำข้าวผัดกุ้ง

     • ตะโกเลือกใช้ข้าวหอมมะลิหุงสุกใหม่จากหม้อ เปิดหม้อปาดหน้าข้าวชั้นบนกับกลางให้เข้ากัน ตักใส่จาน เปิดพัดลมไล่ความชื้นหรือไอน้ำออกไปก่อน หรือถ้าไม่ใช้พัดลมให้ตั้งทิ้งไว้สัก 5-7 นาที 

     • เมื่อข้าวเย็นลงแล้ว ก็ใส่เครื่องปรุงเพิ่มรสชาติของข้าวผัดลงไป ตะโกใช้ผงรสดี น้ำตาลทราย และซอสถั่วเหลือง

     • เอากุ้งสดไปฉ่าให้สุก ประมาณ 80-90% แล้วพักไว้

     • หากคิดจะผัดข้าวไม่ให้ติดกระทะ กระทะต้องร้อนนะครับ ตั้งกระทะให้ร้อนใส่น้ำมัน เกลี่ยน้ำมันให้เคลือบผิวกระทะด้านบน รอให้น้ำมันร้อน ใส่ไข่ลงไป 

     • ถ้าต้องการให้ไข่เคลือบเม็ดข้าวก็ใส่ข้าวตามทันที อาจจะต้องไล่ความชื้นนานหน่อย ถ้าไม่ต้องการให้ไข่เคลือบเม็ดข้าว ก็รอให้ไข่ขาวเริ่มสุกแล้วใส่ข้าวทับลงไป 

     • หรี่ไฟอ่อนลง แล้วผัดให้ไข่กับข้าว และเครื่องปรุงเข้ากัน  อย่าให้เครื่องปรุงสัมผัสกับน้ำมันในกระทะโดยตรง เพราะข้าวผัดจะไหม้ดูไม่สวย เอาเครื่องปรุงไว้ด้านบน แล้วใช้ตะหลิวคลุกจนเข้ากันดี ชิมรสชาติที่ต้องการ แล้วเร่งไฟขึ้นนิด ผัดต่อไปสักแป๊บ เม็ดข้าวจะดีดตัวดังเปรี๊ยะ ๆ เร่งไฟขึ้นถ้าต้องการให้หอมก้นกระทะ

     • จากนั้นจึงใส่กุ้ง ตามด้วยต้นหอมซอย รับรองไม่ติดกระทะแน่นอนครับ และข้าวก็ไม่แฉะ

     • ข้าวร่วน เรียงเม็ด กลิ่นหอมมาก่อน รสชาติข้าวหวานเค็มพอดี จะออกมัน ๆ มีกลิ่นต้นหอมซอยระเหยพร้อมไอหอมจากข้าวผัด กุ้งเหนียวหนุบหนับ ยิ่งเคี้ยวก็รับรสหวานจากเนื้อกุ้ง 

     • ราดพริกน้ำปลาลงไป เพิ่มความเค็มอีกนิด 

     • และมีความเผ็ดกัดโคนต้นหอม เคี้ยวพร้อมข้าวอร่อยลงตัว ปลายเขียวต้นหอมมีความฉุน ตัดเลี่ยนได้ดี

     • เนื้อโคนหางกุ้ง อร่อยกว่าส่วนอื่นๆ

     • แก้คอแห้ง ฝืดคอ ด้วยต้มยำปลาทูน้ำใส ๆ เปรี้ยวนำเค็ม เผ็ดตาม เนื้อปลาทูนุ่ม กลิ่นของปลาทูกลบกลิ่นข้าวผัด เนื้อปลามัน ข้าวคำ ปลาคำ แป๊บเดียวหมอจาน
+++++++++++++++++++
กุ้งกุลาดำ

     กุ้งสีดำมีลาย คือกุ้งกุลาดำครับ เมื่อตัวใหญ่ก็จะมีลายคล้ายม้าลาย และเสือ ผู้คนจึงตั้งชื่อว่า "กุ้งลายเสือ" หรือ "กุ้งม้าลาย" กุ้งชนิดนี้ เดิมเป็นกุ้งธรรมชาติ ชาวต่างชาติชอบเพราะเมื่อปรุงสุกแล้วสีจะสวยแดงสด      บ้านเราเริ่มเลี้ยงกุ้งชนิดนี้ มามากกว่า 30 ปี เป็นการเลี้ยงเพื่อแปรรูปส่งออก เพราะราคาซื้อในต่างประเทศสูง เราเลี้ยงกันมากขึ้น จนพื้นที่การเลี้ยงขยายรุกไปในป่าชายเลน นาข้าว นาโหนด เมื่อผลผลิตที่เริ่มมีมากขึ้น การส่งออกไปได้สวย เกษตรกรจึงเร่งกันผลิต มีการใช้ยาตามความเชื่อ มีการใช้เคมีในบ่อเลี้ยงตามคำโฆษณา มีอาหารเสริมที่อ้างสรรพคุณ เกษตรกรรายใหญ่กับรายย่อยใช้เคมีและยาแบบถูก ๆ ผิด ๆ ลืมพักผืนดินผืนน้ำ ก่อให้เกิดโรคระบาด ลามไปทั่วพื้นที่การเลี้ยง โรคที่ระบาดในช่วงนั้นที่ทำลายวงจรกุ้งกุลาดำคือ ตัวแดงดวงขาว ซึ่งในปัจจุบัน ก็ยังไม่ได้ข่าวการใช้ยารักษา หรือยับยั้งโรคนี้ลงได้ การเลี้ยงเริ่มลดลง เพราะบางรายหมดเงินหมดทองเพราะกุลาดำ คงมีแต่ผลผลิตที่ออกจากธรรมชาติ ป้อนสู่ตลาดบริโภค ส่วนตลาดส่งออกต้องจบลง เปลี่ยนมาเป็น กุ้งขาวแวนนาไมแทน      กุ้งกุลาเป็นกุ้งที่มีรสชาติดี เนื้อแน่นเหนียว สีสวยยามสุก แต่บางคนไม่ชอบเพราะจะบอกว่า เนื้อเหนียว ความจริงแล้วหากเรารู้จักการปรุง ใช้เวลาที่เหมาะสม กุ้งนี้จะมีความอร่อยไม่แพ้แชบ๊วยเลยสักนิด     กุ้งลายเสือเนื้อจะเหนียวเอาไปเผาดี กุ้งแชบ๊วยเนื้อนิ่มหวานกว่า ส่วนตัวผมชอบแชบ๊วยครับทำอาหารได้หลากหลาย กุ้งอีกชนิดก็กุ้งตะกาด คล้ายกุ้งขาวแวนนาไม แต่ผิวสากมาก จะกินอร่อยกว่ากุ้งขาวกุ้งแชบ๊วย

               กุ้งแชบ๊วย บ้างก็เรียก 
กุ้งหางแดง, กุ้งชีแฮ้ ในช่วงที่ตัวยังเล็ก แต่พอใหญ่ขึ้น จะเรียกแชบ๊วย 
กุ้งทะเลจริง ๆ แล้วมีไม่กี่ชนิด ทั้งใหญ่ขนาดแชบ๊วย เเละเล็กเท่ากุ้งเคย 
กุ้งชนิดนี้ถือว่ามีปริมาณมากกว่ากุลาดำในธรรมชาติ จับด้วยการดักอวน 
เรืออวนลากเขตน้ำตื้น พื้นทราย      กุ้งแชบ๊วยเป็นกุ้งที่มีเนื้อนุ่มกว่ากุลาดำ
 ความหวานขึ้นกับความสดของกุ้ง ในแผงขายตามตลาดกทม. จัดว่าสดพอประมาณ 
ถ้าหัวไม่คลอน แต่จะไม่อร่อยเท่าสดขึ้นจากทะเล เพราะความหวานในเนื้อหายไป 
คงไว้แต่ความนุ่ม กุ้งชนิดนี้ 
หากดูผิวเผินจะคล้ายกุ้งขาวแวนนาไมไซส์ใหญ่ขนาด25-30 ตัวกิโล 
วิธีสังเกตให้ดูผิวจะออกเหลือง มีไข่เหนือลำไส้ สีเขียวมองเห็นชัด 
ในขณะที่กุ้งขาวแวนนาไมจะไม่มีไข่อ่อนแบบกุ้งแชบ๊วย 
หากเลือกซื้อก็สังเกตที่ต้นคอกุ้ง อย่าให้หลวม ต้องติดกันไม่มีช่องว่าง 
จึงจะได้กุ้งที่สดกุ้งขาวแวนนาไม

     กุ้งขาวแวนนาไมเป็นกุ้งเลี้ยง
 ที่เริ่มเลี้ยงกันตั้งแต่หมดยุคของกุลาดำ 
พื้นเพกุ้งชนิดนี้เป็นกุ้งต่างชาติ พ่อแม่พันธุ์มาจากแฮทเชอรี (hatchery) 
ที่ฮาวาย แต่ปัจจุบัน เราสามารถเพาะพันธุ์ได้ด้วยการไขว้พ่อแม่พันธุ์ 
แต่จะไม่ดีเท่าแม่นอก พ่อนอก แท้ ๆ เลี้ยงกันทุกพื้นที่ที่ติดชายทะเล 
และขยายลามไปในพื้นที่น้ำจืด 
เนื่องจากสามารถเลี้ยงในความเค็มต่ำได้เช่นเดียวกับ กุ้งก้ามกราม

     กุ้งก้ามกราม
 นิยมเลี้ยงแบบแน่นหนา เพื่อให้ได้ปริมาณผลผลิตต่อไร่สูง กุ้งจึงแออัด 
และมีของเสียสะสมในบ่อสูง จึงจำเป็นต้องใช้เคมีจุลินทรีย์บำบัดในบ่อเลี้ยง 
หรือถ่ายน้ำในบ่อเลี้ยงมากกว่า กุ้งกุลาดำ กุ้งชนิดนี้ 
ถูกส่งเข้าโรงงานแปรรูป บางส่วนก็ถูกส่งขายต่างประเทศ 
บางส่วนก็ถูกขายในประเทศ ตามห้างสรรพสินค้าในตู้แช่แข็ง และร้านอาหารต่าง ๆ
 เช่นร้านสุกี้ ส่วนในตลาดสดเป็นกุ้งที่ไม่แปรรูป ขายพร้อมหัวและเปลือก 
มีขนาดที่แตกต่างกันไป     วิธีสังเกตในความสดของกุ้ง
 ผิวจะมันเป็นแวว หัวไม่คลอน ตัวใส ขนาด 40-50 ตัวต่อกิโลกรัมคือมาตรฐาน 
หากขนาดกุ้งเล็กลง เป็นกุ้งขนาด 80-90 ตัวต่อกิโลกรัม 
ให้ตั้งข้อสังเกตก่อนการซื้อ เพราะในความเป็นจริง กุ้งขนาดนี้ 
เกษตรกรจะไม่นิยมจับขาย เนื่องจากไม่ได้ราคา 
แต่ที่ต้องจับขายก็เพราะกุ้งมีปัญหาเลี้ยงไม่โต เกิดการระบาดของโรค ems 
หากปล่อยไว้ก็จะไม่เหลืออะไร ซึ่งปัญหานี้ เกษตรกรไม่มีทางเลือก 
เราเป็นผู้บริโภค จึงต้องเลือกว่าจะซื้อกุ้งไซส์นี้ตามแผงในตลาดไหม ? 
เพราะหาก มีการใช้สารเคมี ในช่วงที่พบว่ากุ้งปัญหา 
ผู้บริโภคอย่างเรานี่แหละ รับเต็ม ๆ ภาครัฐเองก็ไม่สามารถควบคุมได้ 
ถึงแม้จะมีการขึ้นทะเบียนการเลี้ยงไว้ กุ้งป่วยตาย เกิดโรคระบาด 
รัฐก็ไม่ได้มาให้ความช่วยเหลือในเคสนี้ 
คนเลี้ยงก็ต้องจับขายทันทีเมื่อรู้ว่าเกิดโรคระบาดในบ่อ 
คนซื้อก็ไม่รู้หรอกว่า กุ้งจากบ่อไหน ? มีโรคหรือสารตกค้างอะไรบ้าง ? 
เคสที่ยกตัวอย่างเรื่องขนาดกุ้งเล็ก      ตะโกไม่ได้หมายความว่ากุ้งทั้งหมดนะครับ
 จะมีกุ้งชนิดเดียวกัน ขนาดเดียวกัน ออกวางขายตามแผงในตลาด 
อีกประเภทหนึ่งคือ กุ้งที่เลี้ยงด้วยความหนาแน่น เมื่อเลี้ยงไปได้สัก 60 
กว่าวัน กุ้งติดแยะ จำเป็นต้องถ่ายกุ้งบางส่วนออก 
ก็จะทำการจับกุ้งในบ่อขึ้นขายบางส่วน เพื่อให้กุ้งที่เหลือ ไม่แออัด 
มีการเจริญเติบโตที่ดี ซึ่งจำเป็นต้องจับบางส่วนขาย จึงมีกุ้งไซส์ขนาด 
80-90 ตัวกิโลในท้องตลาด 
ซึ่งเราจะไม่มีทางทราบได้เลยว่ากุ้งไหนที่มาจากบ่อที่พาเชียล 
กุ้งไหนมาจากบ่อที่เป็นโรค เราเองต้องเป็นผู้ตัดสินว่าจะเลือกซื้อหรือไม่

     ตะโกน้อย
 ลาไปด้วยภาพสุดท้ายนะครับ บ่ายสามตะโกน้อยต้องไปตั้งแผงขายปลา 
หากขายหมดจะรีบกลับมาทำกับข้าวให้รับชมกันอีกนะครับ พบกันเมนูหน้าครับ 
กราบสวัสดี     
แค่เห็นภาพเมนูข้าวผัดกุ้งก็หิวจนท้องร้อง มื้อเย็นนี้สงสัยต้องจัดสักกระทะ
 ข้าวสวยพร้อม ไข่ไก่พร้อม เอาล่ะ… ขาดแต่กุ้งนี่แหละ 
ขอตัวไปซื้อกุ้งสักกิโลก่อนนะคะ บ๊ายบายค่ะขอขอบคุณข้อมูลและภาพประกอบจากคุณคุณมอแกนน้อย สมาชิกเว็บไซต์พันทิปดอทคอม 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






ข้าวผัดกุ้ง สูตรอาหารตามสั่งอร่อยทุกคำพร้อมเคล็ดลับผัดข้าวเม็ดสวย





อัปเดตล่าสุด 16 กันยายน 2562 เวลา 10:00:01
 49,027 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































