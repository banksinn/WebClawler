




เมนูอบอร่อย สูตรอาหารกลิ่นหอมทำง่ายแต่อร่อยมาก


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เมนูอาหารอื่นๆ












11 เมนูอบอร่อย กลิ่นหอมอิ่มท้องหลากสไตล์





9,372อ่าน














0












          เลือกทำกันเลยกับเมนูอบอร่อย มีทั้งเมนูไก่ หมู และกุ้ง ไม่ต้องมีเตาอบก็ทำได้ หน้าตาดีไม่มีซ้ำ กินวนไปได้ทุกมื้อ
 




             ใครกำลังหาอาหารมื้อต่อไป ลองมาทำเมนูอบกันดีไหม กระปุกดอทคอมขอนำเสนอเมนูอบอร่อย เช่น กุ้งอบวุ้นเส้น ไก่อบซอส ซี่โครงหมูอบซอส เป็นต้น ลองเลือกทำกันได้เลยจ้า
1. กุ้งอบวุ้นเส้น 



ภาพจาก คุณ nutchanart_ch สมาชิกเว็บไซต์พันทิปดอทคอม

          เมนูอบอันดับแรก ๆ ที่หลายคนนึกถึงนั่นคือ กุ้งอบวุ้นเส้น สูตรจาก คุณ nutchanart_ch สมาชิกเว็บไซต์พันทิปดอทคอม มาพร้อมกับซอสหมักกลิ่นหอมรสเข้มข้น ตักข้าวสวยรอเลยจ้า



ส่วนผสม กุ้งอบวุ้นเส้น


กุ้งก้ามกราม
วุ้นเส้น 80 กรัม
น้ำตาลทราย 2 ช้อนโต๊ะ
ซีอิ๊วดำ 2 ช้อนชา
ซอสหอยนางรม 2 ช้อนโต๊ะ
ซีอิ๊วขาว 2 ช้อนโต๊ะ
น้ำซุป 1 ถ้วย
เบคอน
ขิงแก่
กระเทียม
พริกไทยดำ
พริกไทยขาว
ขึ้นฉ่าย
ต้นหอม


วิธีทำกุ้งอบวุ้นเส้น

      1. ผสมเครื่องปรุงรส โดยใส่น้ำตาลทราย ซีอิ๊วดำ ซอสหอยนางรม ซีอิ๊วขาว และน้ำซุป ผสมให้เข้ากัน
      2. นำกุ้งลงไปแช่ในน้ำเครื่องปรุง แล้วตักขึ้นมาวางพักไว้ จากนั้นก็นำวุ้นเส้น (ที่แช่น้ำ) ลงไปคลุกกับส่วนผสม
      3. นำกระทะมาตั้งไฟอ่อน ๆ ผัดเบคอน ขิงแก่ กระเทียม และพริกไทยดำ ใส่วุ้นเส้นลงไปในกระทะ ตามด้วยกุ้งและขึ้นฉ่าย โรยพริกไทยขาว ปิดฝากระทะ อบด้วยไฟอ่อน 5 นาที
      4. เสร็จแล้วก็ยกลงมาจากเตา โรยต้นหอม เสิร์ฟทั้งกระทะ หรือจะตักใส่จานเสิร์ฟก็ได้ 
 

ดูวิธีทำ กุ้งอบวุ้นเส้น เพิ่มเติมคลิก

2. กุ้งอบเนยกระเทียม



ภาพจาก คุณดอกนางแย้ม สมาชิกเว็บไซต์พันทิปดอทคอม

          มาต่อกันที่เมนูกุ้งอบเนยกระเทียม สูตรจาก คุณดอกนางแย้ม สมาชิกเว็บไซต์พันทิปดอทคอม จับกุ้งผ่าหลังยัดเนยกระเทียมลงไป จากนั้นเอาไปอบจนสุก



ส่วนผสม กุ้งอบเนยกระเทียม


กุ้งสด
เนย
กระเทียมสับหยาบ
น้ำมันพืช


วิธีทำกุ้งอบเนยกระเทียม

     1. นำกุ้งมาล้างทำความสะอาด ผ่าหลังกุ้ง ใส่เนยกับกระเทียมในหลังกุ้งที่ผ่ากลาง
     2. ตั้งกระทะใส่น้ำมันนิดหน่อยกับเนยกระเทียมที่เหลือ เสร็จแล้วนำกุ้งลงไปจี่ในกระทะ พลิกซ้าย-ขวา ปิดฝาอบสักพัก เปิดฝาออก จัดใส่จานพร้อมเสิร์ฟ
 

ดูวิธีทำ กุ้งอบเนยกระเทียม เพิ่มเติมคลิก

3. กุ้งอบชีส



ภาพจาก คุณ nutchanart_ch สมาชิกเว็บไซต์พันทิปดอทคอม

           เมนูอบอร่อย ๆ เอาใจคนเลิฟชีสกับเมนูกุ้งอบชีส สูตรจาก คุณ nutchanart_ch สมาชิกเว็บไซต์พันทิปดอทคอม จับกุ้งยัดเนยกระเทียมและชีส เสร็จแล้วเอาไปอบจนสุก


ส่วนผสม กุ้งอบชีส


กุ้งแม่น้ำ (กุ้งก้ามกราม)
เนยเค็ม
กระเทียมสับหยาบๆ
พาร์สลีย์สับหยาบๆ 
พริกไทย
เกลือทะเล 
มอสซาเรลล่าชีส 


วิธีทำกุ้งอบชีส

     1. เริ่มจากการเตรียมกุ้ง ทำการล้างให้สะอาด จากนั้นใช้กรรไกรตัดตรงกลางส่วนหัวก่อน แล้วตัดตามส่วนเปลือกกลาง ใช้มีดผ่ากลางหลังกุ้งแล้วเอาเส้นดำ ๆ ออก เตรียมไว้
     2. เทเนย กระเทียมสับ และพาร์สลีย์ โรยพริกไทยเล็กน้อย ผสมให้เข้ากันจนเป็นเนื้อเดียวกัน
     3. นำกุ้งที่เตรียมไว้มาโรยด้วยเกลือทะเลและพริกไทย นำเนยที่ผสมไว้ทาลงไปในตัวกุ้งให้ทั่ว ๆ ใส่มอสซาเรลล่าชีส โรยพาร์สลีย์ลงไปนิดหน่อย
     4. นำไปอบใช้ไฟประมาณ 180 องศาเซลเซียส อบนาน 18 นาที เสิร์ฟร้อน ๆ จากเตาอบ
 

ดูวิธีทำ กุ้งอบชีส เพิ่มเติมคลิก

4. กุ้งอบเกลือ



ภาพจาก คุณ phorn_kitchen สมาชิกเว็บไซต์พันทิปดอทคอม

         ใครอยากทำเมนูอบแบบง่าย ๆ ขอนำเสนอกุ้งอบเกลือ สูตรจาก คุณ phorn_kitchen สมาชิกเว็บไซต์พันทิปดอทคอม จับส่วนผสมทั้งหมดลงไปอบจนสุก กินกับน้ำจิ้มซีฟู้ด



ส่วนผสม กุ้งอบเกลือ


กุ้งขาว 500 กรัม (ประมาณ 15 ตัว)
เกลือป่น 1 ช้อนชา
น้ำมันหอย 1 ช้อนโต๊ะ
ต้นหอม 2 ต้น (ใส่หรือไม่ใส่ก็ได้)
น้ำจิ้มซีฟู้ด 1 ถ้วย


วิธีทำกุ้งอบเกลือ


วางกุ้งเรียงใส่กระทะหรือหม้อ โรยเกลือกับน้ำมันหอย ใส่ต้นหอม ปิดฝาอบ 3-5 นาที ใช้ไฟแรง เสิร์ฟกับน้ำจิ้มซีฟู้ด
	 


ดูวิธีทำ กุ้งอบเกลือ เพิ่มเติมคลิก

5. ไก่อบซอส 3 รส



ภาพจาก คุณ bangbuatong60d สมาชิกเว็บไซต์พันทิปดอทคอม

            เอาใจลูกรักด้วยเมนูไก่อบซอส 3 รส สูตรจาก คุณ bangbuatong60d สมาชิกเว็บไซต์พันทิปดอทคอม จับเนื้อไก่เอาไปทอดพอสุกแล้วเอาไปอบกับซอสและมันเทศ แครอต และหอมใหญ่ จนนุ่ม


ส่วนผสม ไก่อบซอส 3 รส


ไก่
กระเทียม
มันเทศ หั่นเป็นชิ้นพอดีคำ
แครอต หั่นเป็นชิ้นพอดีคำ
หอมใหญ่ หั่นเป็นชิ้นพอดีคำ
ซอสมะเขือเทศ
น้ำตาลทราย
แม็กกี้
มะเขือเทศ (ใส่หรือไม่ใส่ก็ได้ตามชอบ)


วิธีทำไก่อบซอส 3 รส

     1. นำไก่มาทอดพอเหลือง (เพื่อไม่ให้อบแล้วเป็นเมือกและเนื้อยุ่ย)
     2. นำมันเทศ แครอต และหอมใหญ่ ไปผัดกับกระเทียมให้พอหอม พอหอมใหญ่เริ่มสุกให้ใส่น้ำ ปรุงรสด้วยซอสมะเขือเทศ น้ำตาลทราย และแม็กกี้ (ถ้าใครชอบมะเขือเทศให้ใส่ตามลงไปเลย)
     3. ใส่ไก่ที่ทอดไว้ลงไปอบ ปิดฝา อบทิ้งไว้ 1 ชั่วโมง (ถ้าใช้หม้อเทฟลอน ไม่ต้องคนบ่อยเพราะไม่ติดหม้อ แต่ถ้าเป็นหม้อสเตนเลสต้องหมั่นคน จะติดหม้อแล้วไหม้) ตักใส่จาน พร้อมเสิร์ฟ
 

ดูวิธีทำ ไก่อบซอส 3 รส เพิ่มเติมคลิก

6. ไก่อบซอสบาร์บีคิว 



ภาพจาก คุณ maekwansri สมาชิกเว็บไซต์พันทิปดอทคอม (#maekwansri)

           และแล้วก็ถึงเมนูอบที่รอคอยกับไก่อบซอสบาร์บีคิว สูตรจาก คุณ maekwansri สมาชิกเว็บไซต์พันทิปดอทคอม (#maekwansri) มาพร้อมวิธีทำซอสบาร์บีคิว ใส่ลูกผักชีและพริกไทยดำ


ส่วนผสม ไก่อบซอสบาร์บีคิว


ปีกไก่บน
ซอสมะเขือเทศ
น้ำตาลทราย
น้ำส้มสายชูหมัก
น้ำผึ้ง
ซีอิ๊วขาว
เกลือ
ลูกผักชีป่น
กระเทียมตำละเอียด
พริกไทยดำป่น


วิธีทำไก่อบซอสบาร์บีคิว

     1. ทำซอสบาร์บีคิว โดยนำส่วนผสมทุกอย่าง ยกเว้นปีกไก่ คนให้เข้ากันแล้วนำไปตั้งไฟให้พอเดือด พักไว้
     2. นำปีกไก่ไปทอดลงบนกระทะเทฟลอนให้หนังไก่สุกและเหลือง พักไว้
     3. อุ่นเตาอบไว้ที่อุณหภูมิ 350 องศาฟาเรนไฮต์ หรือ 180 องศาเซลเซียส และปูกระดาษฟอยล์บนถาดอบ
     4. ทาซอสบาร์บีคิวลงไปบนปีกไก่ วางลงบนถาดแล้วนำไปอบประมาณ 30 นาที นำออกมาทาซอสบาร์บีคิวอีกครั้ง อบอีกครั้งประมาณ 10 นาที นำออกมาทาซอสอีกครั้งแล้วจัดวางลงจาน เสิร์ฟได้เลย
 

ดูวิธีทำ ไก่อบซอสบาร์บีคิว เพิ่มเติมคลิก

7. ไก่อบซอสต้มยำพริกเผา



ภาพจาก คุณ isweet สมาชิกเว็บไซต์พันทิปดอทคอม

           ถ้าใครชอบเมนูไก่อบแบบแซ่บ ๆ ขอแนะนำเมนูไก่อบซอสต้มยำพริกเผา สูตรจาก คุณ isweet สมาชิกเว็บไซต์พันทิปดอทคอม ใส่น้ำพริกเผาหมักกับไก่จนครบเวลา 


ส่วนผสม ไก่อบซอสต้มยำพริกเผา


ปีกกลางไก่ 500 กรัม 
ซอสมะเขือเทศ 2 ถ้วย
น้ำพริกเผาต้มยำ 1 ช้อนโต๊ะ 
น้ำมันที่อยู่ในพริกเผา 1 ช้อนโต๊ะ


วิธีทำไก่อบซอสต้มยำน้ำพริกเผา

      1. ผสมไก่กับซอสมะเขือเทศ น้ำพริกเผาต้มยำ และน้ำมันน้ำพริกเผา เข้าด้วยกัน หมักทิ้งไว้ในตู้เย็นข้ามคืน หรือ 2 ชั่วโมง
      2. นำไปอบด้วยความร้อน 200 องศาเซลเซียส ด้านละ 7 นาที หรือจนสุกเหลือง สามารถใช้ไมโครเวฟ หรือย่างในกระทะเทฟลอน
 

ดูวิธีทำ ไก่อบซอสต้มยำพริกเผา เพิ่มเติมคลิก

8. ไก่อบกระเทียมพริกไทย



ภาพจาก คุณเนินน้ำ สมาชิกเว็บไซต์พันทิปดอทคอม

           เตรียมข้าวเหนียวรอเลย จะได้ทำเมนูไก่อบกระเทียมพริกไทย สูตรจาก คุณเนินน้ำ สมาชิกเว็บไซต์พันทิปดอทคอม จับไก่หมักกับซอสและเครื่องสมุนไพร เสิร์ฟกับน้ำจิ้มแจ่ว


ส่วนผสม สำหรับหมักไก่


น่องไก่ติดสะโพก 700 กรัม
กระเทียม 1 ช้อนโต๊ะ
พริกไทย 1+1/2 ช้อนชา
ซอสหอยนางรม 1+1/2 ช้อนโต๊ะ
ซีอิ๊วขาว 1+1/2 ช้อนชา
น้ำตาลทราย 2 ช้อนชา
เกลือป่นหยาบ 1+1/2 ช้อนชา


ส่วนผสม น้ำจิ้มแจ่ว


มะขามเปียก 50 กรัม
น้ำอุ่น 1 ถ้วย
น้ำตาลปี๊บ 5 ช้อนโต๊ะ
น้ำปลา 3 ช้อนโต๊ะ
ผักชีฝรั่งซอย 1 ช้อนโต๊ะ
หอมแดงซอย 1 ช้อนโต๊ะ
พริกป่น 1 ช้อนโต๊ะ
ข้าวคั่วป่น 1 ช้อนโต๊ะ


ส่วนผสม ข้าวเหนียวใบเตย


ข้าวเหนียว 100 กรัม
น้ำใบเตยผสมสีเขียวแอปเปิล สำหรับแช่ข้าวเหนียว
น้ำเปล่า สำหรับแช่ข้าวเหนียวและพรมข้าวเหนียว

หมายเหตุ : สามารถเปลี่ยนสีของข้าวเหนียวได้ สีชมพูจากน้ำดอกเฟื่องฟ้าผสมสีชมพู สีม่วงจากน้ำดอกอัญชันผสมสีม่วงหรือชมพูเล็กน้อย สีเหลืองจากน้ำขมิ้นผสมสีเหลือง

วิธีทำไก่อบกระเทียมพริกไทย

     1. แช่ข้าวเหนียวในน้ำใบเตยประมาณ 2-3 ชั่วโมง ซาวให้สะอาด พักให้สะเด็ดน้ำ เทข้าวเหนียวใส่หวด ปิดฝา นำไปนึ่งในน้ำเดือดประมาณ 20 นาที พอนึ่งครบ 15 นาที ให้พลิกข้าวเหนียวด้านล่างขึ้นด้านบนแล้วพรมน้ำเปล่าให้ทั่ว ปิดฝานึ่งต่ออีก 5 นาที หรือจนสุก (ในสูตรเลือกข้าวเหนียวสีเขียวและนึ่งในลังถึงโดยใช้ผ้าขาวบางรอง ใส่ใบเตยมัดเป็นปมลงไปตอนนึ่งด้วยเพื่อความหอม)
     2. ล้างทำความสะอาดไก่ พักให้สะเด็ดน้ำ จากนั้นหมักด้วยซอสหอยนางรม ซีอิ๊วขาว เกลือ น้ำตาล กระเทียบบุบหยาบ และพริกไทยบุบหยาบ พักไว้อย่างน้อย 1 ชั่วโมง หรือข้ามคืน
     3. นำเข้าเตาอบ อบจนไก่สุกเหลือง ใช้อุณหภูมิประมาณ 200 องศาเซลเซียส นานประมาณ 1 ชั่วโมง
     4. ทำน้ำจิ้มแจ่ว โดยแช่มะขามเปียกในน้ำอุ่นพอนุ่ม คั้นแล้วกรองเอาแต่น้ำ ผสมน้ำมะขามเปียก น้ำตาลปี๊บและน้ำปลา ยกขึ้นตั้งไฟปานกลาง เคี่ยวจนเหนียว เติมพริกป่น ข้าวคั่วป่น คนพอเข้ากันยกลงจากเตา พออุ่นตักใส่ถ้วยโรยด้วยผักชีฝรั่งและหอมแดง จัดใส่จานรองด้วยใบตอง
 

ดูวิธีทำ ไก่อบกระเทียมพริกไทย เพิ่มเติมคลิก

9. ซี่โครงหมูอบซอสบาร์บีคิว



ภาพจาก คุณ isweet สมาชิกเว็บไซต์พันทิปดอทคอม

          เตรียมซื้อซี่โครงหมูรอเลย เพื่อจะได้ทำเมนูซี่โครงหมูอบซอสบาร์บีคิว สูตรจาก คุณ isweet สมาชิกเว็บไซต์พันทิปดอทคอม จับซี่โครงหมูไปต้มจนสุกนุ่มกับซอสบาร์บีคิว 



ส่วนผสม ซี่โครงหมูอบซอสบาร์บีคิว


ซอสมะเขือเทศ 1 ขวดเล็ก (ประมาณ 3 ถ้วย)
ซอสพริก 2 ถ้วย (หรือวูสเตอร์ซอส)
ขิงอ่อนสับละเอียด 1/3 ถ้วย (ใช้ขิงแก่ก็ได้ใส่ในปริมาณตามชอบ)
กระเทียมสับละเอียด 1/3 ถ้วย
ออริกาโน่ 2 ช้อนโต๊ะ
โรสแมรี 1 ช้อนโต๊ะ
อบเชยป่น 2 ช้อนโต๊ะ 
เกลือ 1/2 ช้อนชา
พริกไทยขาวป่น ประมาณ 1 ช้อนโต๊ะ
น้ำผึ้ง 1/4 ถ้วย (ถ้าไม่มีให้ใช้น้ำตาลทราย)
ซี่โครงหมูแบบแผ่น 2 กิโลกรัม (pork spareribs)
น้ำเปล่า 4 ถ้วย

หมายเหตุ : ขิงและกระเทียมหากไม่ชอบเป็นชิ้น ๆ ให้นำไปปั่นจนละเอียดก่อนนำมาทำซอส

วิธีทำซี่โครงหมูอบซอสบาร์บีคิว

     1. เริ่มจากทำซอสบาร์บีคิว โดยผสมซอสมะเขือเทศกับซอสพริกเข้าด้วยกัน ตามด้วยขิงอ่อนสับ กระเทียมสับ ออริกาโน่ โรสแมรี อบเชย เกลือ พริกไทยขาวป่น และน้ำผึ้ง คนผสมให้เข้ากันเป็นซอสบาร์บีคิว พักไว้
     2. ตัดซี่โครงให้เป็นชิ้นตามชอบ (เพื่อให้ใส่หม้อหรือกระทะได้ง่าย ใครมีหม้อใหญ่ ๆ จะใส่ทั้งแผ่นก็ได้ตามสะดวก)
     3. ใส่ซี่โครงหมูลงไปในกระทะ เติมซอสบาร์บีคิวลงไป (หรือหม้อก็ได้ตามสะดวก) เติมน้ำเปล่าลงไปคนผสมให้ซอสละลายเข้ากัน จากนั้นนำซี่โครงใส่ลงไปในหม้อ ต้มพอเดือดแล้วเคี่ยวต่อด้วยไฟอ่อนประมาณ 1.30-2 ชั่วโมง (เพื่อให้ซอสเข้าเนื้อและเปื่อยนุ่ม)
หมายเหตุ : บางสูตรก็นำซี่โครงไปต้มในน้ำเปล่าจนนุ่ม จากนั้นนำมาทาซอสก่อนย่าง ขณะย่างก็ทาซอสเรื่อย ๆ จนเข้าเนื้อ แต่ไม่ว่าจะทำวิธีไหนก็ได้เหมือนกันนะคะ ตามความสะดวกของเราค่ะ
     4. นำซี่โครงที่เคี่ยวจนเนื้อนุ่มและซอสซึมเข้าเนื้อแล้วมาทาซอสบาร์บีคิวให้ชุ่มอีกครั้ง
     5. จากนั้นนำไปอบ (หรือย่างตามสะดวก) ที่อุณหภูมิประมาณ 180 องศาเซลเซียส ประมาณ 10-13 นาที จัดเสิร์ฟ ราดซอสบาร์บีคิวที่เหลือ 

วิธีจัดเสิร์ฟ


วิธีจัดเสิร์ฟจะมี 2 แบบ คือ แบบหงายและแบบคว่ำก็ได้ โดยทาซอสให้ชุ่มก่อนเสิร์ฟจะดูน่ากิน

เคล็ดลับ : สังเกตว่าซี่โครงบาร์บีคิวของอ้อจะเห็นเนื้อกระเทียมและขิงสับที่เนื้อซอสชัดเจน เป็นความชอบส่วนตัว ชอบเคี้ยวนิด ๆ แต่หากเพื่อน ๆ นำไปทำแล้วอยากได้ซอสเนียนสวยก็ให้ปั่นส่วนผสมก่อนนำมาทำซอสบาร์บีคิวนะคะ เนื้อซอสจะเนียนสวย

วิธีรับประทาน

     1. หงายชิ้นซี่โครงหมูขึ้นแล้วใช้มีดกรีดตรงเอ็นบาง ๆ กลางชิ้นกระดูกซี่โครงแต่ละซี่
     2. จากนั้นแซะกระดูกออกให้เหลือแต่เนื้อจึงรับประทานค่ะ (หากตัวซี่โครงเปื่อยได้ที่ กระดูกจะล่อนออกอย่างง่ายดาย)
 

ดูวิธีทำ ซี่โครงหมูอบซอสบาร์บีคิว เพิ่มเติมคลิก

10. ซี่โครงหมูอบซอส 



ภาพจาก อาหารง่าย ๆ สไตล์ rita

         มาต่อกันที่อีกเมนูซี่โครงหมูอบซอส สูตรจาก อาหารง่าย ๆ สไตล์ rita สูตรนี้ใส่มายองเนสกับสามสหาย เพิ่มความข้นจากซอสมะเขือเทศ เอาไปตุ๋นจนหมูนุ่มเปื่อย



ส่วนผสม ซี่โครงหมูอบซอส


ซี่โครงหมู 600 กรัม
ซอสมะเขือเทศ 1/4 ถ้วยตวง + 1 ช้อนโต๊ะ
ซอสหอยนางรม 1/4 ถ้วยตวง
ซีอิ๊วขาว 2 ช้อนโต๊ะ
มายองเนส 2 ช้อนโต๊ะ
สามสหาย 1 ช้อนโต๊ะ
น้ำเปล่า 2 ถ้วยตวง
เส้นสปาเกตตีลวกสุก
ผักเคียงตามชอบ สำหรับแต่ง
น้ำตาลทราย 1 ช้อนโต๊ะ (ใส่หรือไม่ใส่ก็ได้)
สามสหาย คือ รากผักชี กระเทียม และพริกไทยโขลก เรามักจะปั่นเอาไว้แล้วก็แช่ฟรีซ พอจะใช้ก็หยิบออกมาใช้ได้เลย 


วิธีทำซี่โครงหมูอบซอส

     1. หมักหมูด้วยเครื่องปรุงทุกอย่าง ยกเว้นน้ำเปล่า เป็นเวลาครึ่งชั่วโมง นำหมูไปนาบไฟในหม้อจนผิวสุกแล้วจึงเติมน้ำเปล่าลงไป ปิดฝา เปิดไฟแรง พอเดือดแล้วปรับเป็นไฟกลาง ตุ๋นไปจนกว่าน้ำจะงวด แล้วเนื้อหมูจะนุ่มกำลังดี
หมายเหตุ : ให้เทน้ำเปล่าลงในชามหมักหมู คนให้ซอสหมักหมูละลายแล้วจึงค่อยเทใส่หม้อ
     2. จัดเส้นสปาเกตตีใส่จาน ราดซี่โครงหมูอบซอสลงไป ตกแต่งจานด้วยผักเคียง พร้อมเสิร์ฟ
 

ดูวิธีทำ ซี่โครงหมูอบซอส เพิ่มเติมคลิก

11. หมูแดงอบ 



ภาพจาก คุณ shintaro สมาชิกเว็บไซต์พันทิปดอทคอม

            ใครอยากทำข้าวหมูแดงกินเอง ขอแนะนำวิธีทำหมูแดงอบ สูตรจาก คุณ shintaro สมาชิกเว็บไซต์พันทิปดอทคอม มาพร้อมวิธีหมักหมูแดง และน้ำราดหมูแดง


ส่วนผสม หมูแดงอบ


สันคอหมู หั่นเป็นก้อนตามแนวยาว
น้ำมันงา
น้ำตาลปี๊บ
ซีอิ๊วขาว
น้ำมันหอย
น้ำผึ้ง
ผงพะโล้
สีผสมอาหารสีส้ม
กระเทียมสับ
พริกไทยป่น


ส่วนผสม ไข่ต้ม


ไข่ไก่
เกลือ
น้ำส้มสายชู
สีผสมอาหารสีส้ม 1 ช้อนโต๊ะ ผสมน้ำ


ส่วนผสม น้ำราดหมูแดง


น้ำที่เหลือจากการหมักหมู
น้ำที่เหลือจากการย่างหมู
งาขาวคั่ว
แป้งมันละลายน้ำ
ข้าวสวย
แตงกวาสไลซ์
ต้นหอม
ผักชี


วิธีทำหมูแดงอบ

     1. น้ำมันงา น้ำตาลปี๊บ ซีอิ๊วขาว น้ำมันหอย น้ำผึ้ง ผงพะโล้ สีผสมอาหาร กระเทียมสับ และพริกไทยป่น คนผสมจนละลายเป็นเนื้อเดียวกัน
     2. ใส่สันคอหมูลงไปหมักกับเครื่องเมื่อครู่ คลุกให้ทั่ว หมักทิ้งไว้ในตู้เย็นอย่างน้อย 2 ชั่วโมง
     3. ต้มไข่ไก่โดยใส่เกลือและน้ำส้มสายชูลงไปด้วย ต้มนานประมาณ 10 นาที หลังจากน้ำเดือด ตักใส่ลงแช่ในน้ำเย็น
     4. ปอกเปลือกไข่ต้มออกแล้วนำไปคลุกลงในสีผสมอาหารที่ผสมน้ำไว้จนสีติดไข่ต้ม (ความเข้มของสีตามต้องการ) ตักขึ้น ผ่าครึ่งฟอง พักไว้
     5. นำหมูที่หมักไว้เข้าเตาอบ (ถ้าไม่มีสามารถใช้หม้ออบลมร้อน หรือย่างบนเตาถ่านก็ได้) หมั่นกลับด้านหมู อบจนสุกและเริ่มมีน้ำจากหมูหยดออกมา นำหมูออกจากเตา หั่นเป็นชิ้น ๆ ขนาดตามต้องการ
     6. ผสมน้ำที่เหลือจากการหมักหมูและน้ำที่หยดออกมาจากหมูในขณะย่าง นำขึ้นตั้งไฟ เติมน้ำสะอาดลงไปต้มจนเดือด จากนั้นเติมงาขาวคั่วและแป้งมันละลายน้ำลงไป เคี่ยวจนเหนียวตามต้องการ เติมน้ำมันงาเล็กน้อย (เพื่อเพิ่มความหอมและมันวาว) ยกลงจากเตา เตรียมไว้
     7. วางเนื้อหมูลงบนข้าวสวย ตามด้วยไข่ต้ม แตงกวา ต้นหอม และผักชี ราดน้ำหมูแดงลงไป พร้อมเสิร์ฟ
 

ดูวิธีทำ หมูแดงอบ เพิ่มเติมคลิก

จบไปแล้วสำหรับเมนูอบอร่อย มีทั้งเมนูไก่ เมนูหมู และเมนูกุ้ง ลองทำกินมื้อต่อไปกันได้เลยค่ะ

แนะนำเมนูอบสูตรอื่น ๆ ที่น่าสนใจ ใครสนใจทำเมนูไหนคลิกเลยจ้า

     ► 9 เมนูอบซอส อร่อยนุ่มชุ่มฉ่ำกินได้ไม่กลัวเบื่อ
     ► 5 เมนูอบวุ้นเส้น อาหารไทยกลิ่นหอมฉุยอิ่มอร่อย
     ► 11 เมนูอบชีส อาหารว่างฝรั่งเมนูชีส ยืดเยิ้มชวนพุงล้ำ
     ► 7 เมนูไก่อบซอส อร่อยนุ่มโปรตีนเน้นกับซอสชุ่มฉ่ำ
     ► เนื้ออบซอสพริกไทยดำ เนื้อแน่นเคี้ยวนุ่มฉ่ำซอส
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













11 เมนูอบอร่อย กลิ่นหอมอิ่มท้องหลากสไตล์




อัปเดตล่าสุด 15 กุมภาพันธ์ 2565 เวลา 11:52:26
 9,372 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































