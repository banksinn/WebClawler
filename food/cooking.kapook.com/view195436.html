




ไส้แซนด์วิช ทั้งคาวหวานคู่ซี้ขนมปังที่ขาดกันไม่ได้












































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






15 วิธีทำไส้แซนด์วิช ทั้งคาวหวานคู่ซี้ขนมปังที่ขาดกันไม่ได้




2,153,577อ่าน







0















     แจกฟรี ! สูตรไส้แซนด์วิช เหมาะเป็นอาหารเช้า จับคู่กับขนมปังแซนด์วิช จะทำกินเองหรือทำให้คนพิเศษก็แจ่ม







     ไส้แซนด์วิช มีอะไรบ้าง ? จากที่เคยทำแซนด์วิชปาดแยมหรือทาหมูหย็องน้ำพริกเผา ลองมาทำไส้แซนด์วิชแบบอื่น ๆ แก้เบื่อบ้างดีไหม เช่น ไส้ทูน่า ไส้ปูอัด ไส้แฮมชีส ไส้ไข่ดาว ไส้นูเทลล่า เอาล่ะ… พรุ่งนี้อาหารเช้าจัดสักเมนูดีกว่า

1. แซนด์วิชไส้หมูหย็อง






     ใครอยากกำจัดหมูหย็องเหลือ ๆ จับมาทำไส้หมูหย็อง สูตรจาก นิตยสาร gourmet & cuisine ความพิเศษคือครีเอตหน้าตาขนมปังได้ตามชอบโดยใช้ที่กดคุกกี้ เสร็จแล้วทาสลัดครีมแล้วโรยหมูหย็อง
ส่วนผสม ไส้หมูหย็อง      • ขนมปังแซนด์วิช (ชนิดที่ชอบ) 12 แผ่น      • หมูหย็อง 1/2 ถ้วย      • สลัดครีม 1 ขวดเล็ก      • ที่กดคุกกี้รูปต่าง ๆ วิธีทำไส้หมูหย็อง     1. กดขนมปังแซนด์วิชตามชอบ เตรียมไว้     2. ทาสลัดครีมบนขนมปังที่กดเป็นรูปร่างแล้วใส่หมูหย็อง บีบสลัดครีมโรยหน้า     + ดูวิธีทำเพิ่มเติมได้ที่ แซนด์วิชหมูหย็อง อิ่มอร่อยรับอรุณสุดน่ารัก
++++++++++++++++++
2. แซนด์วิชไส้ปูอัด

     เอาใจลูกรักด้วยแซนด์วิชไส้ปูอัดรับอรุณดีกว่า สูตรนี้ใส่ปูอัดฉีกเป็นเส้น และใส่แครอตเพิ่มสีสัน ถ้าอยากให้มีรสหวานหน่อยก็เติมน้ำผึ้งลงไปได้นะคะ ส่วนผสม ไส้ปูอัด      • ปูอัด 200  กรัม (ฉีกเป็นเส้นแล้วสับหยาบ ๆ)      • แครอต 1/2 ถ้วย (ขูดเป็นเส้น ๆ แล้วสับหยาบ ๆ)      • มายองเนส 100  กรัม      • ขนมปังแผ่น (ตามชอบ)วิธีทำไส้ปูอัด      1. ผสมปูอัด แครอต และมายองเนสเข้าด้วยกัน (ถ้าต้องการหวานสามารถใส่น้ำผึ้ง น้ำเชื่อม หรือน้ำตาลทรายได้)     2. ตักส่วนผสมไส้ปูอัดลงตรงกลางแผ่นขนมปัง (ปริมาณตามชอบ) เกลี่ยให้เรียบเสมอกัน (แต่ไม่ต้องสุดขอบขนมปังเพื่อความสวยงามและป้องกันไส้ล้นออกมา)     3. ประกบด้วยขนมปังอีกแผ่น ตัดเป็นชิ้น พร้อมเสิร์ฟ     + ดูวิธีทำเพิ่มเติมได้ที่ แซนด์วิชไส้ปูอัด เมนูขนมปังง่าย ๆ จะมื้อไหน ๆ ก็อิ่มท้อง
++++++++++++++++++
3. แซนด์วิชไส้รวมมิตร

     เติมพลังยามเช้าด้วยแซนด์วิชไส้รวมมิตร สูตรจาก คุณ iamrabbiy สมาชิกเว็บไซต์พันทิปดอทคอม จับขนมปังใส่ไส้กรอก ชีส และไข่ดาวน้ำ พร้อมกับผักต่าง ๆ ตามชอบส่วนผสม ไส้รวมมิตร      • ขนมปังโฮลวีต 2 แผ่น      • ผักสลัด      • ไส้กรอกไขมันต่ำ หั่นครึ่งยาว      • ชีสไขมันต่ำ 1 แผ่น      • ไข่ดาวน้ำไมโครเวฟ (ดูวิธีทำไข่ดาวน้ำด้วยไมโครเวฟ คลิก)      • ซอสมะเขือเทศ (สูตรโซเดียมต่ำ)      • ผักสลัดวิธีทำไส้รวมมิตร     1. วางผักสลัดลงไปบนขนมปัง ตามด้วยไส้กรอก ชีส และไข่ดาวน้ำ ราดซอสมะเขือเทศตามชอบ นำขนมปังอีกแผ่นประกบลงไป     2. นำเข้าเตาอบ (สามารถใช้ไมโครเวฟ หรือย่างบนกระทะเทฟลอนก็ได้อร่อยเหมือนกัน) อบแค่พอชีสละลาย     + ดูวิธีทำเพิ่มเติมได้ที่ อาหารคลีนแบบไทย 29 เมนู กินแล้วชีวิตดี๊ดี ไขมันต่ำอิ่มโปรตีนประโยชน์เต็ม
++++++++++++++++++
  4. แซนด์วิชไส้ไข่ดาว





     เอาใจคนอยากทำไส้แซนด์วิชง่าย ๆ พบกับแซนด์วิชไส้ไข่ดาว สูตรจาก คุณ iamrabbiy สมาชิกเว็บไซต์พันทิปดอทคอม จับไข่ไปทอดโดยไม่ใช้น้ำมัน ไข่แดงสุกตามชอบ ราดซอสมะเขือเทศและใส่ผักสลัดส่วนผสม ไส้ไข่ดาว      • ขนมปังโฮลวีต 2 แผ่น (ตัดขอบเพื่อความสวยงาม)      • ไข่ไก่ 1 ฟอง      • ซอสมะเขือเทศ (สูตรโซเดียมต่ำ)      • ผักสลัด      • มะเขือเทศหั่นแว่นวิธีทำไส้ไข่ดาว     1. ทอดไข่ดาวโดยไม่ใส่น้ำมัน เตรียมไว้     2. นำไข่ดาวไปวางลงบนขนมปังแผ่นล่าง ราดด้วยซอสมะเขือเทศโซเดียมต่ำ วางผักกาดเขียวและมะเขือเทศลงไป แล้วประกบด้วยขนมปังอีกแผ่น      3. ใช้มีดหั่นเป็นรูปสี่เหลี่ยม 4 ชิ้น ห่อด้วยกระดาษลอกลาย มัดด้วยเชือกป่าน พร้อมเสิร์ฟ     + ดูวิธีทำเพิ่มเติมได้ที่ อาหารคลีนแบบไทย 29 เมนู กินแล้วชีวิตดี๊ดี ไขมันต่ำอิ่มโปรตีนประโยชน์เต็ม
++++++++++++++++++
5. แซนด์วิชไส้ไข่คน




      ใครมีไข่เยอะแยะลองแบ่งมาทำแซนด์วิชไส้ไข่คน สูตรจาก คุณ fillerneck สมาชิกเว็บไซต์พันทิปดอทคอม จับไข่ไก่กวนกับครีมพอสุก เสร็จแล้วทาบนขนมปังแล้วเอาไปทอดจนขนมปังกรอบส่วนผสม ไส้ไข่คน      • ขนมปังตัดขอบ ประมาณ 4 แผ่น      • ครีม 3-4 ช้อนโต๊ะ      • ไข่ไก่ สำหรับชุบ 3 ฟอง      • ไข่ไก่ สำหรับทำไข่กวน 1 ฟอง      • เนย กับ มายองเนส ปริมาณเท่า ๆ กัน      • เกลือ      • น้ำตาลทราย หรือซอสสตรอว์เบอร์รี (ไม่ใส่ก็ได้)วิธีทำไส้ไข่คน     1. ตั้งกระทะใช้ไฟกลาง เริ่มทำไข่กวน โดยผสมครีม 1-2 ช้อนโต๊ะ กับไข่ 1 ฟอง คนผสมพอสุก ยกลงพักไว้     2. ตัดขนมปังเป็นชิ้นสามเหลี่ยม หรือถ้าชอบแบบทั้งแผ่นก็ได้เช่นกัน      3. ผสมเนยกับมายองเนสเข้าด้วยกัน แล้วทาบนแผ่นขนมปังด้านในที่จะวางไส้ลงไป     4. ตีไข่กับครีมเข้าด้วยกัน ใส่ไข่กวนลงไป คนผสมพอเข้ากัน ตักลงไปวางบนขนมปังแผ่นล่าง เอาขนมปังแผ่นบนประกบลงไป บีบขอบขนมปังให้ติดกัน โดยเอาไข่ไก่ทาลงที่ขอบเพื่อเป็นตัวประสาน      5. ตั้งกระทะใช้ไฟกลางค่อนไปทางอ่อน ใส่น้ำมันลงไปพอร้อนแล้วค่อย ๆ เอาขนมปังชุบไข่ใส่ลงไปทอดจนสุกเหลืองทั้งสองด้าน ตักใส่จานยกเสิร์ฟ โรยน้ำตาล หรือราดซอสสตรอว์เบอร์รี     + ดูวิธีทำเพิ่มเติมได้ที่ ขนมปังไส้ไข่กวน แซนด์วิชทอดไอเดียแจ่มเอาใจคุณหนู
++++++++++++++++++
  6. แซนด์วิชไส้ชีสไข่ดาว





     แซนด์วิชไส้ไข่ดาวก็ว่าฟินแล้วนะ แต่ถ้าเติมออปชั่นอย่างชีสลงไปคงฟินขึ้นไปอีก พบกับแซนด์วิชไส้ชีสไข่ดาว สูตรจาก คุณ kaataii2 สมาชิกเว็บไซต์พันทิปดอทคอม ทอดไข่ดาวสุกตามชอบแล้วโปะชีสลงไปให้พอเยิ้ม เสร็จแล้วท็อปด้วยผักสดส่วนผสม ไส้ชีสไข่ดาว      • ขนมปังโฮลวีต 2 แผ่น      • ไข่ไก่ 1 ฟอง      • ชีส 1 แผ่น      • ผักตามชอบวิธีทำไส้ชีสไข่ดาว     1. นำขนมปังโฮลวีตไปจี่บนกระทะให้พอกรอบ ๆ พักไว้      2. ทอดไข่ดาวบนกระทะที่โรยน้ำมันบาง ๆ พอสุกตามชอบแล้วนำชีสโปะด้านบนไว้ให้ความร้อนมันระอุผ่านไข่ขึ้นมา ให้พอเยิ้มนิด ๆ เสร็จแล้วนำไปวางบนขนมปังที่พักไว้      3. วางผักลงไปให้สวยงาม ประกบให้เรียบร้อยแล้วผ่าครึ่ง     + ดูวิธีทำเพิ่มเติมได้ที่ 28 สูตรอาหารคลีน ทั้งคาวหวานแบบง่าย ๆ คนอื่นทำได้เราก็ทำได้
++++++++++++++++++
  7. แซนด์วิชไส้ครีมชีส





      ไปซื้อครีมชีสรอไว้เลย จะได้มาทำไส้ครีมชีส สูตรจาก คุณแม่นกกะอันนา สมาชิกเว็บไซต์พันทิปดอทคอม สูตรนี้ใส่แฮม แตงกวา แครอต และต้นหอม เคล้ากับครีมชีส ส่วนผสม ไส้ครีมชีส      • ขนมปัง 2-4 แผ่น      • ครีมชีส 150 กรัม      • แฮมหั่นชิ้นเล็ก 1 ช้อนโต๊ะ (หรือตามชอบ)      • แตงกวา (หั่นชิ้นเล็ก) 1 ช้อนโต๊ะ (ปอกเปลือก เอาไส้ออก เพราะไส้จะคายน้ำออกมา ทำให้ครีมแฉะ)      • แครอต (หั่นชิ้นเล็ก) 1 ช้อนโต๊ะ (หรือตามชอบ)      • ต้นหอม (chives) หรือต้นหอมจีน (schnittlauch) 1 ช้อนโต๊ะ      • เกลือ (ปรุงรส)      • พริกป่น (ปรุงรส)      • พริกไทย (ปรุงรส)      • ไข่ไก่ 1 ฟอง      • เนยสด 1 ช้อนโต๊ะวิธีทำไส้ครีมชีส      1. ในชามใส่ครีมชีส แตงกวา แฮม แครอต และต้นหอม ปรุงรสด้วยเกลือ พริกป่น และพริกไทย คลุกเคล้าให้เข้ากัน นำครีมชีสมาทาบนแผ่นขนมปัง มากน้อยตามชอบ แล้วก็นำขนมปังอีกแผ่นมาประกบ      2. ตีไข่ใส่จาน เติมเกลือ ตีให้เข้ากันเหมือนทำไข่เจียว แล้วก็นำขนมปังแซนด์วิชมาชุบกับไข่ทั้งสองด้านให้ชุ่ม      3. นำกระทะขึ้นตั้งไฟอ่อนค่อนไปทางปานกลาง ใส่เนยลงไป ตามด้วยขนมปังแซนด์วิช โรยหน้าขนมปังด้วยพริกป่น พริกไทย และต้นหอม รอจนกว่าขนมปังด้านล่างเหลืองและไข่สุกกรอบแล้วจึงกลับด้าน      4. อีกด้านก็ทำเหมือนเดิม โรยหน้าขนมปังด้วยพริกป่น พริกไทย และต้นหอม รอจนกว่าขนมปังด้านล่างเหลืองและไข่สุกกรอบ ตักใส่จาน      + ดูวิธีทำเพิ่มเติมได้ที่ แซนด์วิชทอดไส้ครีมชีส เมนูขนมปังทอดหอมกรอบเติมพลังยามท้องร้อง
++++++++++++++++++
   8. แซนด์วิชไส้ฮาวายเอี้ยน



     และแล้วก็ถึงไส้แซนด์วิชที่รอคอยนั่นคือ ไส้ฮาวายเอี้ยน สูตรจาก คุณแม่นกกะอันนา สมาชิกเว็บไซต์พันทิปดอทคอม ใส่สับปะรด แฮม เชอร์รี และชีส ปรุงรสด้วยพริกป่นและพริกไทย สุดท้ายโรยโรสแมรีส่วนผสม ไส้ฮาวายเอี้ยน      • ชีสแผ่น ตามชอบ      • เชอร์รีในน้ำเชื่อม (maraschino cherries)      • ขนมปัง 2 แผ่น      • เนยสด      • สับปะรดกระป๋อง 2 ชิ้น       • เชอร์รีในน้ำเชื่อม (maraschino cherries) 2 ลูก      • แฮม ปริมาณตามชอบ       • ชีสแผ่น ตามชอบ (แนะนำ ชีสกรูว์แยร์แผ่นกึ่งแข็งค่ะ จะทำให้แซนด์วิชอร่อยมาก)      • ใบโรสแมรีสดหั่นละเอียด หรือออริกาโน่อบแห้ง      • พริกป่น       • พริกไทย วิธีทำไส้ฮาวายเอี้ยน     1. นำขนมปังทั้ง 2 แผ่นมาทาเนยแผ่นละ 1 ด้านให้ทั่ว กลับด้านขนมปังที่ไม่ได้ทาเนยให้อยู่ด้านบน แล้วก็วางสับปะรด ตามด้วยเชอร์รี ใส่แฮม และชีสแผ่นตามต้องการ สุดท้ายนำเอาขนมปังอีกแผ่นมาประกบ โดยนำด้านที่ทาเนยไว้ด้านบน     2. นำไปทอดในกระทะใช้ไฟอ่อนถึงปานกลาง อย่าใช้ไฟแรงเพราะขนมปังจะไหม้เร็วและชีสก็จะไม่ละลาย ใช้ตะหลิวกดขนมปังให้ยุบตัวลงมาเล็กน้อย จะได้ประกบกันแน่นขึ้น โรยหน้าขนมปังด้วยใบโรสแมรี พริกป่น และพริกไทย เมื่อขนมปังกรอบแล้วก็กลับด้านทำเหมือนเดิม      3. โรยหน้าขนมปังด้วยใบโรสแมรีสด พริกป่น และพริกไทย เบาไฟลง รอให้ชีสละลาย (ถ้าใส่แฮมกับชีสหลายชั้น ชีสจะไม่ละลาย จะต้องปิดฝากระทะ 2-3 นาที ชีสถึงจะละลาย หรือนำเข้าเตาอบที่อุณหภูมิ 200 องศาเซลเซียส ประมาณ 2-3 นาที) ตัดเสิร์ฟ     + ดูวิธีทำเพิ่มเติมได้ที่ ขนมปังแซนด์วิชฮาวายเอี้ยน สูตรอาหารเช้าแนว ๆ เครื่องแน่นไม่จำเจ
++++++++++++++++++
   9. แซนด์วิชไส้คาโบนารา 

     ใครจะไปรู้ว่าซอสคาโบนาราจะเอามาทำไส้แซนด์วิชได้อร่อย พบกับแซนด์วิชไส้คาโบนารา สูตรจาก นิตยสารแม่บ้าน ใส่แฮม เห็ด และหอมใหญ่ เคล้ากับวิปครีมและชีส เสร็จแล้วเอาไปทาบนขนมปังส่วนผสม ไส้คาโบนารา      • ขนมปังแซนด์วิช 10 แผ่น      • หอมใหญ่สับหยาบ 50 กรัม      • น้ำมันพืช 1+1/2 ช้อนโต๊ะ      • แป้งสาลีอเนกประสงค์ 2+1/2 ช้อนชา      • แฮมหั่นเต๋าเล็ก 150 กรัม      • เห็ดฟางหั่นชิ้น 100 กรัม      • วิปครีมชนิดจืด 1/4 ถ้วยตวง      • นมสด 1/2 ถ้วยตวง      • ไข่แดง 1 ฟอง      • เกลือป่นหยาบ 1/4 ช้อนชา      • พริกไทยดำป่นหยาบ 1 ช้อนชา      • พาร์มีซานชีสขูด 50 กรัม      • พาร์สลีย์สับ 1 ช้อนโต๊ะ      • ไข่ไก่สำหรับชุบ      • เกล็ดขนมปังสำหรับคลุก      • น้ำมันพืช (สำหรับทอด)      • ไม้จิ้มฟันวิธีทำไส้คาโบนารา     1. ตั้งกระทะใส่น้ำมันพืชพอร้อน ใส่หอมใหญ่ลงผัดพอสุกใส      2. ใส่แป้งสาลีลงผัดพอสุก ใส่เห็ดฟางกับแฮม ผัดพอทั่ว      3. ผสมวิปครีม นมสด และไข่แดง คนให้เข้ากัน ใส่ลงไปในส่วนผสมแป้งสาลี ผัดพอเข้ากันดี      4. ปรุงรสด้วยเกลือป่นกับพริกไทยดำป่น ผัดต่อจนส่วนผสมมีลักษณะข้น ใส่พาร์มีซานชีส คนจนเข้ากันดี โรยพาร์สลีย์ คนให้เข้ากันอีกครั้ง ยกลง พักไว้ให้เย็นสนิท     5. ใช้ไม้คลึงรีดขนมปังแซนด์วิชให้แบน ตักไส้คาโบนาราใส่ลงไป พับขนมปังเป็นรูปสี่เหลี่ยม ใช้ไม้จิ้มฟันกลัดขนมปังให้ติดกัน      6. นำขนมปังลงชุบไข่ไก่ แล้วคลุกกับเกล็ดขนมปังจนทั่ว พักไว้     7. ตั้งกระทะใส่น้ำมันพืชพอร้อน นำขนมปังลงทอดจนสุกเหลือง ตักขึ้น ดึงไม้จิ้มฟันออก พักไว้ให้สะเด็ดน้ำมัน     + ดูวิธีทำเพิ่มเติมได้ที่ แซนด์วิชทอดไส้คาโบนารา กรอบนุ่มอร่อยเก๋ ทำขายแจ่ม
++++++++++++++++++
   10. แซนด์วิชไส้แฮมชีส





      น่ากินไม่มีเบื่อสำหรับไส้แฮมชีส สูตรจาก คุณย่าน้องวิน สมาชิกเว็บไซต์พันทิปดอทคอม จับแฮมโรยพริกไทยและเกลือ เพิ่มความอร่อยด้วยชีส เสร็จแล้วก็ประกบขนมปังส่วนผสม ไส้แฮมชีส      • ขนมปังแผ่น      • แฮม      • ไอริช เชดดาร์ชีส (irish cheddar)      • เนยสด      • พริกไทย      • เกลือป่น วิธีทำไส้แฮมชีส     1. เตรียมขนมปัง 2 แผ่นแล้วทาเนยที่ขนมปัง วางแฮมบนขนมปังตามความชอบ โรยพริกไทยและเกลือป่นเล็กน้อย ส่วนขนมปังอีกแผ่นหั่นชีส วางตามต้องการ จากนั้นประกบขนมปังแล้วจัดการหั่นครึ่ง     2. นำไปอบให้ชีสเยิ้ม ๆ หน่อย จัดใส่กล่อง พร้อมผักเพิ่มวิตามินค่ะ     + ดูวิธีทำเพิ่มเติมได้ที่ แซนด์วิชแฮมชีส อาหารว่างเมนูขนมปังกรอบนอกนุ่มใน ชีสเยิ้ม ๆ
++++++++++++++++++
  



11. แซนด์วิชไส้นูเทลล่ากล้วยหอม





      เบื่อไส้แซนด์วิชแบบคาวก็ลองเปลี่ยนมาทำไส้แซนด์วิชแบบหวานดีกว่า พบกับไส้นูเทลล่ากล้วยหอม สูตรจาก คุณน้องซาแมนต้า สมาชิกเว็บไซต์พันทิปดอทคอม ทานูเทลล่าบนขนมปังแล้ววางเรียงกล้วยหอมลงไปจนทั่ว เสร็จแล้วก็เอาขนมปังไปทอดด้วยเนยจนกรอบหอมส่วนผสม ไส้นูเทลล่ากล้วยหอม      • กล้วยหอม      • ช็อกโกแลตนูเทลล่า      • ขนมปัง      • เนยสดวิธีทำไส้นูเทลล่ากล้วยหอม     1. ปอกเปลือกกล้วยหอมออกแล้วสไลซ์เป็นชิ้นบาง ๆ     2. ทาช็อกโกแลตนูเทลล่าลงบนขนมปังทั้ง 2 แผ่น โดยทาแค่ด้านเดียวเท่านั้น วางเรียงกล้วยหอมสไลซ์บนขนมปังที่ทานูเทลล่า 1 แผ่น     3. นำขนมปังอีก 1 แผ่น มาประกบทับลงไปแล้วใช้มือกดเบา ๆ     4. นำกระทะขึ้นตั้งไฟกลาง ใส่เนยลงไป รอให้เนยละลาย นำขนมปังที่เตรียมไว้ใส่ลงไปในกระทะเพื่อให้เนยซึมเข้าไปในขนมปังด้านล่างอย่างทั่วถึง หลังจากนั้นให้กลับด้านขนมปังขึ้นแล้วใส่เนยลงไปอีกครั้ง จากนั้นนำขนมปังด้านที่ยังไม่มีเนยวางลงไป ปิ้งขนมปังให้กรอบเหลืองทั้ง 2 ด้าน จัดใส่จาน     + ดูวิธีทำเพิ่มเติมได้ที่ ขนมปังแซนด์วิชไส้นูเทลล่ากล้วยหอม อาหารเช้าหวานนุ่มชุ่มลิ้น
++++++++++++++++++
  12. แซนด์วิชไส้แฮมชีสคลีน





      ใครกลัวอ้วนเหมือนกัน มาลองทำแซนด์วิชไส้แฮมชีสคลีน สูตรจาก คุณ iamrabbiy สมาชิกเว็บไซต์พันทิปดอทคอม ทีเด็ดคือใส่แฮมลีนและชีสไขมันต่ำ ใช้เวลาไม่นานก็ได้กินแล้วส่วนผสม ไส้แฮมชีสคลีน      • ขนมปังโฮลวีต 2 แผ่น      • แฮมลีน (lean) 1 แผ่น      • ชีสไขมันต่ำ (less fat) 1 แผ่นวิธีทำไส้แฮมชีสคลีน     1. วางแฮมลีนลงไปบนขนมปัง ตามด้วยชีส นำขนมปังอีกแผ่นประกบลงไป     2. นำเข้าเตาอบ (สามารถใช้ไมโครเวฟ หรือย่างบนกระทะเทฟลอนก็ได้อร่อยเหมือนกัน) อบแค่พอชีสละลายแล้วนำออกมาหั่นทแยงมุมเป็นสามเหลี่ยมพร้อมเสิร์ฟ     + ดูวิธีทำเพิ่มเติมได้ที่ อาหารคลีนแบบไทย 29 เมนู กินแล้วชีวิตดี๊ดี ไขมันต่ำอิ่มโปรตีนประโยชน์เต็ม
++++++++++++++++++
  13. แซนด์วิชไส้อะโวคาโดถั่วขาว





     ใครไม่อยากกินไส้แซนด์วิชใส่เนื้อสัตว์ก็ขอนำเสนอไส้อะโวคาโดถั่วขาว สูตรจาก นิตยสาร gourmet & cuisine จับอะโอคาโดผสมกับถั่วขาว กินกับมะเขือเทศย่างและผักโขมเบบี้
ส่วนผสม ไส้อะโวคาโดถั่วขาว (สำหรับ 4 ที่)


      • ขนมปังซาวร์โดสไลซ์ 4 คู่ (หรือขนมปังตามชอบ)      • อะโวคาโดสเปรด 1/2 ถ้วย      • ถั่วขาวต้มสุกบดหยาบ 1/2 ถ้วย      • ใบโหระพาอิตาเลียนซอย 2 ช้อนโต๊ะ      • มะเขือเทศหั่นแว่นย่าง 8 ชิ้น      • ดิจองมัสตาร์ด 1 ช้อนโต๊ะ      • เกรนมัสตาร์ด 1 ช้อนโต๊ะ      • เนยสดชนิดเค็ม (พักให้นุ่ม) 1 ช้อนโต๊ะ      • พริกฮาลาเปโยดอง (หั่นสี่เหลี่ยมลูกเต๋าเล็ก) 1 ช้อนชา      • ผักโขมเบบี้ ปริมาณตามชอบวิธีทำไส้อะโวคาโดถั่วขาว     1. ผสมอะโวคาโดสเปรดกับถั่วขาว (เพื่อความสะดวกใช้ถั่วขาวกระป๋องแทนถั่วขาวต้มสุกก็ได้แต่ควรล้างน้ำเกลือออกก่อน) พริกฮาลาเปโยดอง และใบโหระพาอิตาเลียน คลุกให้เข้ากัน     2. ย่างขนมปังให้ร้อนและกรอบ     3. ทามัสตาร์ดทั้ง 2 ชนิดและเนยบนขนมปังให้ทั่ว ตักสเปรดอะโวคาโดถั่วขาวใส่ วางมะเขือเทศย่างและผักโขมเบบี้ ประกบด้วยขนมปังอีกแผ่น เสิร์ฟทันที     หมายเหตุ : อะโวคาโดสเปรด (avocado spread) เป็นอะโวคาโดบดสำเร็จมีส่วนผสมของครีมชีส มีขายเป็นกระปุกในชั้นแช่เย็นของซูเปอร์มาร์เกตขายสินค้านำเข้า จะใช้อะโวคาโดสุกแทนก็ได้     + ดูวิธีทำเพิ่มเติมได้ที่ แซนด์วิชอะโวคาโดถั่วขาว มื้อเช้าแบบฝรั่งไฮโซจัดแน่นอิ่มท้อง
++++++++++++++++++
  

14. แซนด์วิชไส้ชีส





     เอาใจสาวกชีสด้วยวิธีทำไส้ชีส เริ่มจากทาซอสเบชาเมลที่ขนมปังและวางชีสลงไป เสร็จแล้วก็ประกบด้วยขนมปังและเอาไปชุบไข่ไก่และเกล็ดขนมปังก่อนทอดส่วนผสม ไส้ชีส      • ขนมปังตัดขอบ 4 แผ่น      • ซอสเบชาเมล      • มอสซาเรลล่าชีสสไลซ์      • แป้งสาลีอเนกประสงค์ 1 ถ้วย      • ไข่ไก่ 2 ฟอง      • นมสด 1 ช้อนโต๊ะ      • เกลือ      • พริกไทยดำป่น      • เกล็ดขนมปัง 1 ถ้วย      • น้ำมันพืช 2 ถ้วยวิธีทำไส้ชีส     1. ทาซอสเบชาเมลที่ขนมปังแซนด์วิชแผ่นล่าง วางชีส ประกบด้วยขนมปังแซนด์วิชแผ่นบนที่ทาซอสเบชาเมลแล้ว     2. นำแซนด์วิชไปคลุกกับแป้งจนทั่วทั้งสองด้าน     3. ตอกไข่ไก่กับนมสดใส่จาน ปรุงรสด้วยเกลือและพริกไทย ตีจนเข้ากัน เอาแซนด์วิชลงมาชุบจนทั่วทั้งสองด้าน เสร็จแล้วเอาไปคลุกกับเกล็ดขนมปังจนทั่วทั้งสองด้าน     4. ตั้งกระทะใส่น้ำมันพืชลงไป ใช้ไฟปานกลางค่อนข้างแรง พอน้ำมันร้อนใส่แซนด์วิชลงไปทอดจนสุกเหลืองกรอบทั้งสองด้าน ตักขึ้นมาซับให้สะเด็ดน้ำมัน จัดใส่จาน 
++++++++++++++++++
  

15. ไส้ทูน่าอะโวคาโด     เติมโปรตีนดี ๆ ให้กับร่างกายด้วยไส้ทูน่าอะโวคาโด สูตรจาก เฟซบุ๊ก homemade clean food จับทูน่า ผสมกับหอมใหญ่ และอะโวคาโด เติมผักสดหน่อย แค่นี้ก็อร่อยแล้วค่ะส่วนผสม ไส้ทูน่าอะโวคาโด      • ทูน่ากระป๋อง      • หอมใหญ่ (หั่นเต๋า)      • อะโวคาโด (หั่นเต๋า)      • เกลือป่น (เล็กน้อย)      • ขนมปังโฮลวีต      • ผักสด (ตามชอบ)วิธีทำไส้ทูน่าอะโวคาโด     1. ผสมทูน่ากระป๋อง หอมใหญ่ และอะโวคาโดเข้าด้วยกัน เติมเกลือป่นเล็กน้อยผสมให้เข้ากัน     2. ตักส่วนผสมทูน่าทาลงบนขนมปังโฮลวีต กินคู่กับผักสด     + ดูวิธีทำเพิ่มเติมได้ที่ 13 อาหารคลีนแบบไทย ๆ เมนูสุขภาพในแบบรสชาติที่คุ้นเคย     เอาล่ะ… เพื่อน ๆ อยากทำไส้แซนด์วิชสูตรไหนเลือกได้หรือยังเอ่ย ถ้าเลือกได้แล้วไปจ่ายตลาดพร้อมกันเลยนะคะ พรุ่งนี้จะได้ลุยทำอาหารเช้าได้อย่างราบรื่น


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






15 วิธีทำไส้แซนด์วิช ทั้งคาวหวานคู่ซี้ขนมปังที่ขาดกันไม่ได้





อัปเดตล่าสุด 28 ตุลาคม 2564 เวลา 15:11:20
 2,153,577 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































