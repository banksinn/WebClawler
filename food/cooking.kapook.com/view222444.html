




เมนูอาหารคีโตง่าย ๆ ทั้งอาหารคีโตมือใหม่ ขนมคีโต ทำง่ายเอาใจคนอยากผอม

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารลดน้ำหนัก












9 สูตรอาหารคีโตง่าย ๆ ทั้งคาวหวานไร้แป้งไร้น้ำตาล





85,754อ่าน














0












          บ๊ายบาย… ลาก่อนความอ้วน ชวนทำเมนูอาหารคีโต สูตรอาหารลดน้ำหนักมีทั้งอาหารคาว อาหารว่าง และขนมหวาน ทำกี่ทีก็หมดเพราะมีคนอยากผอมมาแย่งกินตลอดเลย  




            ใครสนใจการสูตรอาหารลดน้ำหนักด้วยเมนูอาหารคีโตเหมือนกันบ้าง หลักการคืองดกินอาหารประเภทแป้งและน้ำตาล เน้นกินโปรตีนและไขมันชนิดดี แม้อาหารคีโตสำเร็จรูปจะมีขายอยู่พอสมควรตามร้านอาหารคีโต หรือร้านอาหารคลีน แต่ทำเองคงจะดีกว่า กระปุกดอทคอมขอนำเสนอวิธีทำอาหารคีโตมือใหม่ง่าย ๆ สูตรจาก คุณ thainutrition สมาชิกเว็บไซต์พันทิปดอทคอม ที่จะมาสอนทําอาหารคีโต มีทั้งอาหารคาวอย่างทูน่าโรล หรือขนมหวานอย่างเช่น เค้กคีโต ไอศกรีมคีโต เอแคลร์คีโต รวมทั้งอาหารว่างเช่น คุกกี้คีโต ใครชอบเมนูไหนไปดูกันเลยจ้า
 
อาหารคีโต คืออะไร ? คีโตห้ามกินอะไรบ้าง ?


         คีโตเจนิกไดเอต (ketogenic diet) คือ การลดน้ำหนักด้วยการทานอาหารหมู่คาร์โบไฮเดรต หรืออาหารประเภทแป้งและน้ำตาลให้น้อยที่สุด เน้นกินอาหารประเภทไขมันดีให้ได้ร้อยละ 75-80 ควบคู่ไปกับอาหารหมู่โปรตีน เพื่อปรับการทำงานของระบบเผาผลาญพลังงาน ถือเป็นการปรับให้ร่างกายเข้าสู่สภาวะเลียนแบบการอดอาหาร เพื่อให้ร่างกายดึงไขมันที่เก็บสะสมไว้มาเผาผลาญเป็นพลังงานแทนน้ำตาล สูตรไดเอตนี้ถูกคิดค้นขึ้นเมื่อปี ค.ศ. 1980 เพื่อนำมาใช้ประโยชน์ทางการแพทย์ในการรักษาผู้ป่วยโรคลมบ้าหมู แต่ในปัจจุบันนี้สูตรลดน้ำหนักแบบคีโตเจนิกไดเอตนี้ก็ได้กลายเป็นที่นิยมของนักเล่นกล้ามด้วย
         โดยร่างกายดึงเอาไขมันที่สะสมไว้ไปเผาผลาญเป็นพลังงานแทนการเผาผลาญแป้งและน้ำตาล เป็นการเพิ่มประสิทธิภาพการเผาผลาญไขมันส่วนเกิน และเมื่อร่างกายเกิดการดึงไขมันส่วนเกินไปใช้เผาผลาญแทนน้ำตาล ตับก็จะไม่หลั่งอินซูลินออกมาควบคุมระดับน้ำตาล ทำให้ร่างกายอยู่ในสภาพคีโตน (ketone) หรือสภาวะเผาผลาญไขมันแทนน้ำตาล ช่วยให้น้ำหนักตัวและไขมันส่วนเกินในร่างกายก็จะลดลงด้วย เราจึงรู้สึกว่าผอมลงนั่นเอง

อ่านเพิ่มเติมคลิก ketogenic diet สูตรลดน้ำหนักแบบโลว์คาร์บ ดีจริงหรือ ? 

1. ทูน่าโรลคีโต





          ใครกำลังมองหาเมนูขนมปังคีโตเอาไว้กินตอนเช้า ขอนำเสนอทูน่าโรลคีโตเลยจ้า ขนมปังใช้แป้งอัลมอนด์กับแป้งมะพร้าว สอดไส้ทูน่ามายองเนสโดยเพิ่มหอมแดง พริกหวาน และมะกอกดำ


ส่วนผสม ขนมปังคีโต


แป้งอัลมอนด์ 45 กรัม
แป้งมะพร้าว 25 กรัม
ไข่ 3 ฟอง (แยกไข่ขาวและไข่แดง)
แซนแทนกัม 1/2 ช้อนชา (สารให้ความหนืด)
ผงฟู 1 ช้อนชา
ไข่ไก่ สำหรับทาหน้าขนมปัง
ผักชี
พริกหวาน


ส่วนผสม ไส้ทูน่า


ทูน่าในน้ำแร่ 150 กรัม
หอมแดงซอยละเอียด 30 กรัม
พริกหวานหั่นละเอียด 30 กรัม
มะกอกดำหั่นละเอียด 30 กรัม


ส่วนผสม มายองเนส


ไข่ 1 ฟอง
น้ำมันมะกอก 40 มิลลิลิตร
เกลือ 1/2 ช้อนชา


วิธีทำทูน่าโรลคีโต

     1. ผสมส่วนผสมของแห้ง ได้แก่ แป้งอัลมอนด์ แป้งมะพร้าว แซนแทนกัม และผงฟู เข้าด้วยกันแล้วพักไว้
     2. ใส่ไข่แดงลงชามผสม ตีไข่แดงให้สีอ่อนและขึ้นฟู ขั้นตอนนี้ใช้เวลาประมาณ 3-5 นาที อีกชามตีไข่ขาวให้ตั้งยอดแข็ง เทส่วนผสมไข่แดงลงในชามผสมไข่ขาวแล้วค่อย ๆ ตะล่อมให้เข้ากัน จากนั้นใส่ส่วนผสมของแห้งโดยแบ่งใส่ 2 รอบ ตะล่อมให้เข้ากันจนเหนียวติดสเปตูล่า เทลงพิมพ์ เกลี่ยหน้าให้เรียบ ทาไข่บนผิวหน้าแล้วตกแต่งด้วยใบผักชีและพริกหวานแล้วนำเข้าอบที่อุณหภูมิ 170 องศาเซลเซียส ประมาณ 14 นาที
     3. ระหว่างรอขนมปังสุกเรามาทำไส้ทูน่ากัน เริ่มที่ทำมายองเนสโดยผสมไข่และน้ำมันมะกอกลงในชาม ใช้เครื่องผสมอาหารปั่น 1-2 นาที เสร็จผสมเกลือปรุงรสนิดหน่อย ใส่ทูน่า หอมแดง พริกหวาน และมะกอกดำ คลุกให้เข้ากัน
     4. เมื่อขนมปังสุกแล้ว พักให้เย็นสักครู่ แกะออกจากกระดาษไขแล้วคว่ำหน้า ตัดส่วนขอบทแยง 45 องศา ใส่ส่วนผสมทูน่าลงไปเกลี่ยให้เท่ากันแล้วม้วน ตัดหัวตัดท้ายจัดลงจานพร้อมเสิร์ฟ
 

ดูวิธีทำ ทูน่าโรล เพิ่มเติมคลิก

2. พิซซ่าดอกกะหล่ำคีโต





           พิซซ่าดอกกะหล่ำกรอบ ๆ หอม ๆ ทาซอสมะเขือเทศโฮมเมด แต่งหน้าด้วยผักกับเนื้อสัตว์ กินได้เลยไม่เพิ่มภาระให้ร่างกาย


ส่วนผสม แป้งพิซซ่าคีโต


ดอกกะหล่ำ
มอสซาเรลล่าชีส
พาร์มีซานชีส
เกลือ
พริกไทย
ออริกาโน่
ไข่ไก่
ผักโขม
อกไก่
มะเขือเทศ
ชีสขูด


ส่วนผสม ซอสพิซซ่าคีโต


น้ำมันมะกอก
หอมแขกสับ
มะเขือเทศเข้มข้น
น้ำเปล่า
พริกไทยป่น
เกลือชมพู
ออริกาโน่
ใบโหระพาหรือพาร์สลีย์สับ


วิธีทำพิซซ่า


นำดอกกะหล่ำมาล้างให้สะอาด ปั่นดอกกะหล่ำจนละเอียด นำไปเข้าไมโครเวฟ 5 นาที เพื่อให้นุ่ม จากนนั้นนำมาห่อผ้าขาวบางเพื่อบีบน้ำออก
เพิ่มรสชาติด้วยพาร์มีซานชีสและมอสซาเรลล่าชีส 
ใส่เกลือ พริกไทย ออริกาโน่ และไข่ไก่ ผสมให้เข้ากัน
รองภาชนะสำหรับอบด้วยกระดาษไข (สามารถใช้ได้ทั้งเตาอบและหม้ออบลมร้อน ส่วนไมโครเวฟยังไม่เคยลองค่ะ) เอาเข้าเตาอบที่อุณหภูมิ 150 องศาเซลเซียส ประมาณ 10-15 นาที
นำออกมาทาซอสพิซซ่าสูตรโฮมเมด 
โรยหน้าด้วยผักโขม อกไก่ และมะเขือเทศ อัดหน้าด้วยชีสแล้วนำไปอบอีกรอบให้ชีสละลาย


3. เค้กช็อกโกแลตคีโต





          ช่วงนี้ใครอยากกินของหวานแบบไม่อ้วนขอนำเสนอเมนูเค้กช็อกโกแลตคีโต ตัวเค้กใช้แป้งอัลมอนด์ผสมกับผงโกโก้ ใส่สารให้ความหวานแทนน้ำตาล สำหรับไส้เค้กและครีมปาดหน้าทำจากวิปครีมผสมกับดาร์กช็อกโกแลต แต่งด้วยแผ่นช็อกโกแลต


ส่วนผสม เค้กช็อกโกแลตคีโต


แป้งอัลมอนด์ 30 กรัม
ผงโกโก้ 10 กรัม
ไข่แดงกับไข่ขาว 4 ฟอง
น้ำมันมะพร้าว 45 กรัม
อิริทริทอล 45 กรัม (สารให้ความหวานแทนน้ำตาล)


ส่วนผสม ไส้ครีมและครีมปาดหน้าช็อกโกแลต


วิปปิ้งครีม 250 มิลลิลิตร
ดาร์กช็อกโกแลต 80% ขึ้นไป 50 กรัม
อิริทริทอล 50 กรัม


ส่วนผสม แผ่นช็อกโกแลต


ดาร์กช็อกโกแลต 50 กรัม
น้ำมันมะพร้าว 15 กรัม


วิธีทำเค้กช็อกโกแลตโรลคีโต

     1. ทำส่วนผสมของไข่แดง โดยผสมแป้งอัลมอนด์กับผงโกโก้ให้เข้ากัน ตามด้วยน้ำมันมะพร้าว และไข่แดง ตีให้เข้ากันจนเนียน
     2. ทำส่วนผสมไข่ขาว โดยตีไข่ขาวกับอิริทริทอลให้ขึ้นฟู ค่อย ๆ ใส่ลงไป ตีสัก 2-3 นาที ตีจนได้ไข่ขาวตั้งยอด จากนั้นนำโฟมไข่ขาวสักส่วนหนึ่งมาผสมในส่วนผสมไข่แดง แล้วเทกลับคืนชามผสมไข่ขาว ทำแบบนี้เพื่อให้เนื้อเค้กยังคงมีฟองอากาศอยู่ เค้กจะได้นุ่ม ตะล่อมเบา ๆ ให้เข้ากัน เทลงพิมพ์ กระแทกพิมพ์เบา ๆ
     3. นำเข้าอบที่อุณหภูมิ 170 องศาเซลเซียส ประมาณ 20 นาทีหรือจนสุก สังเกตความสุกโดยใช้ไม้จิ้มฟันจิ้มแล้วไม่มีอะไรติดขึ้นมา
     4. ต่อมาทำไส้ครีมกับตัวครีมปาดหน้า เริ่มจากแบ่งวิปครีมครึ่งหนึ่งไปอุ่นในไมโครเวฟแล้วเทลงในถ้วยช็อกโกแลตสับ คนให้ละลายแล้วรอให้เย็นสักพัก
     5. ตีวิปครีมอีกครึ่งหนึ่งให้พอเซตตัว นำส่วนผสมช็อกโกแลตเทลงชามวิปครีมแล้วตีให้ตั้งยอด
     6. พอเค้กอบสุกแล้วแกะเค้กออกจากกระดาษแล้วคว่ำหน้า ปาดครีมช็อกโกแลตให้ทั่ว ค่อย ๆ ม้วนจนสุก แล้วนำเอาไปแช่เย็น
     7. แผ่นช็อกโกแลต โดยผสมช็อกโกแลตกับน้ำมันมะพร้าว เอาเข้าไมโครเวฟประมาณ 1 นาที คนให้ละลาย เทลงกระดาษ เกลี่ยให้เสมอกันแล้วนำไปแช่เย็น พอช็อกโกแลตเริ่มเซตตัวแล้วก็ม้วนและนำไปแช่เย็นจนแข็ง
     8. หลังจากนำเค้กออกจากตู้เย็นก็ตัดหัวตัดท้ายออก ปาดด้วยครีมสีขาวอีกรอบ เกลี่ยให้เสมอกันแล้วใช้ส้อมทำลวดลายเพื่อที่จะติดแผ่นช็อกโกแลต
     9. ตัดช็อกโกแลตให้เป็นแผ่นแล้วเอามาแปะบนเค้ก เสร็จแล้วโรยด้วยอิริทริทอลป่น ขั้นตอนนี้ต้องอาศัยความเร็วหน่อย เดี๋ยวช็อกโกแลตจะละลาย หั่นชิ้นจัดเสิร์ฟ
 

ดูวิธีทำ เค้กช็อกโกแลต เพิ่มเติมคลิก

4. เค้กหินอ่อนคีโต





          ใครอยากเซอร์ไพรส์คนพิเศษด้วยเมนูเค้กคีโต ขอนำเสนอเมนูเค้กหินอ่อนคีโต ตัวเค้กใช้แป้งอัลมอนด์กับไข่ไก่ เติมลวดลายจากผงโกโก้ เสร็จแล้วก็เอาไปอบจนสุก


ส่วนผสม เค้กหินอ่อน

(พิมพ์ทรงกลมขนาดเส้นผ่าศูนย์กลาง 15 เซนติเมตร)
 

ไข่แดง 80 กรัม (บางคนใช้ไข่ขนาดไม่เท่ากัน ของเราใช้ไข่เบอร์เล็กเลยต้องใช้ 5 ฟอง)
อิริทริทอล 50 กรัม (อิริทริทอลคือสารให้ความหวานแทนน้ำตาลที่ไม่มีผลกระทบต่อการหลั่งอินซูลินในร่างกาย จึงเหมาะกับคนที่กำลังควบคุมน้ำหนักและผู้ที่มีภาวะเบาหวาน)
ไข่ขาว 110 กรัม
แป้งอัลมอนด์ 75 กรัม
แซนแทนกัม 1/2 ช้อนชา (แซนแทนกัมคือสารให้ความหนืด ใช้แทนกลูเตน คนที่แพ้กลูเตนก็สามารถกินเมนูนี้ได้ค่ะ)
ผงฟู 1 ช้อนชา
วิปปิ้งครีม 20 กรัม
เนย 10 กรัม
ผงโกโก้ 2 ช้อนโต๊ะ (ชนิดไม่มีน้ำตาลผสม)


วิธีทำเค้กหินอ่อนคีโต

     1. เริ่มที่แยกไข่แดงและไข่ขาวออกจากกัน ตีไข่แดงกับอิริทริทอล 10 กรัม ตีจนสีอ่อนและฟูเป็นริบบิ้น แล้วพักไว้
     2. ตีไข่ขาวให้ขึ้นฟูเป็นเมอแรงค์ ระหว่างที่ตีก็ค่อย ๆ ใส่อิริทริทอล 40 กรัมส่วนที่เหลือลงไป (ล้างหัวตีให้สะอาดก่อน เดี๋ยวจะไม่ขึ้นฟู)
     3. เทส่วนผสมไข่แดงลงในชามส่วนผสมไข่ขาว ตามด้วยแซนแทนกัมและผงฟู แล้วค่อย ๆ ตะล่อมให้เข้ากัน จากนั้นค่อย ๆ ใส่แป้งอัลมอนด์ ประมาณ 2 รอบ ตะล่อมให้เข้ากันจนเนื้อเนียน
     4. นำวิปปิ้งครีมและเนยไปละลายในไมโครเวฟ 30 วินาที แล้วรอให้อุ่นสักพัก เทลงผสมในส่วนผสมแป้งที่เตรียมไว้ คนให้เข้ากัน อีกชามหนึ่งใส่ผงโกโก้ลงไป ตักแป้งเค้กจำนวนหนึ่งลงไปเคล้าให้เข้ากัน แล้วเทแป้งอีกครึ่งลงไปผสมให้เข้ากัน จะได้ส่วนผสมแป้งของโกโก้ คราวนี้เราจะมีเนื้อเค้ก 2 สี
     5. หยอดแป้งลงพิมพ์ที่กรุกระดาษไขไว้ โดยหยอดสลับสี ในสูตรหยอดสีละ 2 ช้อนกินข้าว สลับหยอดไปเรื่อย ๆ จนหมด แล้วนำไม้จิ้มฟันมาวาดเป็นลวดลาย
     6. นำเข้าเตาอบที่อุณหภูมิ 160 องศาเซลเซียส ประมาณ 30-35 นาที ลองเอาไม้จิ้มฟันจิ้มดูถ้าแป้งสุกจะไม่มีอะไรติดขึ้นมา อบเสร็จแล้วหั่นชิ้น สูตรนี้สามารถคลุมพลาสติกห่ออาหารไว้กินได้ 3-5 วันโดยที่รสชาติยังคงเดิม
 

ดูวิธีทำ เค้กหินอ่อน เพิ่มเติมคลิก

5. เอแคลร์คีโต





          แอบตาลุกวาวพอเห็นเมนูเอแคลร์คีโต สูตรนี้ตัวเปลือกทำด้วยแป้งอัลมอนด์ผสมวิปปิ้งครีมและเนย มาพร้อมไส้ครีมคัสตาร์ดไม่ใส่น้ำตาล


ส่วนผสม แป้งชู (ประมาณ 24 ชิ้น)


น้ำเปล่า 35 มิลลิลิตร
วิปปิ้งครีม 35 มิลลิลิตร
เนย 30 กรัม
แป้งอัลมอนด์ 35 กรัม
แซนแทนกัม 1/2 ช้อนชา (สารให้ความหนืดใช้แทนกลูเตน)
ผงฟู 1 ช้อนชา
ไข่ 2 ฟอง


ส่วนผสม ไส้ครีมคัสตาร์ดคีโต


ไข่แดง 2 ฟอง
อิริทริทอล 30 กรัม (สารให้ความหวาน)
นมอัลมอนด์อุ่น 200 มิลลิลิตร
แซนแทนกัม 1/2 ช้อนชา
วิปครีมที่ตีแล้ว (วิปปิ้งครีม 100 มิลลิลิตร กับอิริทริทอล 10 กรัม)


วิธีทำเอแคลร์คีโต

     1. เริ่มกวนไส้ก่อนเพราะส่วนผสมต้องมีการพักทิ้งไว้ให้เย็นก่อนนำมาใช้ โดยตีไข่แดง 2 ฟองกับอิริทริทอลให้เข้ากันด้วยตะกร้อมือ เติมนมอัลมอนด์อุ่นแล้วตีให้เข้ากัน นำไปเคี่ยวไฟอ่อน เติมแซนแทนกัม เคี่ยวไปเรื่อย ๆ จนหนืดและข้น ขั้นตอนนี้ใช้เวลาประมาณ 5-7 นาที เทลงถ้วย ห่อด้วยพลาสติกถนอมอาหาร (ให้พลาสติกคลุมที่หน้าครีมนะคะ) แล้วนำไปแช่เย็น
     2. ทำตัวเปลือกขนม โดยเทน้ำ วิปปิ้งครีม และเนยลงในหม้อ ใช้ไฟอ่อน พอเนยละลายและเริ่มมีฟองที่บริเวณขอบ ๆ ใส่แป้งอัลมอนด์ คนให้เข้ากันแล้วตามด้วยแซนแทนกัมกับผงฟู ใช้ตะกร้อมือกวนแป้งไปเรื่อย ๆ จนแป้งเริ่มเกาะตัวกันเป็นก้อน ไหลจากข้างหนึ่งไปอีกข้างหนึ่งของหม้อได้ นำออกมาพักไว้ในชามให้เย็นลงสัก 10 นาที
     3. พอแป้งเย็นลงแล้วตีไข่ให้แตกแล้วค่อย ๆ เทผสมลงในแป้งที่กวนไว้ ตีด้วยความเร็วต่ำ (ในสูตรใส่ 2 รอบ) ตีจนแป้งเนียนและไหลลงจากสเปตูล่าได้ ถือเป็นอันใช้ได้ จากนั้นเทแป้งลงในถุงบีบ หยอดแป้งลงบนกระดาษไข ใครชอบขนาดเล็กหรือขนาดใหญ่บีบตามใจได้เลย
     4. ใช้นิ้วหรือหลังช้อนจุ่มน้ำ ทาลงบนผิวด้านหน้าของขนมเพื่อลบยอดแหลมและเพื่อเพิ่มความชุ่มชื้นของแป้งขณะอบ แล้วนำไปอบที่อุณหภูมิ 180 องศาเซลเซียส ประมาณ 15-20 นาที
     5. ระหว่างรอเปลือกขนมสุก เรามาเตรียมไส้คัสตาร์ดครีมให้พร้อมค่ะ นำตัวคัสตาร์ดออกมาจากตู้เย็น ตีให้เนื้อเนียนเข้ากัน ผสมกับวิปครีมที่ตีเอาไว้แล้ว ตีให้เป็นเนื้อเดียวกันแล้วเทลงถุงบีบ ใช้มีดปลายแหลมเจาะรูที่ฐานแล้วบีบครีมเข้าไป ใครชอบครีมหนัก ๆ ก็บีบเข้าไปตูม ๆ เลย จากนั้นก็ตกแต่งด้วยคัสตาร์ดครีมอีกชั้นหนึ่ง และใบมินต์
 

ดูวิธีทำ เอแคลร์ เพิ่มเติมคลิก

6. พานาคอตต้าคีโต





          เพราะคนพิเศษอยากกินเลยต้องจัดเมนูพานาคอตต้าคีโต ส่วนผสมมี 3 ชั้น ได้แก่ ชั้นพานาคอตต้า ชั้นซอสสตรอว์เบอร์รี และชั้นซอสบลูเบอร์รี แต่งหน้าด้วยสตรอว์เบอร์รี


ส่วนผสม พานาคอตต้าคีโต (สำหรับ 3 แก้ว)

ส่วนที่ 1 ส่วนน้ำซอสสตรอว์เบอร์รี

สตรอว์เบอร์รีแช่แข็ง 60 กรัม
น้ำเปล่า 180 มิลลิลิตร
สารให้ความหวาน (อิริทริทอล) 40 กรัม
เจลาติน 2 แผ่น
	 

ส่วนที่ 2 ส่วนน้ำซอสบลูเบอร์รี

บลูเบอร์รี  50 กรัม
น้ำเปล่า 100 มิลลิลิตร
สารให้ความหวาน (อิริทริทอล) 20 กรัม
เจลาติน 1 แผ่น
	 

ส่วนที่ 3 ส่วนพานาคอตต้าครีม

นมอัลมอนด์ 150 มิลลิลิตร
วิปปิ้งครีม 200 มิลลิลิตร
สารให้ความหวาน (อิริทริทอล) 40 กรัม
เจลาติน 3 แผ่น


วิธีทำพานาคอตต้าคีโต

     1. ก่อนเริ่มทำแช่แผ่นเจลาติน 6 แผ่นในน้ำ ถ้าจะให้ดีให้แยกถ้วยแช่ ถ้วยหนึ่ง 3 แผ่น อีกถ้วย 2 แผ่น และถ้วยสุดท้าย 1 แผ่น เพราะเวลาเจลาตินละลายมันจะแยกกันไม่ออก หรือหากใครจะใช้เจลาตินแบบผงก็ละลายในน้ำก่อน
     2. เริ่มทำชั้นที่ 1 ชั้นซอสสตรอว์เบอร์รี โดยตั้งไฟอ่อน เทสตรอว์เบอร์รี น้ำ และอิริทริทอล คนให้เข้ากันจนอิริทริทอลละลาย สตรอว์เบอร์รีนิ่ม และน้ำเปลี่ยนเป็นสีแดง จากนั้นใช้กระชอนตาถี่กรองเอาแต่ส่วนน้ำ หากใครมีผ้าขาวบางก็จะดีมาก
     3. ในขณะที่น้ำสตรอว์เบอร์รียังอุ่นอยู่ ใส่แผ่นเจลาตินที่นิ่มแล้ว 2 แผ่นลงไป คนให้เจลาตินละลายเข้ากันกับน้ำ
     4. ตะแคงภาชนะประมาณ 45 องศา แล้วค่อย ๆ หยอดชั้นที่ 1 ลงในแก้วประมาณ 1/4 ส่วน แล้วนำไปแช่เย็นจนเซตตัว ถึงจะหยอดชั้นที่ 2 ได้
     5. ทำชั้นที่ 2 ส่วนซอสบลูเบอร์รี ทำเช่นเดียวกับชั้นที่ 1 โดยโดยตั้งไฟอ่อน ผสมบลูเบอร์รี น้ำ และอิริทริทอล คนให้เข้ากันจนอิริทละลายและน้ำเปลี่ยนสี กรองเอาแต่น้ำ แล้วใส่เจลาตินที่นิ่มแล้วลงไป 1 แผ่น คนให้เข้ากัน
     6. เมื่อชั้นสตรอว์เบอร์รีเซตตัวแล้วก็เริ่มหยอดชั้นที่ 2 ชั้นนี้ไม่ต้องหนามาก ในสูตรหยอดแค่ 2 ช้อนโต๊ะ แล้วนำไปแช่เย็นจนเซตตัว (ซอสบลูเบอร์รีที่เหลือให้นำไปผสมกับกากบลูเบอร์รีที่กรองออกไป เอาไว้ราดตกแต่งภายหลัง)
     7. ทำพานาคอตต้าครีม โดยเทนมอัลมอนด์กับวิปปิ้งครีมลงในหม้อ คนให้เข้ากัน ตามด้วยอิริทริทอล (แค่อุ่น ๆ ห้ามเดือดเด็ดขาด)
     8. พออิริทละลายแล้วก็ใส่แผ่นเจลาที่นิ่มแล้วลงไป 3 แผ่น คนให้เข้ากันและหยอดเป็นชั้นที่ 3 เสร็จแล้วนำไปแช่เย็นให้เซตตัว ก่อนเสิร์ฟราดซอสบลูเบอร์รี ตกแต่งด้วยสตรอว์เบอร์รี
ป.ล. สายคลีนสามารถตัดวิปปิ้งครีม ใช้แค่นมอัลมอนด์ 350 มิลลิลิตรเพื่อลดแคลอรีลงได้ ส่วนสายคีโตจัดวิปปิ้งครีมตามสูตรเลยจ้า
 

ดูวิธีทำ พานาคอตต้า เพิ่มเติมคลิก

7. อัลมอนด์ตูเล่คีโต





         อัลมอนด์ตูเล่คีโต สูตรคุกกี้แผ่นบาง ใส่อัลมอนด์เน้น ๆ เติมกลิ่นอัลมอนด์นิดหน่อย ที่สำคัญไม่ใส่น้ำตาลด้วย จะทำกินหรือทำแจกได้หมดเลยนะคะ


ส่วนผสม อัลมอนด์ตูเล่คีโต


ไข่ขาว 2 ฟอง
น้ำมันมะพร้าว 2 ช้อนโต๊ะ
สารให้ความหวาน (สตีเวีย) 1 ช้อนโต๊ะ
กลิ่นอัลมอนด์ 1 ช้อนชา
สารให้ความหนืด (แซนแทนกัม) 1 ช้อนชา
พาร์มีซานชีส 30 กรัม
อัลมอนสไลซ์ 100 กรัม


วิธีทำอัลมอนด์ตูเล่คีโต

     1. ตีไข่ขาว น้ำมันมะพร้าว สตีเวีย และกลิ่นอัลมอนด์ให้เข้ากัน ใส่แซนแทนกัม ตีให้เนียนไม่เป็นเม็ด ใส่พาร์มีซานชีส คนให้เข้ากัน ใส่อัลมอนด์สไลซ์ คลุกให้เข้ากัน
     2. เกลี่ยลงถาดอบ พยายามเกลี่ยให้บางที่สุด ในสูตรตักชิ้นละ 15 กรัม
     3. นำไปอบที่อุณหภูมิ 150 องศาเซลเซียส ประมาณ 15 นาที หรือจนขอบมีสีน้ำตาลอ่อน
 

ดูวิธีทำ อัลมอนด์ตูเล่ เพิ่มเติมคลิก

8. ชีสเค้กญี่ปุ่นคีโต





          หลังจากมองคนอื่นกินตาปริบ ๆ ตั้งนาน ในที่สุดก็ได้ทำเมนูชีสเค้กญี่ปุ่นกินเองเสียที สูตรเค้กไม่ใส่แป้งและน้ำตาล อัดแน่นไปด้วยชีสและหอมกลิ่นเนย


ส่วนผสม ชีสเค้กญี่ปุ่นคีโต


ครีมชีส 200 กรัม
เนย 20 กรัม
วิปปิ้งครีม 50 มิลลิลิตร
เชดดาร์ชีส 40 กรัม
ไข่ 4 ฟอง
อิริทริทอล (สารให้ความหวาน) 100 กรัม


วิธีทำชีสเค้กญี่ปุ่นคีโต

     1. เตรียมพิมพ์ด้วยการทาเนยลงบนพิมพ์แล้ววางกระดาษรองอบทุกด้าน แนะนำให้ทำสูงขึ้นมาเกินพิมพ์เพราะเค้กจะฟูขึ้นระหว่างอบ และแยกไข่ขาวกับไข่แดงไว้รอเลย
     2. นำครีมชีส เนย วิปปิ้งครีม และเชดดาร์ชีสไปตุ๋นบนหม้อน้ำร้อน คนให้ละลายจนเนียนเป็นเนื้อเดียวกัน เมื่อชีสละลายหมดแล้วให้ยกออกจากหม้อน้ำร้อน แล้วค่อย ๆ ใส่ไข่แดงลงอ่างผสมชีสทีละฟอง คนให้เข้ากัน แล้วพักไว้
     3. ตีไข่ขาวในอีกชามผสมหนึ่ง ตีให้ขึ้นฟองหยาบและค่อย ๆ ใส่อิริทริทอลลงไป ตีจนตั้งยอด ตักไข่ขาวลงอ่างผสมไข่แดง ตะล่อมโฟมไข่ขาวจนเข้ากัน ขั้นตอนนี้เบา ๆ มือ
     4. ห่อพิมพ์ด้วยกระดาษฟอยล์กดให้แน่นกันน้ำเข้าเพราะเราจะอบแบบรองน้ำร้อน เทส่วนผสมลงพิมพ์ และยกไปใส่ถาดที่มีน้ำร้อนอยู่ครึ่งหนึ่ง
     5. นำไปอบที่อุณหภูมิ 100 องศาเซลเซียส ประมาณ 1 ชั่วโมงและเพิ่มอุณหภูมิเป็น 160 องศาเซลเซียส ประมาณ 15 นาที นำออกจากเตาอบ พักให้เย็น และแช่เย็นข้ามคืน หั่นชิ้นจัดเสิร์ฟ
 

ดูวิธีทำ ชีสเค้กญี่ปุ่น เพิ่มเติมคลิก

9. ไอศกรีมมอคค่าคีโต





          ปิดท้ายด้วยเมนูไอศกรีมมอคค่าคีโต สูตรไอศกรีมไม่ใช้เครื่อง เนื้อไอศกรีมมีความหอมของกาแฟและความเข้มข้นของโกโก้ ใส่ความหวานจากหญ้าหวาน


ส่วนผสม ไอศกรีมมอคค่าคีโต


วิปปิ้งครีม 200 มิลลิลิตร
ไข่แดง (ขนาดเล็ก) 5 ฟอง
สตีเวีย (แบบน้ำ) 1+1/2 ช้อนโต๊ะ
ผงกาแฟ 2 ช้อนชา (ใครชอบเข้ม ๆ เพิ่มได้)
ผงโกโก้ 2 ช้อนชา
วิปครีม สำหรับแต่ง
ผงโกโก้ สำหรับแต่ง


วิธีทำไอศกรีมคีโต

     1. เทครีมลงในอ่างผสม ตีจนตั้งยอดแข็งแล้วพักไว้
     2. บนหม้อ double boiler ตีไข่แดงและสตีเวียให้เข้ากัน ตามด้วยผงกาแฟและผงโกโก้ ตีให้เข้ากันจนส่วนผสมข้น เทลงผสมในวิปครีมที่ตีไว้
     3. ตักใส่แก้ว นำไปแช่แข็งอย่างน้อย 4 ชั่วโมง ก่อนเสิร์ฟโปะหน้าด้วยวิปครีมและผงโกโก้
 

ดูวิธีทำ ไอศกรีมมอคค่า เพิ่มเติมคลิก

          ใครกำลังลดน้ำหนักมาลองทำเมนูอาหารคีโตกันไหม หน้าตาน่ากินทั้งนั้นเลย กินอร่อยและแคลอรีต่ำด้วย ใครชอบเมนูไหนจัดก่อนเลยค่ะ
 

สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing คลิกเลย
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













9 สูตรอาหารคีโตง่าย ๆ ทั้งคาวหวานไร้แป้งไร้น้ำตาล




อัปเดตล่าสุด 18 ตุลาคม 2564 เวลา 14:21:22
 85,754 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































