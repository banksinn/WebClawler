




ช็อกโกแลตร้อน สูตรเมนูเครื่องดื่มช็อกโกแลต

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เครื่องดื่มอื่นๆ












8 วิธีทำช็อกโกแลตร้อน เครื่องดื่มอุ่นท้องหอมละมุนใคร ๆ ก็ทำได้ 





37,203อ่าน














0












          เวลาไหนก็จิบได้ เมนูช็อกโกแลตร้อน สูตรเครื่องดื่มอุ่นสบายท้อง ชอบหวานมากหรือหวานน้อยจัดเองได้ กินกับเบเกอรี่หรือขนมหวานก็เข้ากันเว่อร์ 




             เครื่องดื่มช็อกโกแลต โดยเฉพาะช็อกโกแลตเย็นก็ทำบ่อยแล้ว อยากลองเปลี่ยนมาทำช็อกโกแลตร้อนสักครั้งบ้าง กระปุกดอทคอมขอนำเสนอวิธีทำช็อกโกแลตร้อน เช่น ช็อกโกแลตร้อนใส่เครื่องเทศ ช็อกโกแลตร้อนมาร์ชเมลโล่ ช็อกโกแลตร้อนเนื้อครีม เป็นต้น ไปต้มน้ำร้อนและเตรียมช็อกโกแลตรอกันเลยค่ะ
 
1. ช็อกโกแลตร้อน สูตรเนื้อครีม 





          เริ่มกันที่เมนูช็อกโกแลตร้อนเนื้อครีมข้น ๆ เพราะตุ๋นกับนมสด เติมน้ำตาลทรายกับเกลือ แต่งด้วยวิปครีมและผงโกโก้
 


ส่วนผสม ช็อกโกแลตร้อน (สำหรับ 4 แก้ว)


ผงโกโก้ 1/3 ถ้วย
น้ำตาลทราย 1/3 ถ้วย
น้ำร้อน 1/3 ถ้วย
เกลือป่นเล็กน้อย
นมสด 3+1/2 ถ้วย
ครีมผสมนม (half and half) หรือนมข้นจืด 1/2 ถ้วย
กลิ่นวานิลลา 3/4 ช้อนชา
วิปปิ้งครีม
	 


วิธีทำช็อกโกแลตร้อน

     1. ใส่ผงโกโก้ น้ำตาลทราย และเกลือป่นลงในกระทะหรือหม้อ นำขึ้นตั้งไฟอ่อน คนผสมให้เข้ากัน จากนั้นเติมน้ำร้อนลงไป คนผสมช้า ๆ จนส่วนผสมเข้ากันเป็นเนื้อเดียว พอส่วนผสมเดือดอีกครั้งให้เบาไฟลงอีก จากนั้นคนผสมต่อประมาณ 2 นาที
     2. ใส่นมข้นจืดลงไปคนผสม รอจนส่วนผสมร้อนจัด (แต่ไม่ต้องเดือด) ยกลงจากเตา เติมกลิ่นวานิลลาลงไป คนผสมให้เข้ากันอีกครั้ง เทใส่แก้ว รอจนส่วนผสมเย็นลง ก่อนเสิร์ฟบีบวิปปิ้งครีมลงไป โรยด้วยผงโกโก้เล็กน้อย
 

ดูวิธีทำ ช็อกโกแลตร้อน เพิ่มเติมคลิก

2. ช็อกโกแลตร้อน ใส่โอรีโอ้กับมาร์ชเมลโล่ 





          เมนูช็อกโกแลตร้อนทั่วไปโลกไม่จำ ต้องนี่เลยเมนูช็อกโกแลตร้อน ใส่โอรีโอ้กับมาร์ชเมลโล่ เคี้ยวกรุบกรอบรสชาติหวานหอม แต่งหน้าด้วยคุกกี้
 


ส่วนผสม ช็อกโกแลตร้อน


นมสด 2 ถ้วยตวง
โกโก้ร้อน 1/2 ถ้วยตวง
คุกกี้รสช็อกโกแลตบด 1/4 ถ้วยตวง
มาร์ชเมลโล่ 1/4 ถ้วยตวง
วิปปิ้งครีม สำหรับตกแต่ง
คุกกี้รสช็อกโกแลต สำหรับตกแต่ง
มาร์ชเมลโล่ สำหรับตกแต่ง
	 


วิธีทำช็อกโกแลตร้อน

     1. นำนมสดขึ้นตั้งไฟพออุ่น
     2. ใส่โกโก้ร้อน คุกกี้รสช็อกโกแลตบด และมาร์ชเมลโล่ลงไป คนให้เข้ากัน
     3. รินใส่แก้วสำหรับเสิร์ฟ แต่งด้วยวิปปิ้งครีม มาร์ชเมลโล่ และคุกกี้รสช็อกโกแลต
 

ดูวิธีทำ ช็อกโกแลตร้อน ใส่โอรีโอ้กับมาร์ชเมลโลว์ เพิ่มเติมคลิก

3. ช็อกโกแลตร้อนเปปเปอร์มินต์





          ใครชอบความอร่อยคูณสองอยากให้ลองช็อกโกแลตร้อนสูตรนี้ ใส่ทั้งไวท์ช็อกโกแลตกับผงโกโก้ เพิ่มความหอมจากนมผง และน้ำตาลไอซิ่ง
 


ส่วนผสม ช็อกโกแลตร้อนเปปเปอร์มินต์


นมผงขาดมันเนย 3 ถ้วย
น้ำตาลไอซิ่ง 2 ถ้วย
ผงโกโก้ สูตรหวานน้อย 1+1/2 ถ้วย
ไวท์ช็อกโกแลตแท่ง 4 ออนซ์ (ประมาณ 113 กรัม)
เกลือ 1/2 ช้อนชา
	 


วิธีทำช็อกโกแลตร้อนเปปเปอร์มินต์

       1. สับไวท์ช็อกโกแลตแท่ง เตรียมไว้
     2. เตรียมถ้วยผสม ใส่นมผง น้ำตาลไอซิ่ง ผงโกโก้ ไวท์ช็อกโกแลตสับ และเกลือ คนผสมให้เข้ากัน เทใส่ลงไปในเครื่องปั่น ปั่นจนละเอียด เทใส่ภาชนะปิดสนิทเก็บได้ประมาณ 2 เดือน
     3. ตักส่วนผสมไวท์ช็อกโกแลตลงไปในถ้วยทนความร้อน ประมาณ 1/4 ถ้วย เติมนมสดร้อนหรือน้ำร้อนลงไป คนผสมให้เข้ากัน ท็อปด้วยวิปครีม เปปเปอร์มินต์ หรือมาร์ชเมลโล่
 
4. ช็อกโกแลตร้อนผสมเครื่องเทศ (spicy hot chocolate mocha)





          เมนูช็อกโกแลตร้อนสุดแนวต้องยกให้กับเมนูช็อกโกแลตร้อนผสมเครื่องเทศ แถมยังใส่พริกลงไปด้วย อยากรู้ว่ารสชาติเด็ดแค่ไหนมาพิสูจน์กันค่ะ
 


ส่วนผสม ช็อกโกแลตร้อนผสมเครื่องเทศ


นมสด 1-1/2 ถ้วย
น้ำตาลทราย 3 ช้อนโต๊ะ
น้ำตาลทรายแดง 1 ช้อนโต๊ะ
ผงโกโก้ 2 ช้อนโต๊ะ
กาแฟผงสำเร็จรูป 1 ช้อนโต๊ะ
ผงอบเชย 1/2 ช้อนชา
ผงจันทน์เทศ 1/8 ช้อนชา
พริกป่นคาเยน 1/8 ช้อนชา
เกลือป่น 1/8 ช้อนชา
ท็อปปิ้ง ได้แก่ วิปครีม มาร์ชเมลโล่ มินิช็อกโกแลตชิพ ช็อกโกแลตไซรัป และคาราเมลไซรัป
	 


วิธีทำช็อกโกแลตร้อนผสมเครื่องเทศ

     1. ใส่ส่วนผสมทุกอย่าง ยกเว้นท็อปปิ้งลงไปในกระทะขนาดกลางก้นลึก ใช้ไฟปานกลางค่อนข้างต่ำ ต้มไปประมาณ 2-3 นาทีหรือจนเดือด
     2. เทใส่แก้ว แล้วท็อปด้วยวิปครีม มาร์ชเมลโล่ มินิช็อกโกแลตชิพ ช็อกโกแลตไซรัป และคาราเมลไซรัป
 

5. ฮอตช็อกโกแลตโฟลต (hot chocolate floats)





          เอาใจคนพิเศษกับเมนูฮอตช็อกโกแลตโฟลต จับนมผงผสมผงช็อกโกแลต เติมครีมเทียม ทีเด็ดคือ ใส่ไอศกรีมวานิลลาเย็นฉ่ำ
 


ส่วนผสม ฮอตช็อกโกแลตโฟลต


นมผง 25 ออนซ์ (ประมาณ 708 กรัม)
ผงช็อกโกแลต 32 ออนซ์ (ประมาณ 907 กรัม)
ครีมเทียม 16 ออนซ์ (ประมาณ 453 กรัม)
ไอซิ่ง 1 ปอนด์ (ประมาณ 450 กรัม)
ไอศกรีมวานิลลา
	 


วิธีทำฮอตช็อกโกแลตโฟลต

     1. เตรียมอ่างผสม เทส่วนผสมแห้งทุกอย่างรวมกัน คนผสมให้พอเข้ากัน
     2. ตักส่วนผสมใส่แก้ว ประมาณ 1/2 ถ้วย เติมน้ำร้อนลงไป คนผสมจนละลาย แต่งด้วยไอศกรีมวานิลลา
 

6. ไวท์ช็อกโกแลตร้อน (white hot chocolate)





          เมนูช็อกโกแลตร้อนสีดำเข้มดื่มบ่อยก็เบื่อ ลองเปลี่ยนมาทำเมนูไวท์ช็อกโกแลตร้อนสีขาวกันบ้างเถอะ สูตรนี้ใส่กลิ่นวานิลลา ท็อปปิ้งตามชอบ
 


ส่วนผสม ไวท์ช็อกโกแลตร้อน


นมสด 4 ถ้วย
ไวท์ช็อกโกแลตชิพ 1 ถ้วย
กลิ่นวานิลลา 1 ช้อนชา
ท็อปปิ้งตามชอบ เช่น มาร์ชเมลโล่ เกล็ดช็อกโกแลต เป็นต้น
	 


วิธีทำไวท์ช็อกโกแลตร้อน


ต้มนมในหม้อ ใช้ไฟปานกลาง พอเดือดลดเป็นไฟต่ำ ใส่ไวท์ช็อกโกแลตชิพ และกลิ่นวานิลลา คนผสมจนละลาย ปิดไฟ ตักใส่แก้ว แต่งท็อปปิ้งตามชอบ
	 


7. ช็อกโกแลตร้อนเนยถั่ว (peanut butter hot chocolate)





          ใครจะไปรู้ว่าเนยถั่วที่ทาขนมปังจะเอามาทำเมนูช็อกโกแลตร้อนเนยถั่วอร่อยเหมือนกัน สูตรนี้ใส่นมมะพร้าวกับนมอัลมอนด์ เพิ่มช็อกโกแลตสับ
 


ส่วนผสม ช็อกโกแลตร้อนเนยถั่ว


นมมะพร้าว 13 ออนซ์ (ประมาณ 368 กรัม)
นมอัลมอนด์ 1/4 ถ้วย
ช็อกโกแลตสับ สูตรหวานน้อย 6 ช้อนโต๊ะ
เนยถั่ว 1/4 ถ้วย
น้ำตาลทราย 4 ช้อนโต๊ะ
ผงโกโก้ 1 ช้อนโต๊ะ
กลิ่นวานิลลา 1 ช้อนชา
เกลือ 1/8 ช้อนชา
	 


วิธีทำช็อกโกแลตร้อนเนยถั่ว

     1. เตรียมหม้อ ใส่นมมะพร้าว นมอัลมอนด์ ช็อกโกแลตสับ เนยถั่ว และน้ำตาลทราย ใช้ไฟกลางต้มจนช็อกโกแลตละลาย
     2. ใส่ผงโกโก้ กลิ่นวานิลลา และเกลือ คนจนเข้ากัน ปิดไฟ พักไว้ประมาณ 5 นาที จัดเสิร์ฟ
 

8. ไวท์ช็อกโกแลตร้อนสีชมพู (raspberry white hot chocolate)





          สีสวยหวานแบบนี้ต้องลองสักแก้ว กับเมนูไวท์ช็อกโกแลตร้อนสีชมพู จับนมสดต้มกับช็อกโกแลต ใส่ซอสราสป์เบอร์รีรสเปรี้ยวหวาน รับรองแก้วนี้ไม่เลี่ยนชัวร์


ส่วนผสม ไวท์ช็อกโกแลตร้อนสีชมพู


ราสป์เบอร์รี 12 ออนซ์ (ประมาณ 340 กรัม)
น้ำตาลทราย 2 ช้อนโต๊ะ
นมสด 2 ถ้วย
วิปครีม 1/2 ถ้วย
ไวท์ช็อกโกแลต 6 ออนซ์ (ประมาณ 170 กรัม)
กลิ่นวานิลลา 1 ช้อนชา
เกลือป่น
	 


วิธีทำไวท์ช็อกโกแลตร้อนสีชมพู

       1. โรยน้ำตาลลงบนราสป์เบอร์รี หมักทิ้งไว้ประมาณ 10-15 นาที เอาไปใส่เครื่องปั่น ปั่นจนละเอียดกรองเอาแต่น้ำ ประมาณ 3/4 ถ้วย
     2. เอานมลงต้มกับวิปครีม ใช้ไฟกลาง พอเดือดปิดไฟ ใส่ไวท์ช็อกโกแลตสับ คนจนละลาย เติมซอสราสป์เบอร์รี กลิ่นวานิลลา และเกลือ เทใส่แก้ว ท็อปด้วยวิปครีม และแต่งด้วยราสป์เบอร์รีสด ถ้าดื่มไม่หมดสามารถเก็บไว้ในตู้เย็นได้นานประมาณ 1 อาทิตย์ ก่อนเสิร์ฟนำไปอุ่นในไมโครเวฟ
 
          จบไปแล้วสำหรับวิธีทำช็อกโกแลตร้อน แค่มีช็อกโกแลตหรือไวท์ช็อกโกแลตก็ทำได้แล้ว จะเติมท็อปปิ้งหรือไม่มีก็ได้ ทำกินเองเอาที่สบายใจเลยค่ะ แล้วถ้าใครยังไม่พอใจกับเมนูช็อกโกแลตแล้วละก็ มาดูนี่เลย การสร้างรอยยิ้มด้วยความหวานอร่อยกับสูตรเด็ดช็อกโกแลตเพื่อคนพิเศษ เข้าไปดูกันได้เลย >> 11 เมนูช็อกโกแลต สูตรขนมอร่อยเข้มข้นเหมาะกับทุกโอกาสพิเศษ 
สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing 

คลิกเลย
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













8 วิธีทำช็อกโกแลตร้อน เครื่องดื่มอุ่นท้องหอมละมุนใคร ๆ ก็ทำได้ 




อัปเดตล่าสุด 29 พฤศจิกายน 2564 เวลา 15:17:02
 37,203 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































