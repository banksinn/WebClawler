




อาหารเจเมนูฮิต ทำเองง่าย ๆ ไม่น่าเบื่อ


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เมนูอาหารเจ












11 อาหารเจเมนูฮิต ทั้งคาวหวานอิ่มอร่อยรับเทศกาลเจ





14,090อ่าน














0












            ปีนี้ทำอาหารเจอะไรกินดี ? ชวนมาส่องสูตรทำอาหารเจ คัดมาแต่เมนูฮิต ๆ ทั้งอาหารจานเดียว อาหารว่าง และของหวานเจ จะกินเจหรือไม่กินเจลองทำกันได้เลย   




             และแล้วเทศกาลกินเจ 2021 ก็เวียนมาถึงอีกครั้ง สำหรับใครที่ยังไม่ได้ลิสต์รายชื่ออาหารเจเอาไว้ทำกินเองง่าย ๆ กระปุกดอทคอมขอนำเสนอวิธีทำอาหารเจเมนูฮิต เช่น ผัดหมี่ซั่วเจ ลาบเจ เผือกทอด เค้กฟักทอง ถ้าชอบเมนูไหนก็กินบ่อย ๆ หลายมื้อกันเลยจ้า
1. โปรตีนเกษตรผัดพริกขิง





           ใครตุนโปรตีนเกษตรไว้เยอะ ลองจับมาทำเมนูโปรตีนเกษตรผัดพริกขิงกัน สูตรนี้ใช้น้ำพริกแกงเผ็ดเจสำเร็จรูป โรยใบมะกรูดเพิ่มความหอม


ส่วนผสม โปรตีนเกษตรผัดพริกขิง


โปรตีนเกษตรแห้งชนิดสี่เหลี่ยมเล็ก ๆ 
น้ำพริกแกงเผ็ดเจ
ซีอิ๊วขาว
น้ำตาลปี๊บ
ผงปรุงรสเจ
ใบมะกรูดซอย


วิธีทำโปรตีนเกษตรผัดพริกขิง

     1. ทอดโปรตีนเกษตรในน้ำมันร้อน (เอาลงทอดกระทะพอน้ำมันดังฟู่ คนให้ทั่ว จากนั้นนับ 1-3 ให้ตักขึ้นทันที จะทำให้กรอบและหอมมากขึ้น)
     2. ตั้งกระทะ ใส่น้ำมันพืช ตามด้วยเครื่องแกง ปรุงรสด้วยน้ำตาลปี๊บ ผงปรุงรส และซีอิ๊วขาว ชิมรสตามชอบ 
     3. ผัดพอได้ที่แล้วนำโปรตีนเกษตรที่ทอดไว้มาคลุกเคล้า และคั่วต่อด้วยไฟอ่อน ๆ จนแห้งในแบบที่ชอบ โรยใบมะกรูดซอย ปิดไฟ ตักใส่จาน เสิร์ฟคู่กับผักสดตามชอบ

2. ผัดหมี่เจ



ภาพจาก คุณ panda-chan สมาชิกเว็บไซต์พันทิปดอทคอม

           อาหารเจยอดนิยมที่พอเทศกาลเจเมื่อไรต้องมีนั่นคือ เมนูผัดหมี่เหลืองเจ สูตรนี้ใส่ซีอิ๊วดำเพิ่มสีสัน ใส่ผักเยอะตามชอบ


ส่วนผสม ผัดหมี่เหลืองเจ


เห็ดหอมแห้ง (นำไปแช่น้ำให้พอง เก็บน้ำที่แช่ไว้ด้วยนะคะ เอาไว้ใส่ตอนผัดทีหลังค่ะ)
เต้าหู้เหลืองแบบแข็ง
ซีอิ๊วดำแบบเค็ม (ใส่เพื่อสีสันค่ะ)
บะหมี่เหลืองเจ
น้ำมันพืช
ซอสเห็ดหอม
ซีอิ๊วขาว
น้ำตาลทราย
พริกป่น
ถั่วลิสงป่น
กะหล่ำปลี
ยอดคะน้า
ถั่วงอก


วิธีทำผัดหมี่เหลืองเจ

     1. ตั้งกระทะเติมน้ำมัน ใช้ไฟแรง พอน้ำมันร้อนใส่เห็ดหอมและเต้าหู้ลงไปผัด เติมซีอิ๊วดำนิดหน่อย เพื่อสีสันของเต้าหู้ ผัดให้เข้ากัน 
     2. ใส่บะหมี่เหลือง เติมน้ำแช่เห็ดหอมลงไป น้ำจะทำให้บะหมี่อ่อนตัวลง แถมได้ความหอมจากเห็ดอีก ปรุงรสตามชอบ 
     3. ใส่กะหล่ำปลีกับยอดคะน้าลงไป ใส่ถั่วงอกเป็นอย่างสุดท้าย ผัดแค่แป๊บเดียวแล้วปิดไฟ ถั่วงอกจะได้ไม่สูญเสียความกรอบ
 

ดูวิธีทำ ผัดหมี่เจ เพิ่มเติมคลิก

3. พะโล้เจ





           พะโล้เจกลิ่นหอม อีกหนึ่งอาหารเจเมนูฮิต สูตรนี้ใส่เต้าหู้ก้อนทอดและหมี่กึง เพิ่มความหอมจากเห็ดหอม ปรุงรสเค็มนิดหน่อย เติมซีอิ๊วดำเพิ่มสีสัน


ส่วนผสม พะโล้เจ


เต้าหู้ทอด 3 ก้อน
เห็ดหอมแห้ง (แช่น้ำจนนุ่ม) หรือเห็ดหอมสด 5 ดอก
หมี่กึง (หั่นแว่น) 1/2 ถ้วย
น้ำมันพืช 1 ช้อนโต๊ะ
ซอสเห็ดหอม (เจ) 1/2 ช้อนโต๊ะ
เกลือป่น 1/2 ช้อนชา
น้ำตาลปี๊บ 1/2 ช้อนโต๊ะ
ซีอิ๊วขาว 1 ช้อนชา
ซีอิ๊วดำ 1 ช้อนโต๊ะ
น้ำแช่เห็ดหอม 1 ถ้วย


วิธีทำพะโล้เจ

     1. ตั้งกระทะใส่น้ำมันพืชเล็กน้อย พอร้อนใส่เห็ดหอมลงไปผัดจนหอม จากนั้นใส่หมี่กึงตามลงไปผัดจนสุก ตักใส่หม้อ เตรียมไว้
     2. เติมน้ำแช่เห็ดหอมลงในหม้อ ใส่เต้าหู้ลงไป เปิดไฟกลางต้มจนเดือด ปรุงรสด้วยซอสเห็ดหอม เกลือป่น น้ำตาลปี๊บ ซีอิ๊วขาว และซีอิ๊วดำ คนให้เข้ากัน ชิมรสตามชอบ พร้อมเสิร์ฟ
 

ดูวิธีทำ พะโล้เจ เพิ่มเติมคลิก

4. ลาบเต้าหู้เจ





           เติมความแซ่บในช่วงกินเจกับเมนูลาบเต้าหู้เจกันจ้า จับเต้าหู้ไปต้มแล้วยีพอแหลก จับเห็ดไปคั่วในกระทะเพิ่มความหอม ปรุงรสเผ็ดตามสไตล์


ส่วนผสม ลาบเต้าหู้เจ


เต้าหู้ 1 ก้อน
เห็ดนางฟ้า 1 ถ้วย
เห็ดหูหนูดำ 1 ถ้วย
ซีอิ๊วขาวเจ 3 ช้อนโต๊ะ
น้ำมะนาว 3 ช้อนโต๊ะ
พริกป่น 2 ช้อนชา
น้ำตาลทราย 1 ช้อนชา
ใบสะระแหน่ 1/4 ถ้วย
ผักชีฝรั่งซอย 1/4 ถ้วย
ข้าวคั่ว 1 ช้อนโต๊ะ


วิธีทำลาบเต้าหู้เจ

     1. นำเต้าหู้ลงไปต้มในน้ำเดือดประมาณ 5 นาที ตักขึ้นสะเด็ดน้ำแล้วใช้ส้อมยีให้พอแหลก
     2. หั่นเห็ดนางฟ้าและเห็ดหูหนูดำเป็นเส้น ๆ นำไปคั่วในกระทะจนแห้งและมีกลิ่นหอม ตักใส่อ่างผสม เตรียมไว้ ใส่เต้าหู้ที่ยีไว้ลงไปผสมกับเห็ด
     3. ปรุงรสด้วยซีอิ๊วขาวเจ น้ำมะนาว น้ำตาลทราย และพริกป่น เคล้าผสมให้เข้ากัน ชิมรสตามชอบ 
     4. ใส่ผักชีฝรั่งซอย ใบสะระแหน่ และข้าวคั่ว ลงไป เคล้าผสมให้เข้ากันอีกครั้ง ตักใส่ภาชนะ แต่งด้วยใบสะระแหน่ พร้อมเสิร์ฟ
 

ดูวิธีทำ ลาบเต้าหู้เจ เพิ่มเติมคลิก

5. กานาฉ่าย





           ถ้าซื้อกานาฉ่ายมากินแล้วรสชาติไม่ถูกปาก ลองมาทำตามสูตรนี้กัน จับผักกาดดองมาซอยให้ละเอียด ใส่ลูกสมอและปรุงรสด้วยเกลือ เติมน้ำเปล่า ผัดจนแห้ง



ส่วนผสม กานาฉ่ายเจ


ผักกาดดอง 500 กรัม
ลูกสมอ 10 ลูก
น้ำมันพืช 1/2 ถ้วย
น้ำตาลทราย 200 กรัม
เกลือป่นเล็กน้อย (ถ้าผักกาดดองเค็มอยู่แล้วไม่ต้องใส่เกลือ)
น้ำเปล่า


วิธีทำกานาฉ่ายเจ

     1. ซอยผักกาดดองให้ละเอียด จากนั้นนำไปล้างให้สะอาด บีบน้ำให้แห้ง เตรียมไว้
     2. ใส่ผักกาดดองซอยลงในหม้อ ตามด้วยลูกสมอหั่นเป็นชิ้นเล็ก ๆ ใส่ลงไปพร้อมเม็ด น้ำมันพืช น้ำตาลทราย และเกลือป่น (ระวังอย่าใส่เกลือมากเพราะผักกาดดองจะเค็มอยู่แล้ว) นำขึ้นตั้งไฟกลางอ่อนผัดจนส่วนผสมแห้ง
     3. เติมน้ำเปล่าลงไปพอท่วมส่วนผสมแล้วเคี่ยวต่อจนแห้งและส่วนผสมเข้ากันเป็นเนื้อเดียว ประมาณ 30-60 นาที 
     4. พอส่วนผสมแห้งดีแล้วตักใส่ภาชนะที่สะอาดและมีฝาปิด สามารถเก็บไว้ได้ถึง 1 เดือน
 

ดูวิธีทำ กานาฉ่าย เพิ่มเติมคลิก

6. ก๋วยเตี๋ยวหลอดเจ 



ภาพจาก คุณเนินน้ำ อาหารบ้าน ๆ ที่บ้านเนินน้ำ

           ถ้าชอบเมนูเส้นอยากให้ลองทำก๋วยเตี๋ยวหลอด ใส่เต้าหู้และถั่วงอก เพิ่มเห็ดลงไป ราดซีอิ๊วดำหวานก่อนเสิร์ฟ


ส่วนผสม ก๋วยเตี๋ยวหลอด


ถั่วงอกเด็ดหาง
หัวไชโป๊สับ
ผงพะโล้ (สูตรนี้เพิ่มอบเชย และดอกโปยกั๊ก)
ก๋วยเตี๋ยวเส้นใหญ่แบบไม่ตัด
เต้าหู้ขาวหั่นแท่ง
โปรตีนเกษตร (ถ้าไม่ชอบไม่ต้องใส่)
เห็ดต่าง ๆ (เห็ดฟาง เห็ดหอมสด เห็ดออรินจิ และเห็ดชิเมจิ)
น้ำเปล่า
พริกไทยป่น
น้ำตาลปี๊บ
ซีอิ๊วดำหวาน
ซีอิ๊วขาว
ผงปรุงรสเห็ดหอม
น้ำมันพืช (สำหรับผัด)


วิธีทำก๋วยเตี๋ยวหลอด

     1. ลวกถั่วงอกให้สุก จากนั้นเจียวหัวไชโป๊สับให้เหลือง เตรียมไว้
     2. ตั้งกระทะน้ำมันพอร้อน ใส่ผงพะโล้ อบเชย และโปยกั๊ก ลงผัดพอหอม จากนั้นใส่เห็ดต่าง ๆ ผัดพอสุก
     3. เติมน้ำเปล่า ปรุงรสด้วยพริกไทยป่น น้ำตาลปี๊บ ซีอิ๊วดำหวาน ซีอิ๊วขาว และผงปรุงรสเห็ดหอม คนให้เข้ากัน ใส่เต้าหู้ (และโปรตีนเกษตร) เคี่ยวต่อจนส่วนผสมเข้าเนื้อและน้ำเริ่มงวด
      4. วางก๋วยเตี๋ยวเส้นใหญ่บนเขียง ตักส่วนผสมในข้อ 2 และถั่วงอกลวกใส่ ม้วนเป็นแท่งกลม จากนั้นนำไปนึ่งพอสุก 
     5. ตัดเป็นชิ้นพอคำ โรยด้วยหัวไชโป๊เจียว เสิร์ฟคู่กับซีอิ๊วดำหวาน
 

ดูวิธีทำ ก๋วยเตี๋ยวหลอดเจ เพิ่มเติมคลิก

7. เผือกทอดเจ 





           เปาะเปี๊ยะทอดก็ทำบ่อยแล้ว ลองมาทำเผือกทอดกันบ้างดีไหม ใส่เผือกเส้นลงไปผสมกับแป้ง จับไปทอดเป็นก้อนตามชอบ กินกับน้ำจิ้มบ๊วยผสมถั่วคั่ว


ส่วนผสม เผือกทอดเจ


แป้งข้าวเจ้า 1+1/4 ถ้วย
แป้งสาลีอเนกประสงค์ 1+1/4 ถ้วย
น้ำตาลทราย 1 ช้อนโต๊ะ
เกลือป่น 1 ช้อนชา
กะทิ 1 ถ้วย
น้ำปูนใส 1/4 ถ้วย
เผือกขูดหรือหั่นเป็นเส้น 2 ถ้วย
น้ำมันพืช (สำหรับทอด)
น้ำจิ้มบ๊วย
ถั่วลิสงคั่วบดหยาบ ๆ


วิธีทำเผือกทอดเจ

     1. ผสมแป้งข้าวเจ้า แป้งสาลีอเนกประสงค์ น้ำตาลทราย และเกลือป่น เข้าด้วยกัน เติมน้ำกะทิและน้ำปูนใสลงไปคนผสมให้เข้ากัน 
     2. ใส่เผือกขูดลงไปเคล้าผสมให้เข้ากัน และแป้งเคลือบติดเผือกจนทั่ว เตรียมไว้
     3. ใส่น้ำมันพืชลงในกระทะ นำขึ้นตั้งไฟ พอน้ำมันร้อนจัดให้ตักเผือกเป็นก้อน ๆ ลงทอดในน้ำมันร้อน ๆ ทอดจนเผือกลอยขึ้นและสุกเหลืองกรอบ ตักขึ้นสะเด็ดน้ำมัน จัดใส่จาน
     4. ผสมน้ำจิ้มบ๊วยกับถั่วลิสงคั่วบด เสิร์ฟพร้อมเผือก
 

ดูวิธีทำ เผือกทอดเจ เพิ่มเติมคลิก

8. เห็ดหย็องเจ



ภาพจาก คุณ tayo76 สมาชิกเว็บไซต์พันทิปดอทคอม

          ไปซื้อเห็ดนางฟ้าตุนเลย จะได้เอามาทำเห็ดหย็องเจเก็บไว้กินวนไป ก่อนเอาไปทอดให้ไปอบจนแห้งก่อน ปรุงรสเค็มตามชอบ



ส่วนผสม เห็ดหย็องเจ


เห็ดนางฟ้า
น้ำมันพืช (สำหรับทอด)
น้ำเปล่า
น้ำตาลปี๊บ 1 ช้อนโต๊ะพูน ๆ
ซีอิ๊วขาว
งาขาว 1/2 ช้อนโต๊ะ


วิธีทำเห็ดหย็องเจ

     1. ฉีกเห็ดนางฟ้าเป็นเส้น ๆ นำไปอบในเตาอบเล็ก ประมาณ 20 นาที
     2. ใส่น้ำมันลงในกระทะ พอร้อนใส่เห็ดที่อบแล้วลงไปทอดประมาณ 3-5 นาที ตักขึ้นมาพักไว้
     3. ตั้งกระทะใส่น้ำเปล่าเล็กน้อย ใส่น้ำตาลปี๊บลงไปคนจนละลาย ปรุงรสด้วยซีอิ๊วขาว เคี่ยวต่อสักครู่หนึ่งแล้วนำเห็ดที่ทอดเสร็จแล้วลงไปคลุก โรยงาขาวลงไปให้ทั่ว ตักใส่ถ้วย พร้อมเสิร์ฟ
 

ดูวิธีทำ เห็ดหย็องเจ เพิ่มเติมคลิก

9. ตือคาโค ขนมขาหมู



ภาพจาก คุณ tayo76 สมาชิกเว็บไซต์พันทิปดอทคอม

          แม้ว่าช่วงกินเจจะมีของทอดขายเยอะแยะ แต่ถ้ามองหาตือคาโค หรือขนมขาหมู คงต้องแห้ว เพราะร้านไม่ค่อยทำกัน เอาอย่างนี้สิมาทำเองเลย วิธีทำไม่ยากด้วย มาพร้อมสูตรน้ำจิ้มรสเด็ด



ส่วนผสม ตือคาโค


แป้งข้าวเจ้า 1 ถ้วยตวง
แป้งสาลีอเนกประสงค์ 1 ถ้วยตวง
น้ำเปล่า 1 ถ้วยตวง
กะทิ 1 ถ้วยตวง
เผือกหั่นเป็นเส้น 1/2 หัว
ถั่วดำต้มสุก 3/4 ถ้วยตวง
เกลือ 1 ช้อนชา
น้ำมันพืช (สำหรับทอด)


ส่วนผสม น้ำจิ้มตือคาโค


น้ำมะขามเปียกเข้มข้น 1+1/2 ช้อนโต๊ะ
น้ำเปล่า 1 ถ้วยตวง
น้ำตาลปี๊บ 3-4 ช้อนโต๊ะพูน
พริกแดงโขลกหยาบ 4-5 เม็ด 
ถั่วลิสงคั่วโขลก 1 ช้อนโต๊ะ


วิธีทำตือคาโค

     1. นำแป้งข้าวเจ้า แป้งสาลีอเนกประสงค์ น้ำเปล่า กะทิ เผือกหั่น และถั่วดำต้มสุก ใส่ลงไปในภาชนะ ผสมคลุกเคล้าให้เข้ากัน ตามด้วยเกลือ
     2. ตักส่วนผสมใส่กระบวยแล้วนำลงไปทอดในน้ำมันร้อน ๆ ประมาณ 5-7 นาที จนสุกเหลือง ตักขึ้นมาใส่ภาชนะ
     3. ทำน้ำจิ้มตือคาโค โดยใส่น้ำเปล่าลงไปในหม้อ ตามด้วยน้ำมะขามเปียก ต่อด้วยน้ำตาลปี๊บ ใส่พริกแดงโขลกลงไปคนให้เข้ากัน ตักใส่ถ้วยแล้วใส่ถั่วลิสง
 

ดูวิธีทำ ตือคาโค ขนมขาหมู เพิ่มเติมคลิก

10. เค้กฟักทองเจ 



ภาพจาก คุณ sujitrar สมาชิกเว็บไซต์พันทิปดอทคอม

           ใครกำลังมองหาขนมเอาไว้กินรองท้องช่วงกินเจ นี่เลยเค้กฟักทองนึ่ง เนื้อเค้กเป็นสีธรรมชาติ แต่งหน้าด้วยฟักทอง


ส่วนผสม เค้กฟักทองนึ่ง


ฟักทองนึ่งบด 200 กรัม
น้ำเปล่า 185 กรัม
น้ำตาลทราย 110 กรัม
แป้งสาลีอเนกประสงค์ 230 กรัม
ผงฟู 1 ช้อนชา
เบกกิ้งโซดา 3/4 ช้อนชา
น้ำมันดอกทานตะวัน 40 กรัม
ฟักทองนึ่งหั่นเต๋า สำหรับแต่งหน้า


วิธีทำเค้กฟักทองนึ่ง

     1. เอาฟักทองมาปอกเปลือกแล้วล้างให้สะอาด นำไปนึ่งให้สุก หลังจากนั้นนำมาบดพอหยาบ ๆ
     2. นำฟักทอง น้ำเปล่า และน้ำตาลทราย ใส่ลงชามผสม คนให้เข้ากัน
     3. ผสมแป้ง เบกกิ้งโซดา และผงฟู เข้าด้วยกัน ร่อนลงในชามผสมฟักทอง ตะล่อมส่วนผสมทั้งหมดให้เข้ากัน ใส่น้ำมันแล้วค่อย ๆ ตะล่อมให้เข้ากัน
     4. เทใส่พิมพ์โรยด้วยฟักทองหั่นเต๋า นึ่งด้วยไฟแรงประมาณ 25-30 นาที หรือจนกว่าจะสุก พอสุกแล้วพักให้อุ่น หรือเสิร์ฟร้อน ๆ ก็ได้เช่นกัน
 

ดูวิธีทำ เค้กฟักทองเจ เพิ่มเติมคลิก

11. กล้วยทอดเจ



ภาพจาก คุณ isweet สมาชิกเว็บไซต์พันทิปดอทคอม

          ปิดท้ายกันด้วยเมนูกล้วยทอดหรือกล้วยแขก สูตรนี้มาพร้อมสูตรแป้งชุบกล้วย ใส่มะพร้าวขูดและงาขาว รับรองความกรอบ



ส่วนผสม กล้วยทอดเจ


กล้วยน้ำว้าสุกห่าม ๆ 1 หวี (ประมาณ 10-12 ลูก)
แป้งข้าวเจ้า 1 ถ้วย
น้ำตาลทราย 1/2 ถ้วยพูน (ชอบหวานใส่มากกว่านี้หน่อยได้จ้า)
มะพร้าวขูดขาว 1 ถ้วย
เกลือป่น 1 ช้อนชา (ไม่เต็มช้อน)
น้ำเปล่า 1 ถ้วย
งาขาว 1/4 ถ้วย
น้ำมันสำหรับทอด


วิธีทำกล้วยทอดเจ

     1. ทำแป้งสำหรับชุบกล้วยแขก โดยผสมแป้งข้าวเจ้ากับน้ำตาลทราย มะพร้าวขูดขาว เกลือป่น น้ำเปล่า และงาขาว คนผสมให้เข้ากันจนน้ำตาลทรายละลาย เตรียมไว้
     2. ปอกกล้วยและหั่นเป็น 3 ชิ้น ต่อ 1 ลูก (วิธีคือ ปอกกล้วยโดยเหลือเปลือกทิ้งไว้ด้านหนึ่ง นำด้านนั้นวางในอุ้งมือแล้วใช้มีดปาดชิ้นกล้วยเป็น 3 ชิ้น) จากนั้นนำเนื้อกล้วยทั้งหมดลงไปชุบในส่วนผสมแป้ง ทำแบบนี้จนกล้วยหมด
     3. ตั้งกระทะน้ำมันให้ร้อน ใช้ไฟปานกลาง ใส่กล้วยชุบแป้งให้ชุ่มแล้วหย่อนลงในกระทะ ทอดนานประมาณ 15-20 นาที จนกล้วยค่อย ๆ เหลืองกรอบ (อย่าใจร้อนเปิดไฟแรงจะไหม้เร็วและไม่กรอบนาน)
หมายเหตุ : เมื่อเห็นว่าเหลืองน่ารับประทานประมาณ 90% ให้ตักขึ้นสะเด็ดน้ำมันได้เลย เพราะความร้อนจะทำให้เหลืองเพิ่มอีกนิดจนพอดี ทอดเสร็จใหม่ ๆ อาจยังไม่ได้กรอบ 100% ทิ้งไว้สักครู่จะค่อย ๆ กรอบทีละน้อย และจะกรอบยาวนานมาก ๆ จริง ๆ มากกว่า 6 ชั่วโมงอีก
 

ดูวิธีทำ กล้วยทอดเจ เพิ่มเติมคลิก

           ช่วงกินเจคงต้องเว้นเมนูไข่ที่คุ้นเคยไปสักพัก ลองมาทำอาหารเจเมนูฮิตแทนไปก่อนแล้วกัน รับรองว่าได้โปรตีนเน้น ๆ และไม่เบียดเบียนสัตว์แถมได้บุญด้วย 
แนะนำเมนูอาหารเจอื่น ๆ ที่น่าสนใจ

     ► 6 อาหารเจจากโปรตีนเกษตร เมนูทดแทนเนื้อสัตว์คุณค่าสูง
     ► 8 สูตรอาหารเจเมนูเห็ด อิ่มบุญเพื่อสุขภาพทำกินได้ทั้งปี
     ► 8 อาหารเจเมนูเต้าหู้ เติมความอร่อยด้วยโปรตีนเน้น ๆ
     ► 7 สูตรยำเจ อาหารเจแซ่บ ๆ รับเทศกาลเจเอาใจสายแซ่บ
     ► 9 สูตรอาหารเจเมนูผัด เสกสารพัดจานด่วนทำง่ายแค่กระทะเดียว
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













11 อาหารเจเมนูฮิต ทั้งคาวหวานอิ่มอร่อยรับเทศกาลเจ




อัปเดตล่าสุด 5 ตุลาคม 2564 เวลา 23:25:16
 14,090 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































