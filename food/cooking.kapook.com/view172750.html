




เมนูกะเพรา อาหารไทยกลิ่นหอมอร่อยติดลิ้น











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






13 เมนูกะเพรา อาหารไทยกลิ่นหอมอร่อยติดลิ้น




88,819อ่าน







0















      กลิ่นหอมจรุงใจไปกับหลากสูตรอาหารจากใบกะเพรา อาหารไทยเผ็ดร้อน จะเอาไปผัดหรือทำน้ำซุปก็อร่อย ถ้าเห็นภาพขนาดนี้ใครไม่หิวก็ให้รู้ไปสิ      ใบกะเพรา  ทั้งใบกะเพราแดงและใบกะเพราเขียว นอกจากจับไปทำผัดกะเพราได้อร่อยและมีเอกลักษณ์แล้ว ยังสามารถเอาไปทำผัดฉ่า ต้มยำ หรืออาหารจานอื่น ๆ ได้อีกสารพัด กระปุกดอทคอมขอนำเสนอวิธีทำเมนูหอมใบกะเพรา เช่น ไข่เจียวกะเพรา ข้าวต้มปลาใส่ใบกะเพรา เป็นต้น ไปซื้อกะเพราเด็ดรอเลยดีไหม







1. ผัดเผ็ดปลาดุกทอดกะเพรากรอบ      มาล้อมวงกันเร็ว วันนี้ขอเสิร์ฟเมนูผัดเผ็ดปลาดุกทอดกะเพรากรอบ สูตรจาก คุณแม่ปันปราย เริ่มจากจับปลาดุกไปทอดจนกรอบแล้วเอาไปผัดกับน้ำพริกแกง สุดท้ายใส่ใบกะเพรากรอบลงไปคลุกพอเข้ากัน ตักข้าวมาด่วนเลยค่ะ ส่วนผสม ผัดเผ็ดปลาดุกทอดกะเพรากรอบ     • ปลาดุก (หั่นเป็นแว่น ๆ) 500 กรัม      • กระชายซอย 300 กรัม     • พริกชี้ฟ้าแดงและสีเขียว ประมาณ 4-5 เม็ด (หั่นเฉียง)     • ใบมะกรูด 7-8 ใบ     • พริกไทยอ่อน 3-4 ชิ้น     • น้ำพริกแกงเผ็ด 1 ขีด     • น้ำตาลปี๊บ 2-3 ช้อนโต๊ะ     • ใบกะเพรา 3 กำ      • น้ำมันพืช 1 ทัพพี     • น้ำปลา 1 ช้อนโต๊ะ     • ซีอิ๊วขาว ปรุงรส     • น้ำมันหอย 1 ช้อนโต๊ะวิธีทำผัดเผ็ดปลาดุกทอดกะเพรากรอบ     1. ทอดปลาดุกด้วยไฟแรงแล้วค่อยปรับเป็นไฟกลาง ทอดจนสุกและกรอบฟู ตักขึ้นสะเด็ดน้ำมันพักไว้      2. เด็ดใบกะเพรา ล้างแล้วพักไว้ให้สะเด็ดน้ำ เอาไปทอดในน้ำมันด้วยไฟปานกลางจนกรอบ (แบ่งไว้สำหรับผัดพร้อมกับปลาดุกและสำหรับโรยด้วย)     3. ผัดน้ำพริกแกง ใช้ไฟกลาง รอให้น้ำมันมีสีแดงสวยงามแล้วลดไฟเป็นไฟอ่อน      4. เติมน้ำปลา น้ำมันหอย และน้ำตาลปี๊บ 1 ช้อนโต๊ะ คนให้เข้ากัน ชิมรสให้ออกเค็มหวาน ใส่กระชาย พริกชี้ฟ้า และพริกไทยอ่อน ผัดให้เข้ากัน      5. ใส่ปลาดุกทอดและใบกะเพราทอดที่แบ่งไว้ลงไป ผัดให้เข้ากัน ตักใส่จาน โรยกะเพรากรอบ     + ดูวิธีทำเพิ่มเติมได้ที่ ผัดเผ็ดปลาดุกทอดกะเพรากรอบ หอมอร่อยน่าลิ้มลอง
++++++++++++++


2. ไข่เจียวกะเพรา      ไข่เจียวหมูสับคงต้องชิดซ้ายให้กับเมนูไข่เจียวกะเพรา สูตรนี้จากนิตยสาแม่บ้าน ใส่หมูสับกับพริกสด ที่ขาดไม่ได้เลยคือ ใบกะเพราซอย ทอดจนกรอบกินกับข้าวสวยร้อน ๆ ฟินระเบิดส่วนผสม ไข่เจียวกะเพรา     • ไข่เป็ด 3 ฟอง      • หมูสับ 50 กรัม     • ใบกะเพราซอยหยาบ 1/4 กรัม     • กระเทียมสับ 1 ช้อนชา      • พริกขี้หนูซอย 1 ช้อนโต๊ะ      • ซอสหอยนางรม 1 ช้อนโต๊ะ      • พริกไทยป่น 1/4 ช้อนชา      • น้ำมันพืช (สำหรับทอด)     • ข้าวสวยวิธีทำไข่เจียวกะเพรา     1. ตีไข่เป็ดผสมหมูสับ ใบกะเพรา กระเทียม และพริกขี้หนู ปรุงรสด้วยซอสหอยนางรมและพริกไทยป่น คนให้เข้ากัน     2. ตั้งกระทะใส่น้ำมันพืชพอร้อน ใส่ส่วนผสมไข่ลงทอดให้สุกเหลืองทั้งสองด้าน ตักขึ้นพักให้สะเด็ดน้ำมัน จัดใส่ภาชนะ เสิร์ฟพร้อมข้าวสวย     + ดูวิธีทำเพิ่มเติมได้ที่ ไข่เจียวกะเพรา เมนูไข่เพิ่มโปรตีนจากหมูสับ หอมกลิ่นกะเพราเน้น ๆ
++++++++++++++


3. ต้มยำปลาช่อน      จากที่เคยทำต้มยำใส่เครื่องสมุนไพรทั่วไป คราวนี้ลองใส่ใบกะเพราเพิ่มกลิ่นหอมบ้างดีไหม ขอนำเสนอเมนูต้มยำปลาช่อน สูตรจาก คุณมันอยู่ในปอด สมาชิกเว็บไซต์พันทิปดอทคอม เติมความเปรี้ยวจากมะขามอ่อนและมะเขือเทศ ใครจะเปลี่ยนเป็นปลาทู ปลาเก๋า หรือปลากะพงก็อร่อยนะคะส่วนผสม ต้มยำปลาช่อน     • น้ำเปล่า (ประมาณ) 3 ถ้วยตวง     • ข่ากึ่งแก่กึ่งอ่อน 1 แง่ง     • ใบมะกรูด 10 ใบ     • ตะไคร้ 3-4 ต้นกลาง     • หอมแดงทุบ 10 หัว     • มะขามอ่อนฝักใหญ่ 5 ฝัก     • ปลาช่อนสด 1 ชิ้น     • เห็ดฟางผ่าครึ่ง 1 ถ้วยใหญ่     • มะเขือเทศ (ปริมาณตามชอบ)     • ผงปรุงรสหมู 2 ช้อนส้อม     • ผงชูรส 1 ช้อนชาพูน (ถ้าไม่ชอบก็ใช้น้ำตาลทราย 1 ช้อนชา)     • น้ำปลา 2 ช้อนส้อม     • เกลือสมุทร 1 ช้อนชา     • ใบกะเพราแดง 1 ถ้วยใหญ่     • พริกแห้งทอด      • มะนาว 1 ซีก (บีบลงไปเพื่อความหอม)     • ผักชีฝรั่ง (สำหรับโรยหน้า)วิธีทำต้มยำปลาช่อน     1. ต้มน้ำเปล่าประมาณ 3 ถ้วย หรือกะปริมาณตามจำนวนปลาและวัตถุดิบที่ใส่ลงไป จากนั้นใส่ข่า ใบมะกรูด ตะไคร้ หอมแดงทุบ ฝักมะขามอ่อนทุบ และผงปรุงรสหมู     2. ต้มจนฝักมะขามอ่อนเปื่อย ชิมรสดูให้ได้รสเปรี้ยวตามชอบแล้วก็ตักฝักมะขามออก ขั้นตอนนี้ต้องคอยดูเรื่อย ๆ เพราะฝักมะขามจะเปื่อยเร็วมาก หากเปื่อยยุ่ยมากเกินไปหรือต้มนานเกินไป น้ำซุปจะเปรี้ยวเกินไป     3. จากนั้นรอให้เดือดอีกครั้งแล้วหย่อนชิ้นปลาช่อนลงไปทีละชิ้นในขณะน้ำยังเดือดอยู่ (เคล็ดลับ : อย่าเทพรวดลงไปทีเดียวเพราะปลาช่อนมีเมือกเยอะจะทำให้ต้มยำคาวมาก) เมื่อหย่อนปลาช่อนลงไปจนหมดแล้วรอให้น้ำเดือดจนปลาสุกในระดับหนึ่งก็ใส่เห็ดฟาง ตามด้วยมะเขือเทศ      4. ปรุงรสด้วยผงปรุงรสหมู ผงชูรส น้ำปลา และเกลือสมุทร จากนั้นรอจนปลาเริ่มสุกเปื่อยได้ที่ก็ใส่ใบกะเพราแดงลงไป ตามด้วยพริกทอด ขยำพอแตกนิดหนึ่งจะได้หอม ๆ บีบมะนาวลงไปซีกหนึ่งเพื่อเพิ่มความหอม ตักใส่ชาม โรยใบผักชีฝรั่ง     + ดูวิธีทำเพิ่มเติมได้ที่ ต้มยำปลาช่อนฝักมะขามอ่อน รสแซบจี๊ดจ๊าดแบบลูกทุ่ง
++++++++++++++


4. ผัดฉ่าปลาหมึก      เรื่องลดน้ำหนักขอเว้นวรรคไปสักมื้อ เพราะอยากทำเมนูผัดฉ่าปลาหมึก สูตรจาก คุณ tukata001 สมาชิกเว็บไซต์พันทิปดอทคอม (ครัวตุ๊กตา) จับปลาหมึกผัดกับเครื่องปรุง ก่อนเสิร์ฟโรยใบกะเพราลงไปคลุกพอสลด ขอกินหน่อยเถอะแคลอรีพุ่งก็ยอมส่วนผสม ผัดฉ่าปลาหมึก     • ปลาหมึก (หั่นชิ้น) 300 กรัม      • กระเทียม 10 กลีบ     • พริกขี้หนู 10 เม็ด     • น้ำมันพืช 1 ช้อนโต๊ะ     • น้ำตาลทราย 1 ช้อนโต๊ะ     • น้ำปลา 2 ช้อนโต๊ะ     • น้ำมันหอย 2 ช้อนโต๊ะ     • น้ำซุปไก่ 2 ช้อนโต๊ะ     • กระชายซอย 1/2 ถ้วย     • ใบมะกรูด 6 ใบ     • พริกชี้ฟ้าเหลือง 3 เม็ด     • พริกไทยสด (ใส่หรือไม่ใส่ก็ได้)     • ใบกะเพรา (หรือใบโหระพา) 1 ถ้วยวิธีทำผัดฉ่าปลาหมึก     1. นำกระเทียมและพริกขี้หนูมาตำเข้าด้วยกันพอหยาบ พักไว้     2. ใส่น้ำมันพืชลงในกระทะใช้ไฟกลาง นำพริกกับกระเทียมตำมาผัดกับน้ำมันให้หอม ใส่ปลาหมึกลงไปผัดสักครู่ ปรุงรสด้วยน้ำตาลทราย น้ำปลา และน้ำมันหอย ผัดคลุกเคล้าให้เข้ากัน เติมน้ำซุปนิดหน่อย      3. ใส่กระชาย ใบมะกรูดฉีก และพริกชี้ฟ้าเหลืองลงไปผัด ใครมีพริกไทยสดใส่ในขั้นตอนนี้เลย ผัดให้เข้ากัน ชิมรสตามชอบ     4. ใส่ใบกะเพรา ปิดเตา ผัดให้เข้ากันอีกครั้ง ตักใส่จาน     + ดูวิธีทำเพิ่มเติมได้ที่ ผัดฉ่าปลาหมึก เมนูกับแกล้มสมุนไพรแน่นอร่อยร้อนแรง
++++++++++++++


5. ไก่ผัดฉ่า      ใครเบื่อเมนูปลาหมึกผัดฉ่าก็มาทำเมนูไก่ผัดฉ่า สูตรจาก คุณเนินน้ำ อาหารบ้าน ๆ ที่บ้านเนินน้ำ จับไก่ผัดกับพริกโขลก เติมพริกไทยอ่อนกับกระชาย สุดท้ายใส่ใบกะเพรา ส่วนผสม ไก่ผัดฉ่า     • พริกขี้หนูสีแดง 7 เม็ด     • กระเทียม 5 กลีบ     • น้ำมันพืช 2 ช้อนโต๊ะ     • เนื้อไก่หั่นชิ้น 150 กรัม     • ซอสหอยนางรม 1+1/2 ช้อนโต๊ะ     • ซอสปรุงรส 1 ช้อนชา     • น้ำปลา 1 ช้อนชา     • น้ำตาลทราย 1/4 ช้อนชา     • น้ำเปล่า 2 ช้อนโต๊ะ     • กระชายซอย 2 ช้อนโต๊ะ     • พริกชี้ฟ้าแดงหั่นเฉียง 1 เม็ด     • ใบมะกรูดฉีก 2 ใบ     • พริกไทยอ่อน 3 ช่อ     • ใบกะเพรา ตามชอบวิธีทำไก่ผัดฉ่า      1. โขลกพริกขี้หนูกับกระเทียมเข้าด้วยกัน เตรียมไว้     2. ใส่น้ำมันพืชลงในกระทะใช้ไฟกลาง พอน้ำมันร้อนใส่เครื่องที่โขลกไว้ลงผัดให้หอม ใส่เนื้อไก่ลงผัดพอสุก     3. ปรุงรสด้วยซอสหอยนางรม ซอสปรุงรส น้ำปลา น้ำตาลทราย และน้ำเปล่า ผัดพอเข้ากัน     4. ใส่กระชาย พริกชี้ฟ้า พริกไทยอ่อน ใบมะกรูด และใบกะเพราลงผัดให้เข้ากัน ตักใส่จานเสิร์ฟ     + ดูวิธีทำเพิ่มเติมได้ที่ ไก่ผัดฉ่า เมนูพ่นไฟร้อนฉ่า เผ็ดซ่าติดลิ้น
++++++++++++++


6. ต้มยำปลาทูมะขามสด     ปลาทูทอดกินจนเอียนแล้วก็จับมาทำเมนูต้มยำปลาทูมะขามสด สูตรจาก คุณนัทจัง สบายดี สมาชิกเว็บไซต์พันทิปดอทคอม ปลาทูเนื้อนุ่มต้มกับน้ำซุปต้มยำรสเปรี้ยวจากมะขามสด ก่อนเสิร์ฟโรยใบกะเพราเพิ่มกลิ่นหอมส่วนผสม ต้มยำปลาทูมะขามสด     • ปลาทูสด (หรือปลาทูนึ่ง)     • ข่า     • ตะไคร้     • ใบมะกรูด     • น้ำปลา     • มะขามสดปอกเปลือกออก     • พริกขี้หนูสวนทุบ     • ผักชีฝรั่ง     • ใบกะเพราวิธีทำต้มยำปลาทูมะขามสด     1. ต้มน้ำให้เดือด ใส่ข่า ตะไคร้ และใบมะกรูดลงไปต้ม รอน้ำเดือดแล้วใส่ปลาทูลงไป จากนั้นใส่มะขามสด ปรุงรสด้วยน้ำปลา (ถ้ามะขามที่ใส่ไม่เปรี้ยว ให้เติมมะขามลงไปอีก)      2. พอได้รสที่ชอบแล้วตักใส่ชาม โรยหน้าด้วยพริกขี้หนูสวนทุบ ผักชีฝรั่ง และใบกะเพรา      + ดูวิธีทำเพิ่มเติมได้ที่ 15 เมนูปลาทู เนรมิตเมนูปลาอร่อยแบบไทย ๆ
++++++++++++++


7. ทอดมันปลาทู      เอาใจคนชอบกินทอดมันกันสักมื้อ ขอนำเสนอเมนูทอดมันปลาทู สูตรจากคุณนัทจัง สบายดี สมาชิกเว็บไซต์พันทิปดอทคอม จับเนื้อปลาทูนวดกับเครื่องแกง ที่สำคัญต้องใส่ใบกะเพราลงไปด้วย เอาล่ะ… เรียกพี่ป้าน้าอามาชิมกันเลย ส่วนผสม ทอดมันปลาทู     • เนื้อปลาทูขูด 500 กรัม     • กระชาย 2 ก้าน     • น้ำพริกแกงเผ็ด 50 กรัม      • เกลือป่น เล็กน้อย     • น้ำเย็นจัด     • ไข่ไก่ 1 ฟอง     • น้ำปลา 2 ช้อนชา     • น้ำตาลทราย 2 ช้อนชา     • ใบมะกรูดซอย 4-5 ใบ     • ถั่วพูหรือถั่วฝักยาวตามชอบ     • ใบกะเพราซอย ตามชอบวิธีทำทอดมันปลาทู     1. โขลกกระชายกับน้ำพริกแกงเข้าด้วยกัน ตักใส่ถ้วย เตรียมไว้     2. ผสมเกลือป่นเล็กน้อยกับน้ำเย็นจัด คนให้เกลือละลาย      3. ใส่เนื้อปลาทูขูดลงในครกแล้วตำ แล้วค่อย ๆ หยอดน้ำเย็นผสมน้ำเกลือที่เตรียมไว้ลงไป ตำจนเนื้อปลาทูเหนียว     4. ใส่ส่วนผสมน้ำพริกแกง ไข่ไก่ น้ำปลา น้ำตาลทราย ใบมะกรูดซอย และใบกะเพราซอยลงไป นวดต่อให้ส่วนผสมเข้ากันดีและพักไว้     5. ใส่น้ำมันลงในกระทะพอน้ำมันร้อนก็ปั้นทอดมันใส่ลงไปในกระทะ ทอดจนเหลืองสุกทั้งสองด้าน ตักขึ้นสะเด็ดน้ำมัน     + ดูวิธีทำเพิ่มเติมได้ที่ 15 เมนูปลาทู เนรมิตเมนูปลาอร่อยแบบไทย ๆ
++++++++++++++


8. ข้าวต้มปลาใส่ใบกะเพรา     ใบกะเพราเหลือ ๆ อย่าเพิ่งทิ้ง จับมาทำเมนูข้าวต้มปลาใส่ใบกะเพรา สูตรจาก นิตยสารแม่บ้าน ข้าวต้มใส่ปลากะพงสีขาว ปรุงรสด้วยพริกไทย โรยใบกะเพราพอสวย ตักกินกับคนพิเศษกัน ส่วนผสม ข้าวต้มปลาใส่ใบกะเพรา     • น้ำเปล่า (สำหรับลวกปลา)     • ข่าแก่หั่นแว่น 3 แว่น     • ปลากะพงหั่นชิ้น 100 กรัม     • น้ำซุป 2 ถ้วยตวง     • ซีอิ๊วขาว 2 ช้อนชา     • ข้าวหอมมะลิหุงสุก 1 ถ้วยตวง     • ตั้งฉ่าย 1/2 ช้อนชา     • ใบกะเพรา 1/2 ถ้วยตวง     • พริกไทยป่น      • น้ำส้มพริกดองวิธีทำข้าวต้มปลาใส่ใบกะเพรา     1. ต้มน้ำเปล่าพอเดือด ใส่ข่าต้มสักครู่ ใส่เนื้อปลากะพงลงไปลวกพอสุก ตักขึ้นพักไว้     2. ต้มน้ำซุป ปรุงรสด้วยซีอิ๊วขาว พอเดือดใส่เนื้อปลากะพงลวกลงไป      3. ตักข้าวหอมมะลิหุงสุกใส่ถ้วย ตามด้วยตั้งฉ่าย ใบกะเพรา ราดด้วยส่วนผสมน้ำซุป จัดเสิร์ฟพร้อมน้ำส้มพริกดอง       + ดูวิธีทำเพิ่มเติมได้ที่ 3 เมนูอาหารแก้เจ็บคอ เสกสมุนไพรใกล้ตัวปรุงอาหารต้านหวัด
++++++++++++++


9. เนื้อต้มจิ๋วมะม่วงดิบ     ใครเลิฟเนื้อวัวต้องลองทำเมนูเนื้อต้มจิ๋วใส่มะม่วงดิบ สูตรจาก นิตยสารแม่บ้าน น้ำซุปใส่มันเทศและมะม่วงดิบ ผสมความอร่อยจากเนื้อเปื่อย ปรุงรสแซ่บตามชอบ ที่ขาดไม่ได้คือ ใบกะเพราส่วนผสม เนื้อน่องลายตุ๋นเนื้อวัวส่วนน่องลาย 500 กรัมน้ำเปล่า 6 ถ้วยตวงส่วนผสม เนื้อต้มจิ๋ว     • เนื้อน่องลายตุ๋นจนเปื่อย 150 กรัม (หั่นเต๋า)     • น้ำซุปเนื้อ 3 ถ้วยตวง     • มะม่วงดิบ (หั่นเต๋า) 150 กรัม     • มันเทศ (หั่นเต๋า) 150 กรัม     • น้ำมะขามเปียก 2 ช้อนโต๊ะ     • น้ำปลา 2 ช้อนโต๊ะ     • หอมแดงซอย 1/2 ถ้วยตวง     • ใบกะเพรา 20 กรัม     • ใบโหระพา 20 กรัม     • พริกขี้หนูบุบพอแตก 10-15 เม็ดวิธีทำเนื้อน่องลายตุ๋น     1. นำเนื้อวัวใส่หม้อ เติมน้ำเปล่า ยกขึ้นตั้งไฟต้มพอเดือด ช้อนฟองออกให้หมด เบาไฟลงเคี่ยวจนเนื้อวัวนุ่ม (ถ้าน้ำแห้งให้เติมน้ำเปล่าลงไปเพิ่ม)      2. ตักขึ้นพักให้เย็นสนิทจึงหั่นเป็นชิ้นสี่เหลี่ยมลูกเต๋า เตรียมไว้วิธีทำเนื้อต้มจิ๋ว     1. ใส่น้ำซุปเนื้อและเนื้อวัวลงในหม้อ ยกขึ้นตั้งไฟต้มพอเดือด     2. ใส่มันเทศและมะม่วงดิบลงไป ปรุงรสด้วยน้ำมะขามเปียกและน้ำปลา ต้มต่อพอเดือดสักครู่     3. ใส่หอมแดง ใบกะเพรา และใบโหระพา คนพอเข้ากัน รอเดือดอีกครั้งปิดไฟ ใส่พริกขี้หนู ตักใส่ภาชนะ จัดเสิร์ฟ     + ดูวิธีทำเพิ่มเติมได้ที่ เนื้อต้มจิ๋วใส่มะม่วงดิบ เปรี้ยวแซ่บแบบไทยโบราณ สวรรค์ของคนรักเนื้อ
++++++++++++++


10. ผัดกะเพราปลาดอรี่     และแล้วก็มาถึงเมนูที่รอคอยนั่นคือ ผัดกะเพราปลาดอรี่ สูตรจาก คุณ iamrabbiy สมาชิกเว็บไซต์พันทิปดอทคอม จับปลาผัดกับพริกและกระเทียม สุดท้ายใส่ใบกะเพราผัดพอสลด ยิ่งถ้าโปะไข่ดาวคงฟินสุดยอด  ส่วนผสม ผัดกะเพราปลาดอรี่     • พริกขี้หนู     • กระเทียม     • สเปรย์น้ำมันมะกอก     • เนื้อปลาดอรี่หั่นเป็นชิ้น     • น้ำปลา (สูตรโซเดียมต่ำ)     • ซีอิ๊วขาว (สูตรโซเดียมต่ำ)     • ซอสหอยนางรม (สูตรโซเดียมต่ำ)     • น้ำเปล่า 1 ช้อนโต๊ะ     • ใบกะเพราแดง     • ข้าวกล้องวิธีทำผัดกะเพราปลาดอรี่     1. โขลกพริกขี้หนูกับกระเทียมพอแหลกแล้วนำไปผัดให้หอม ฉีดสเปรย์น้ำมันลงไป 1 ครั้ง     
 2. ใส่เนื้อปลาดอรี่ลงไป ปรุงรสด้วยน้ำปลา ซีอิ๊วขาว และซอสหอยนางรม 
เติมน้ำเปล่าลงไป ใส่ใบกะเพราแดง ผัดจนเข้ากัน ตักราดบนข้าวกล้อง     + ดูวิธีทำเพิ่มเติมได้ที่ อาหารคลีนแบบไทย 29 เมนู กินแล้วชีวิตดี๊ดี ไขมันต่ำอิ่มโปรตีนประโยชน์เต็ม
++++++++++++++


11. ผัดกะเพราเป็ดพะโล้      ใครจะไปเชื่อว่าเป็ดพะโล้ที่เหลือ ๆ จะเอามาทำเมนูผัดกะเพราเป็ดพะโล้ได้อร่อยมาก สูตรจาก คุณ tukata001 สมาชิกเว็บไซต์พันทิปดอทคอม (ครัวตุ๊กตา) วิธีทำไม่ยากแค่เอาเนื้อเป็ดผัดกับพริกโขลกและใบกะเพรา ปรุงรสเค็มกับเผ็ดตามชอบ อูย... หิวเลยส่วนผสม ผัดกะเพราเป็ดพะโล้     • เป็ดพะโล้ 1 ถ้วย     • พริกกับกระเทียมตำรวมกัน 3 ช้อนโต๊ะ     • น้ำมันพืช 2 ช้อนโต๊ะ     • น้ำซุปไก่ 2 ช้อนโต๊ะ     • น้ำตาลทราย 1 ช้อนชา     • น้ำมันหอย 2 ช้อนโต๊ะ     • น้ำปลา 2 ช้อนโต๊ะ     • ใบกะเพรา 1 ถ้วยวิธีทำผัดกะเพราเป็ดพะโล้     1. นำพริกกับกระเทียมที่ตำไว้มาผัดกับน้ำมันพืช ใช้ไฟกลาง ๆ ไปทางอ่อนจนหอม      2. ใส่เนื้อเป็ดพะโล้ลงไป ผัดให้เข้ากัน ไม่ต้องผัดนาน เพราะเป็ดสุกอยู่แล้ว เติมน้ำซุปนิดหน่อย ใครชอบแบบแห้ง ๆ ก็ไม่ต้องใส่      3. ปรุงรสด้วยน้ำตาลทราย น้ำมันหอยน้ำปลา สุดท้ายใส่ใบกะเพรา ปิดเตา ผัดให้กะเพราพอสลด ตักใส่จาน     + ดูวิธีทำเพิ่มเติมได้ที่ ผัดกะเพราเป็ดพะโล้ เมนูอาหารตามสั่งทำเองอร่อยเด็ด
++++++++++++++


12. ผัดกะเพราไข่     ลองยัง ? เมนูผัดกะเพราไข่ สูตรจาก คุณมัสหมั่นแดนใต้ สมาชิกเว็บไซต์พันทิปดอทคอม จับไข่คนผัดกับพริกโขลก ชิมรสตามชอบ สุดท้ายใส่ใบกะเพราพอหอม ส่วนผสม ผัดกะเพราไข่     • ไข่ไก่     • พริกขี้หนูสด     • กระเทียม     • เกลือป่น     • น้ำตาลทราย     • น้ำมันพืช (สำหรับผัด)     • น้ำต้มสุก     • น้ำมันหอย (ไม่ใส่ก็ได้)     • ใบกะเพราส่วนผสม ผัดกะเพราไข่     1. ตีไข่ไก่แล้วนำไปคนในกระทะจนสุก (ทำเหมือนไข่คน แต่ใช้เวลานานกว่าไข่คน) ตักใส่ถ้วยพักทิ้งไว้     2. โขลกพริกขี้หนู กระเทียม เกลือป่น และน้ำตาลทราย ตำให้พอหยาบ    
 3. ตั้งกระทะใส่น้ำมันลงไป ตามด้วยพริกโขลกผัดให้หอม 
ตามด้วยไข่คนที่เตรียมไว้ เติมน้ำต้มสุกลงไปเล็กน้อย ใส่น้ำมันหอย 
ชิมรสตามชอบ สุดท้ายใส่ใบกะเพรา ผัดให้เข้ากัน ตักใส่จาน พร้อมเสิร์ฟ     + ดูวิธีทำเพิ่มเติมได้ที่ ผัดกะเพราไข่ อาหารจานเก่านำมาทำใหม่อร่อยกว่าเดิม
++++++++++++++


13. ผัดกะเพราไส้อั่ว     อยากทำเมนูใบกะเพราสุดแนวเอาใจคนพิเศษ ขอนำเสนอเมนูผัดกะเพราไส้อั่ว สูตรจาก คุณ สล่าปู่ สมาชิกเว็บไซต์พันทิปดอทคอม จับไส้อั่วผัดกับใบกะเพรา เติมหมูสับเพิ่มโปรตีน อยากรู้ว่ารสชาติอย่างไรมาพิสูจน์กันส่วนผสม ผัดกะเพราไส้อั่ว     • ไส้อั่ว หั่นเป็นชิ้น ๆ     • หมูสับ เล็กน้อย     • พริกขี้หนู (ตามชอบ)     • กระเทียม     • ซีอิ๊วขาว     • น้ำมันหอย     • น้ำตาลทราย เล็กน้อย     • น้ำเปล่า     • ใบกะเพรา เด็ดเป็นใบ     • น้ำมันพืชสำหรับผัดวิธีทำผัดกะเพราไส้อั่ว     1. ผัดพริก กระเทียม และหมูสับ ปรุงด้วยซีอิ๊วขาว น้ำมันหอย และน้ำตาลทรายเล็กน้อย ผัดจนหอม     2. เติมน้ำเปล่าเล็กน้อย ใส่ไส้อั่วลงไปคลุกเคล้าเบา ๆ สุดท้ายตามด้วยใบกะเพรา ผัดพอเข้ากัน ตักใส่จาน     + ดูวิธีทำเพิ่มเติมได้ที่ ผัดกะเพราไส้อั่ว เมนูเด็ดเผ็ดร้อนหอมฉุย อร่อยน่าลอง     • สำหรับคนที่อยากเก็บใบกะเพราไว้นาน ๆ ก็เอามาแช่แข็งเลยค่ะ เรามีเคล็ดลับเด็ดจาก คุณ tukata001 สมาชิกเว็บไซต์พันทิปดอทคอม  มาบอก ตามมาดูกันเลยจ้า     • วิธีเก็บใบกะเพราและใบโหระพาแช่แข็ง ยืดอายุผักเน่าง่ายไว้ใช้ข้ามปีวิธีเก็บใบกะเพราแช่แข็ง     1. ตั้งน้ำให้เดือดจัด และหาอ่างอีกใบมาใส่น้ำเย็นเตรียมไว้ ยิ่งเป็นน้ำใส่น้ำแข็งให้เย็นจัดยิ่งดี     
 2. ล้างใบกะเพราให้สะอาดและเด็ดเป็นใบ จากนั่นนำมาลวก 
โดยใส่ลงในน้ำเดือดจัด คนเบา ๆ ประมาณ 2-3 
ครั้งแล้วตักขึ้นสะเด็ดน้ำแล้วเอาใส่ในน้ำเย็นจัดทันที      3. 
นำผักที่น็อกในน้ำเย็นมาทำเป็นก้อน กะขนาดพอกับการใช้ในแต่ละครั้ง 
แล้วบีบน้ำออกทำให้เป็นลูกกลม ๆ เก็บใส่ถุงซิปล็อก เก็บใส่ช่องแช่แข็ง 
วิธีการนำออกมาทำอาหารก็แค่นำใบกะเพรา 1 ก้อน แช่ในน้ำธรรมดารอจนละลาย 
แค่นี้ก็นำมาทำอาหารได้แล้วค่ะ     
 ว้าว ! แค่เห็นภาพก็น้ำลายสอแล้ว 
ใครชอบกินเมนูใบกะเพราลองทำตามสูตรด้านบนเลยค่ะ ไม่ว่าจะเป็นทอดมันกะเพรา 
ผัดกะเพราไข่ หรือผัดฉ่า กินวนไปทุกวันไม่มีเบื่อแน่นอน 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






13 เมนูกะเพรา อาหารไทยกลิ่นหอมอร่อยติดลิ้น





อัปเดตล่าสุด 5 มกราคม 2564 เวลา 14:15:39
 88,819 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































