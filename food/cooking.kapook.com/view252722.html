




เมนูสันในไก่ เสกอาหารสารพัดจากเมนูไก่อร่อยง่ายทำได้หลายมื้อ


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เมนูอาหารไทย












13 เมนูสันในไก่ อร่อยเลือกได้หลากหลายไม่น่าเบื่อ





5,069อ่าน














0












           เติมมื้อโปรตีนกับเมนูสันในไก่ อาหารไทยหลากสไตล์ ทั้งย่าง อบ ทอด หรือแกง เมื้อต่อไปต้องเจอกันแล้ว  




          สันในไก่ทำอาหารอะไรได้บ้าง ? นอกจากเอาไปชุบแป้งทอดหรือทำเมนูแดดเดียวแล้วยังทำเมนูอาหารอื่น ๆ ได้เยอะแยะ กระปุกดอทคอมขอนำเสนอวิธีทำเมนูสันในไก่ เช่น แกงไก่ พะแนงไก่ ไก่อบ ไก่ทอดซอสบาร์บีคิว เป็นต้น ถ้าวัตถุดิบไม่พร้อมไปจ่ายตลาดกันเลยจ้า

1. บาร์บีคิวไก่



ภาพจาก ครัวแม่ผึ้ง bee happy

           เริ่มกันที่เมนูบาร์บีคิวไก่ สูตรจาก ครัวแม่ผึ้ง bee happy มาพร้อมสูตรซอสบาร์บีคิวเอาไว้หมักเพิ่มรสชาติ จับสันในไก่เสียบไม้สลับกับพริก หอมใหญ่ มะเขือเทศ และสับปะรด


ส่วนผสม บาร์บีคิวไก่


ไก่ หรือสันในไก่ 500 กรัม
พริกหวาน หรือพริกหยวก
หอมใหญ่
มะเขือเทศราชินี
สับปะรด


ส่วนผสม ซอสบาร์บีคิว


ซอสพริก 5-6 ช้อนโต๊ะ
ซอสมะเขือเทศ 7-8 ช้อนโต๊ะ
น้ำตาลทราย 1 ช้อนโต๊ะ
น้ำมันหอย 2 ช้อนโต๊ะ
ซีอิ๊วขาว 1 ช้อนโต๊ะ
พริกไทยป่น 1/2 ช้อนโต๊ะ
เนยสดละลาย 2 ช้อนโต๊ะ
ออริกาโน่ (ใส่หรือไม่ใส่ก็ได้)


วิธีทำบาร์บีคิวหมู ไก่

      1. เตรียมหั่นไก่ให้เป็นชิ้นพอดีสำหรับทำบาร์บีคิว 
      2. ปรุงซอสบาร์บีคิวตามสูตร นำซอสบาร์บีคิว 3 ช้อนโต๊ะ หมักกับเนื้อไก่ คลุกเคล้าให้เข้ากัน ใส่น้ำมัน 1 ช้อนโต๊ะ เพิ่มความฉ่ำนุ่ม (ถ้าต้องการให้เนื้อนุ่มเร็วให้ใส่เนื้อสับปะรด 1 ช้อนโต๊ะ)
      3. นำไปแช่ตู้เย็นหมักไว้ 30 นาที สำหรับซอสบาร์บีคิวที่เหลือเก็บไว้ทาตอนปิ้งบาร์บีคิว
      4. พอครบเวลานำบาร์บีคิวมาเสียบไม้ ให้ดูสีสันสวยงามน่ากิน นำไปปิ้งโดยทาเนยให้หอม และทาซอสบาร์บีคิวให้อร่อยฉ่ำ กินร้อน ๆ รับรองความอร่อย
 

ดูวิธีทำ บาร์บีคิวไก่ เพิ่มเติมคลิก

2. ไก่แดดเดียว





           ถ้าวันไหนแดดดีลองมาทำไก่แดดเดียว จับตากแดดจนแห้ง รสชาติเค็มและหอมน้ำมันงา มีความเผ็ดจากพริกไทย



ส่วนผสม ไก่แดดเดียว


ไก่ หรือสันในไก่ 500 กรัม
น้ำสับปะรด 2 ช้อนโต๊ะ
น้ำมันหอย 1 ช้อนโต๊ะ
ซีอิ๊วขาว 1+1/2 ช้อนโต๊ะ
น้ำมันงา 1 ช้อนโต๊ะ
ซอสปรุงรส 1 ช้อนโต๊ะ
พริกไทย 1/2 ช้อนชา
น้ำมันสำหรับทอด


วิธีทำไก่แดดเดียว

     1. หั่นเนื้อไก่ เป็นเส้นยาวประมาณ 1 เซนติเมตร
     2. ใส่เครื่องปรุงทั้งหมดลงไปแล้วขยำให้เข้ากัน
     3. วางเนื้อติดมันลงบนถาด นำไปตากแดด ประมาณ 4-5 ชั่วโมง หรือจนเนื้อเริ่มแห้ง เสร็จแล้วค่อยนำไปทอด
 

ดูวิธีทำ ไก่แดดเดียว เพิ่มเติมคลิก

3. แกงไก่ใส่หน่อไม้



ภาพจาก ครัวแม่ผึ้ง bee happy kitchen

          ใครกำลังมองหาเมนูกับข้าวมื้อเย็นขอแนะนำเมนูแกงไก่ใส่หน่อไม้ สูตรจาก ครัวแม่ผึ้ง bee happy kitchen ใส่มะเขือเปราะกับมะเขือพวง เติมเลือดไก่ ที่ขาดไม่ได้เลยคือหน่อไม้



ส่วนผสม แกงไก่ใส่หน่อไม้


ไก่ หรือสันในไก่ 300 กรัม
พริกแกงแดง 1-2 ช้อนโต๊ะ
กะทิ 250-300 กรัม
น้ำปลา 1-2 ช้อนโต๊ะ
เกลือ 1 ช้อนชา 
น้ำตาลปี๊บ 2 ช้อนชา 
น้ำตาลทราย 2 ช้อนชา
น้ำ 250 กรัม 
หน่อไม้สด หรือหน่อไม้ดอง (ตามชอบ)
มะเขือเปราะ
มะเขือพวง 
เลือดไก่ 1 ก้อน 
พริกแดง 
ใบโหระพา 
ใบมะกรูด


วิธีล้างหน่อไม้สด หน่อไม้ดอง


วิธีที่ 1 : ใส่หน่อไม้ลงภาชนะ เติมน้ำซาวข้าว ใส่เกลือ 1 ช้อนชา จะช่วยลดกลิ่นและความเปรี้ยว แช่ไว้ 10-15 นาที แล้วล้างด้วยน้ำสะอาด
วิธีที่ 2 : ใส่หน่อไม้ลงในหม้อ นำไปต้มโดยใส่น้ำตาลปี๊บ 1 ช้อนชา กับเกลือ 1 ช้อนชา ต้มจนเดือด ล้างด้วยน้ำเปล่า


วิธีล้างกลิ่นหน่อไม้ติดมือ


วิธีที่ 1 ล้างด้วยน้ำส้มสายชู โดยใส่น้ำส้มสายชู 1 ช้อนโต๊ะ ผสมในน้ำแล้วล้างมือ
วิธีที่ 2 ล้างด้วยยาสีฟัน โดยใช้ยาสีฟันถูมือแล้วล้างออกด้วยน้ำสะอาด
วิธีที่ 3 ล้างด้วยมะนาว โดยถูมะนาวลงบนมือแล้วล้างออกด้วยน้ำสะอาด


วิธีทำแกงไก่ใส่หน่อไม้

     1. ตั้งกระทะใส่พริกแกงกับกะทิเล็กน้อยลงไปผัดจนแตกมัน สีสวยแบบโบราณ ใส่ไก่ลงไปผัด ปรุงรสง่าย ๆ ด้วยน้ำปลา เกลือ น้ำตาลปี๊บ และน้ำตาลทราย (ทำให้รสกลมกล่อม)
     2. ใส่กะทิกับน้ำ (จะทำให้แกงไม่เข้มข้นเกินไป) ตามด้วยหน่อไม้สดหรือหน่อไม้ดอง มะเขือ เลือดไก่ ใบมะกรูด พริก และใบโหระพา กลิ่นหอมสีสวย พร้อมเสิร์ฟกับข้าวสวยหรือขนมจีน
 

ดูวิธีทำ แกงไก่ใส่หน่อไม้ เพิ่มเติมคลิก

4. พะแนงไก่



ภาพจาก ครัวแม่ผึ้ง bee happy kitchen

            ถ้าแกงไก่ใส่หน่อไม้ไม่ใช่สไตล์ ลองมาทำเมนูพะแนงไก่ สูตรจาก ครัวแม่ผึ้ง bee happy kitchen สีสวยเผ็ดน้อย เติมสีสันจากผักสีเขียว กินกับข้าวสวยร้อน ๆ ฟินเลยจ้า


ส่วนผสม พะแนงไก่


ไก่ หรือสันในไก่ 200-300 กรัม 
พริกแกงพะแนง 1-2 ช้อนโต๊ะ 
กะทิ 250  มิลลิลิตร (กล่องเล็ก) 
น้ำตาลปี๊บ 1-2 ช้อนโต๊ะ
น้ำปลา 1 ช้อนโต๊ะ
แครอต
มะเขือพวง 
พริกชี้ฟ้าแดง
ใบมะกรูดซอย
ใบมะกรูด 2-3 ใบ 
ใบโหระพา


วิธีทำพะแนงไก่

     1. ผัดพริกแกงกับกะทิเล็กน้อย ใช้ไฟอ่อนผัดให้หอมและแตกมันสีสวย
     2. ใส่ไก่ลงไป เติมกะทิ 1/2 ส่วนลงไป ผัดให้เข้ากัน กะทิจะช่วยทำให้เนื้อไก่หวานหอมนุ่ม เนื้อเด้งอร่อย
     3. ปรุงรสด้วยน้ำตาลปี๊บและน้ำปลา ชิมรสจะออกหวานนำ ตามด้วยเค็มเล็กน้อย ใส่แครอตลงไป
     4. เมื่อพะแนงเดือดใส่มะเขือพวง ปิดฝาประมาณ 2 นาทีเพื่อให้มะเขือพวงสีเขียวสวย โรยใบมะกรูดฉีกและใบมะกรูดซอย พริกชี้ฟ้าซอย และแต่งด้วยใบโหระพา จะหอมอร่อยกลมกล่อมเข้มข้นมาก
 

ดูวิธีทำ พะแนงไก่ เพิ่มเติมคลิก

5. ไก่ทอดเกล็ดขนมปัง



ภาพจาก  คุณ kitty chef สมาชิกเว็บไซต์พันทิปดอทคอม

           อื้อหือ ! หลังจากไม่ได้กินมานาน วันนี้ว่างขอจัดเลยสำหรับไก่ทอดเกล็ดขนมปัง สูตรจาก คุณ kitty chef สมาชิกเว็บไซต์พันทิปดอทคอม จับไก่หมักกับเครื่องปรุง เสร็จแล้วเสียบไก่และนำไปชุบเกล็ดขนมปังแล้วเอาไปทอดจนสุก 


ส่วนผสม ไก่ทอดเกล็ดขนมปัง


อกไก่ หรือสันในไก่
แป้งข้าวโพด
แม็กกี้
ซีอิ๊วขาว
ผงฟู
ไข่ไก่
พริกไทยดำ
เกล็ดขนมปัง
น้ำมันสำหรับทอด
ไม้สำหรับเสียบ


วิธีทำไก่ทอดเกล็ดขนมปัง

     1. เอาไก่หมักกับส่วนผสมทุกอย่าง คลุกเคล้าให้กัน
     2. ใช้ไม้เสียบอกไก่แล้วชุบเกล็ดขนมปัง ทอดไฟกลางหรือไฟแรงจนสุก
 

ดูวิธีทำ ไก่ทอดเกล็ดขนมปัง เพิ่มเติมคลิก

6. อกไก่นุ่ม 



ภาพจาก คุณสมาชิกหมายเลข 1860279 สมาชิกเว็บไซต์พันทิปดอทคอม

           เย็นนี้มากินอาหารคลีนกัน ขอแนะนำเมนูอกไก่นุ่ม สูตรจาก คุณสมาชิกหมายเลข 1860279 สมาชิกเว็บไซต์พันทิปดอทคอม จับไก่ปรุงรสด้วยเกลือ ปาปริก้า พริกป่น และผงกระเทียม เสร็จแล้วเอาไปอบจนสุก


ส่วนผสม อกไก่นุ่ม


น้ำอุ่น
อกไก่ หรือสันในไก่
เกลือ
เนยละลาย หรือน้ำมันมะกอก
ปาปริก้า 
พริกป่น 
ผงกระเทียม


วิธีทำอกไก่นุ่ม

     1. เตรียมถ้วยใส่น้ำอุ่นที่เยอะพอจะท่วมตัวอกไก่ ใส่เกลือเล็กน้อย นำอกไก่ใส่ทิ้งไว้อย่างน้อย 15 นาที แต่ถ้ามีเวลา นำเข้าตู้เย็นทิ้งไว้ 6 ชั่วโมงเลย จะนุ่มขึ้นอีก พอครบเวลาแล้วเทน้ำทิ้ง และพยายามหาผ้า หรือทิชชูสำหรับทำอาหารมาเช็ดอกไก่
     2. ทาเนยละลายให้ทั่ว หรือใช้น้ำมันมะกอกก็ได้ จะใช้แปรงทาหรืออุปกรณ์ที่มีก็ได้ แค่ขอทาให้ทั่วอกไก่
     3. ผสมเครื่องปรุงแล้วแต่ชอบ ในสูตรใช้เกลือ ปาปริก้า พริกป่น และผงกระเทียมผสมกันแล้วเอาไปโรยรอบอกไก่เลย
     4. เสร็จแล้วก็เอาเข้าไปอบ 200 องศาเซลเซียส นานประมาณ 15-18 นาที แล้วแต่ความหนาของอกไก่
     5. พอเอาออกจากเตาก็พักทิ้งไว้ 5-10 นาที แล้วค่อยหั่นเสิร์ฟ
 

ดูวิธีทำ อกไก่นุ่ม เพิ่มเติมคลิก

7. สันในไก่อบ



ภาพจาก คุณสมาชิกหมายเลข 1860279 สมาชิกเว็บไซต์พันทิปดอทคอม

           แค่จานเดียวก็อิ่มแล้วสำหรับเมนูสันในไก่อบ สูตรจาก คุณสมาชิกหมายเลข 1860279 สมาชิกเว็บไซต์พันทิปดอทคอม ใส่ซอสพริกและซอสมะเขือเทศเพิ่มรสชาติ เติมชีสเล็กน้อย กินกับไข่อบ


ส่วนผสม สันในไก่อบ


สันในไก่
ซอสพริก 1+1/2 ช้อนโต๊ะ
ซอสมะเขือเทศ สูตรโซเดียมต่ำ 1 ช้อนโต๊ะ
ชีสโฮมเมด สูตรไขมันต่ำ
ไข่ขาว 1 ฟอง 
ไข่ไก่ 1 ฟอง 
ผงฟู
ผักสลัด


วิธีทำสันในไก่อบ

     1. นำสันในไก่มาราดซอสพริกและซอสมะเขือเทศ โรยด้วยชีสโฮมเมดไขมันต่ำ
     2. นำเข้าไปอบที่อุณหภูมิ 150 องศาเซลเซียส นานประมาณ 20-25 นาที
     3. ทำไข่อบด้วยการใช้ไข่ขาว ไข่ไก่ 1 ฟอง และผงฟู ผสมให้เข้ากัน นำเข้าไปอบพร้อมกัน แต่ใช้เวลาน้อยกว่า เสิร์ฟคู่กับผักสลัด 
 

ดูวิธีทำ สันในไก่อบ เพิ่มเติมคลิก

8. ไก่ทอดกระเทียมพริกไทย



ภาพจาก อาหารง่าย ๆ สไตล์ rita

          เมนูนี้เด็กกินได้แน่นอนกับเมนูไก่ทอดกระเทียมพริกไทย สูตรจาก อาหารง่าย ๆ สไตล์ rita จับได่หมักกับสามเกลอ ปรุงรสเค็มนิดหน่อย ใส่แป้งทอดกรอบคลุกก่อนเอาไปทอดจนสุก


ส่วนผสม ไก่ทอดกระเทียมพริกไทย


เนื้อไก่ หรือสันในไก่ 500 กรัม
รากผักชี 2 ราก
กระเทียม 3-4 กลีบ
พริกไทย 10-15 เม็ด
น้ำตาลทราย 1 ช้อนชา
ซีอิ๊วขาว 2 ช้อนโต๊ะ
ซอสหอยนางรม 2 ช้อนโต๊ะ
แป้งทอดกรอบ 1/2 ถ้วยตวง
น้ำมันพืช 1 ถ้วยตวง


วิธีทำไก่ทอดกระเทียมพริกไทย

     1. โขลกรากผักชี กระเทียม และพริกไทยพอหยาบ ใส่ลงไปเคล้ากับเนื้อไก่ ปรุงรสด้วยน้ำตาลทราย ซีอิ๊วขาว และซอสหอยนางรม หมักไว้ประมาณ 30 นาที จากนั้นใส่แป้งทอดกรอบเคล้าจนเข้ากัน
     2. ใส่น้ำมันลงในภาชนะ นำขึ้นตั้งไฟ พอควันขึ้นนำไก่ลงไปทอดจนกว่าไก่จะกรอบ จากนั้นตักขึ้นมาสะเด็ดน้ำมัน เสิร์ฟคู่ซอสพริก หรือไม่มีซอสก็อร่อย
 

ดูวิธีทำ ไก่ทอดกระเทียมพริกไทย เพิ่มเติมคลิก

9. ไก่ทอดดอกกะหล่ำ



ภาพจาก นิตยสาร gourmet & cuisine

          ถ้าลูกไม่ยอมกินผักต้องมาลองทำเมนูไก่ทอดดอกกะหล่ำ สูตรจาก นิตยสาร gourmet & cuisine จับไก่ผสมกับดอกกะหล่ำ ปรุงรสเค็มนิดหน่อย เอาไปปั้นชิ้นพอดีคำ สุดท้ายเอาไปชุบไข่และเกล็ดขนมปังแล้วทอดจนกรอบ



ส่วนผสม ไก่ทอดดอกกะหล่ำ


เนื้อไก่บด หรือสันในไก่บด  1+1/2 ถ้วย
ดอกกะหล่ำต้มสุกสับละเอียด 3/4 ถ้วย
ผักชีซอย 1 ต้น
เกลือป่น 1/2 ช้อนชา
พริกไทยป่น 1/4 ช้อนชา
เกล็ดขนมปัง 1 ถ้วย
แป้งสาลีอเนกประสงค์ 3/4 ถ้วย
ไข่ไก่ (ตีให้เข้ากัน) 1 ฟอง
น้ำมันพืช (สำหรับทอด)


วิธีทำไก่ทอดดอกกะหล่ำ

     1. ผสมเนื้อไก่กับดอกกะหล่ำ ผักชี ปรุงรสด้วยเกลือ กับพริกไทย คลุกให้เข้ากัน (ถ้าส่วนผสมแฉะแบ่งแป้งสาลี 1/4 ถ้วยมาใส่ คลุกให้ทั่ว)
     2. ปั้นส่วนผสมเป็นแท่งยาว 2.5-3 นิ้ว คลุกแป้งสาลีที่เหลือ ชุบไข่ และคลุกเกล็ดขนมปังให้ทั่ว
     3. นำไปทอดจนสุกเหลือง ตักขึ้น พักไว้ให้สะเด็ดน้ำมัน จัดใส่จาน เสิร์ฟพร้อมซอสมะเขือเทศ
 

ดูวิธีทำ ไก่ทอดดอกกะหล่ำ เพิ่มเติมคลิก

10. ไก่ซอสบาร์บีคิว 



ภาพจาก คุณน้องซาแมนต้า สมาชิกเว็บไซต์พันทิปดอทคอม

           เตรียมข้าวสวยรอเสิร์ฟได้เลยจ้า ชวนทำเมนูไก่ซอสบาร์บีคิว สูตรจาก คุณน้องซาแมนต้า สมาชิกเว็บไซต์พันทิปดอทคอม จับไก่หมักกับซอสบาร์บีคิวแล้วเอาไปทอดจนสุก


ส่วนผสม ไก่ซอสบาร์บีคิว


เนื้ออกไก่ 1 ชิ้น หรือสันในไก่ (หั่นเป็นชิ้นพอดีคำ)
ซอสบาร์บีคิว 3 ช้อนโต๊ะพูน
น้ำตาลทรายแดง 2 ช้อนชา
น้ำมันพืช 1 ช้อนโต๊ะ
เกลือทะเล 1/2 ช้อนชา
พริกไทยดำป่น 1/2-1 ช้อนชา
น้ำมันพืชสำหรับทอดไก่ 3 ช้อนโต๊ะ
ข้าวสวยหุงสุก
พาร์สลีย์สับ


วิธีทำไก่ซอสบาร์บีคิว

     1. หมักไก่โดยผสมซอสบาร์บีคิวกับน้ำตาลทรายแดง น้ำมันพืช เกลือทะเล และพริกไทยดำป่นเข้าด้วยกัน นำไปหมักกับไก่แล้วพักทิ้งไว้ 3 ชั่วโมง
     2. เมื่อหมักไก่ได้ที่แล้ว นำกระทะขึ้นตั้งไฟ ใส่น้ำมันพืชลงไป เมื่อน้ำมันร้อนแล้วใส่ไก่ที่หมักไว้ลงไปทอดให้สุกและสีสวย (ใส่ซอสที่ผสมกับไก่ลงไปด้วยไก่จะได้ดูไม่แห้ง)
 

ดูวิธีทำ ไก่ซอสบาร์บีคิว เพิ่มเติมคลิก

11. อกไก่ผัดมันฝรั่ง



ภาพจาก นิตยสารแม่บ้าน

          ถ้าไม่เคยกินต้องลองกับเมนูอกไก่ผัดมันฝรั่ง สูตรจาก นิตยสารแม่บ้าน จับไก่หมักกับเครื่องปรุงแล้วเอาไปผัดกับมันฝรั่งและแครอต ปรุงรสเค็มตามชอบ



ส่วนผสม การหมักไก่ (สำหรับ 3 ที่)


อกไก่ลอกหนัง หรือสันในไก่ 200 กรัม
น้ำปลา 1/2 ช้อนโต๊ะ
ซอสหอยนางรม 1 ช้อนโต๊ะ
น้ำตาลทราย 1/2 ช้อนชา


ส่วนผสม สำหรับผัด


มันฝรั่งขนาดกลาง (หั่นเป็นชิ้น) 2 หัว
แครอต (หั่นเป็นชิ้น) 1/3 หัว
เห็ดหอมสด (หั่นเป็นชิ้นบาง ๆ) 4 ดอก
กระเทียมกลีบเล็ก (สับละเอียด) 8 กลีบ
น้ำมันพืช 3 ช้อนโต๊ะ
ซอสหอยนางรม 1 ช้อนโต๊ะ
น้ำปลา 1 ช้อนโต๊ะ
ซอสปรุงรสฝาสีเขียว 2 ช้อนชา
น้ำมันงา 1 ช้อนโต๊ะ
น้ำเปล่า


วิธีทำอกไก่ผัดมันฝรั่ง

     1. หั่นเนื้อหน้าอกไก่เป็นชิ้นบาง หมักกับซอสหอยนางรม น้ำปลา และน้ำตาลทราย นำเข้าตู้เย็น หมักไว้ 15-20 นาที
     2. นำมันฝรั่งและแครอตใส่ลังถึง นึ่งบนน้ำเดือดไฟปานกลางจนสุก ยกลงพักไว้
     3. ตั้งกระทะใส่น้ำมันพืชพอร้อน ใส่กระเทียมลงผัดให้หอม เติมเห็ดหอมลงไปผัดให้เข้ากัน ตามด้วยเนื้อไก่ที่หมักไว้ผัดพอ เข้ากัน ใส่มันฝรั่งและแครอตลงไป ปรุงรสด้วยน้ำมันงา น้ำปลา ซอสหอยนางรม และซอสปรุงรส เติมน้ำเปล่าเล็กน้อย ผัดให้เข้ากัน จัดเสิร์ฟ
 

ดูวิธีทำ อกไก่ผัดมันฝรั่ง เพิ่มเติมคลิก

12. อกไก่ผัดพริกแห้ง



ภาพจาก คุณ angelisa สมาชิกเว็บไซต์พันทิปดอทคอม

           ถ้าชอบกินเผ็ดนี่เลยมาลองทำเมนูอกไก่ผัดพริกแห้ง สูตรจาก คุณ angelisa สมาชิกเว็บไซต์พันทิปดอทคอม ผัดไก่กับพริกและกระเทียม ปรุงรสตามชอบ


ส่วนผสม อกไก่ผัดพริกแห้ง


กระเทียมหั่น
พริกแห้งหั่น
น้ำมันมะกอก
อกไก่ หรือสันในไก่หั่นชิ้น
เครื่องปรุงลดโซเดียม 
ต้นหอมหั่นท่อน


วิธีทำไก่ผัดพริกแห้ง


ตั้งกระทะ ใส่น้ำมันมะกอกเล็กน้อย ใส่พริกกระเทียมที่หั่นไว้ลงไปผัดจนหอม ใส่อกไก่ลงไป ปรุงรสด้วยเครื่องปรุงลดโซเดียม พอสุกโรยด้วยต้นหอมหั่นท่อน จัดเสิร์ฟ
	 


ดูวิธีทำ อกไก่ผัดพริกแห้ง เพิ่มเติมคลิก

13. ไก่ผัดขิง 



ภาพจาก คุณ isweet สมาชิกเว็บไซต์พันทิปดอทคอม

           ปิดท้ายกันด้วยเมนูไก่ผัดขิง สูตรจาก คุณ isweet สมาชิกเว็บไซต์พันทิปดอทคอม ใส่พริกหนุ่มกับขิงอ่อน ปรุงรสด้วยซีอิ๊วขาว


ส่วนผสม ไก่ผัดขิง


น้ำมันมะกอก 2 ช้อนชา
กระเทียมสับ 1 ช้อนโต๊ะ
ขิงอ่อนซอย 50 กรัม
อกไก่ หรือสันในไก่ หั่นเต๋า 100 กรัม
พริกหนุ่ม หั่นท่อนขนาดตามชอบ
ซีอิ๊วขาว


วิธีทำไก่ผัดขิง

     1. ตั้งกระทะ ใส่น้ำมันมะกอกลงไป พอร้อนใส่กระเทียมลงเจียวให้หอม ตามด้วยขิงซอยและพริกหนุ่มลงไปผัดก่อนเพื่อให้แห้งอร่อย
     2. ใส่ไก่หั่นเต๋าลงไปกริลล์จนสุกทั่ว เหยาะซีอิ๊วขาวลงไปเล็กน้อย ปิดไฟ ตักใส่ถ้วย เสิร์ฟพร้อมข้าวกล้อง และผลไม้ตามชอบ
 

ดูวิธีทำ ไก่ผัดขิง เพิ่มเติมคลิก

          ใครเบื่อเมนูน่องไก่หรือปีกไก่ อาหารไทย เรามาทำเมนูสันในไก่ไร้กระดูกกัน โดยเฉพาะพะแนงไก่หรือแกงหน่อไม้ไก่ แค่หม้อเดียวก็ฟินได้หลายมื้อเลยจ้า

แนะนำเมนูไก่ส่วนอื่น ๆ ที่น่าสนใจ ใครสนใจทำเมนูไหนคลิกเลยจ้า

     ► 17 วิธีทำอกไก่ผัด สูตรอาหารคลีนเพื่อสุขภาพอิ่มโปรตีนไม่น่าเบื่อ
     ► 7 เมนูไก่น่องใหญ่ หลากเมนูไก่อร่อยฟินกินไม่มีเบื่อ
     ► 7 เมนูเนื้อไก่ทอด อร่อยกรอบ ทำง่ายกินง่ายไม่ต้องแทะ
     ► 10 สูตรน่องไก่ทอดขาย เมนูสร้างอาชีพ ลงทุนไม่มากขายง่ายกำไรเร็ว
     ► 12 สูตรปีกไก่ทอด เมนูไก่ทอดหลากสไตล์หอมกรอบยันกระดูก
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













13 เมนูสันในไก่ อร่อยเลือกได้หลากหลายไม่น่าเบื่อ




โพสต์เมื่อ 24 กุมภาพันธ์ 2565 เวลา 12:00:50
 5,069 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































