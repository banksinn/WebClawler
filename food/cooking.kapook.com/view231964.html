




ไข่เจียวหนานุ่ม เมนูไข่ฟูไม่ยุบอร่อยทำง่ายไม่น่าเบื่อ

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เมนูไข่












10 เมนูไข่เจียวสูตรหนานุ่ม อร่อยเต็มคำได้โปรตีนเน้น ๆ





53,489อ่าน














0












          นุ่มสุดในสามโลกกับเมนูไข่เจียวสูตรหนานุ่ม เนื้อไข่ฟูไม่มียุบ จะใส่เครื่องหรือไม่ใส่เครื่องก็อร่อย กินแบบไม่มีข้าวสวยก็ยังได้ มื้อไหน ๆ ก็โดนใจ 




            จากที่เคยทำไข่เจียว เมนูไข่หน้าตาแบนเป็นกระดาษ แม้จะอร่อยแต่เคี้ยวไม่เต็มปากเต็มคำ ลองแปลงร่างเป็นไข่เจียวเนื้อหนากันดีไหม กระปุกดอทคอมขอนำเสนอวิธีทำไข่เจียวสูตรหนานุ่ม เช่น ไข่เจียวปู ไข่เจียวกุ้ง ไข่เจียวซูเฟล่ ไข่เจียวดอกขจร ไข่เจียวฝรั่งเศส เป็นต้น ลองทำเป็นอาหารเช้าหรืออาหารมื้อไหนก็ได้นะคะ
 
1. ไข่เจียวปูฟูกรอบ





          ไม่ต้องไปต่อคิวซื้อกันเนอะ เพราะทำกินเองได้สำหรับไข่เจียวปูฟูกรอบ ใส่เนื้อปูเน้น ๆ ปรุงรสด้วยน้ำปลากับน้ำตาลทราย เติมนมลงไปด้วย พอกระทะน้ำมันร้อนก็เทลงไปทอดให้ฟูกรอบเลยจ้า


ส่วนผสม ไข่เจียวปู


ไข่ไก่
กรรเชียงปู ตามชอบ
นมสด
น้ำปลา
น้ำตาลทรายเล็กน้อย
น้ำมันพืช (สำหรับทอด)


วิธีทำไข่เจียวปู

     1. ตอกไข่ใส่ชามผสม ใส่เนื้อปู เติมนม ปรุงรสด้วยน้ำปลากับน้ำตาลทราย ตีผสมให้เข้ากัน พักไว้
     2. ตั้งกระทะใส่น้ำมันลงไป รอจนน้ำมันร้อนจัด ค่อย ๆ เทไข่ลงไปแล้วลดไฟให้เบาลง ทอดจนสุกเหลืองทั้งสองด้าน เพิ่มเป็นไฟแรงสุด นับ 1-10 ตักใส่ภาชนะ พร้อมเสิร์ฟ
 

ดูวิธีทำ ไข่เจียวปูฟูกรอบ เพิ่มเติมคลิก

2. ไข่เจียวกุ้งชีส



สูตรจาก คุณแม่นกกะอันนา สมาชิกเว็บไซต์พันทิปดอทคอม

          ถ้าทำไข่เจียวกุ้งธรรมดาโลกไม่จำ ต้องนี่เลยไข่เจียวกุ้งชีส ใส่หอมใหญ่กับมะเขือเทศ ที่ขาดไม่ได้เลยคือชีส ถ้าชอบเผ็ดใส่พริกสดลงไป สุดท้ายก็ห่อไข่ปิดเครื่องเคราต่าง ๆ


ส่วนผสม ไข่เจียวกุ้งชีส


ไข่ไก่ 2 ฟอง
เนยสด สำหรับเจียวไข่
หอมใหญ่ (หั่นแว่นบาง หรือหั่นเต๋าเล็ก) 1 หัวเล็ก
เกลือเล็กน้อย
กุ้งสับ ปริมาณตามชอบ
มะเขือเทศ หั่นเต๋าเล็ก
ชีสขูดฝอย
พริกชี้ฟ้าตามชอบ
ใบพาร์สลีย์ หรือผักชี (สำหรับโรยหน้า)
พริกไทย


วิธีทำไข่เจียวกุ้งชีส

     1. ตีไข่ใส่ชาม เตรียมไว้
     2. ตั้งกระทะใช้ไฟอ่อนถึงปานกลาง เพราะถ้าไฟแรงมากเนยจะไหม้กลายเป็นสีดำ จากนั้นก็ใส่เนยลงไป ตามด้วยหอมใหญ่ เติมเกลือเล็กน้อย รอจนหอมใหญ่เปลี่ยนเป็นสีใส ๆ แสดงว่าสุกแล้ว
     3. นำกุ้งผสมกับไข่ ตีให้เข้ากัน แล้วเทลงกระทะใช้ไฟอ่อน หรือนำกุ้งลงไปผัดกับหอมใหญ่ก่อนตามชอบ รอจนกว่าไข่สุก จากนั้นเติมมะเขือเทศ ชีส และพริกลงไป ใช้ไข่เจียวห่อปิดชีส ตั้งไฟทิ้งไว้จนชีสเยิ้ม
     4. ตกแต่งด้วยพาร์สลีย์ หรือผักชี โรยพริกไทยนิดหน่อย กินกับซอสแม็กกี้และซอสมะเขือเทศ
 

ดูวิธีทำ ไข่เจียวกุ้งชีส เพิ่มเติมคลิก

3. ไข่เจียวซูเฟล่



สูตรจาก คุณ phatty land สมาชิกเว็บไซต์พันทิปดอทคอม

           แพนเค้กซูเฟล่ อาหารหวานก็ทำไปแล้ว คราวนี้ถึงเวลาทำไข่เจียวซูเฟล่ อาหารคาวกันบ้างแล้วล่ะ ใส่ลูกชิ้นญี่ปุ่น มาพร้อมเทคนิคพิเศษแยกไข่ขาวไปตีจนตั้งยอดแล้วค่อยมาผสมกับไข่แดง รับรองไข่เจียวหนาเป็นชั้นแน่นอนจ้า


ส่วนผสม ไข่เจียวซูเฟล่


ไข่ไก่ 3 ฟอง
ชิกุวะ (ลูกชิ้นญี่ปุ่น)
เกลือป่น
เนยเค็ม


อุปกรณ์


กระทะ หรือหม้อที่เข้าเตาอบได้
เตาอบ
ตะกร้อมือ (หรือใช้เครื่องตีก็ได้)


วิธีทำไข่เจียวซูเฟล่

     1. หั่นชิกุวะเป็นชิ้น เตรียมไว้ให้พร้อม
     2. แยกไข่แดงกับไข่ขาว แล้วโรยเกลือป่นลงในไข่แดงเล็กน้อย
     3. ตีไข่ขาวให้ขึ้นฟูจนตั้งยอดได้ เตรียมไว้
     4. จากนั้นตีไข่แดงให้เข้ากัน แล้วตักไข่ขาวที่ตั้งยอดแล้วประมาณ 1/4 ไปตีผสมกับไข่แดงให้เป็นเนื้อเนียน จากนั้นนำไข่ขาวที่เหลือเทลงมาตะล่อมกับไข่แดง
     5. นำหม้อขึ้นตั้งไฟ ใส่ชิกุวะลงผัดกับเนยเล็กน้อย พอสุกปิดเตา แล้วเทเนื้อไข่ลงไปในหม้อ (ตอนผัดเครื่องเคียงเปิดไฟเตาอบรอเลย) นำเข้าเตาอบประมาณ 5 นาที เป็นอันเรียบร้อย
 

ดูวิธีทำ ไข่เจียวซูเฟล่ เพิ่มเติมคลิก

4. ไข่เจียวเต้าหู้พริกขี้หนู



สูตรจาก easy food good health by andy

           ไข่เจียวพริกขี้หนูก็หน้าตาธรรมดาไป ต้องนี่เลยไข่เจียวเต้าหู้พริกขี้หนู ใส่เต้าหู้ไข่เพิ่มเนื้อสัมผัสและให้ไข่มีชิ้นหนานุ่มขึ้น ปรุงรสด้วยซีอิ๊วขาวหน่อย


ส่วนผสม ไข่เจียวเต้าหู้พริกขี้หนู


ไข่ไก่ 2 ฟอง
เต้าหู้ไข่ 2 หลอด
พริกขี้หนู 3-4 เม็ด (ปรับลด-เพิ่มได้เลยจ้า)
ซีอิ๊วขาว หรือซอสปรุงรส
น้ำมันพืช


วิธีทำไข่เจียวเต้าหู้พริกขี้หนู

     1. ตอกไข่ใส่ชาม ตีจนขึ้นฟู
     2. หั่นเต้าหู้ไข่ชิ้นหนาหรือบางตามชอบ
     3. ซอยพริกขี้หนูหนาบางตามสะดวก ปรุงรสด้วยซีอิ๊วขาวหรือซอสปรุงรส
     4. นำกระทะตั้งไฟใส่น้ำมันพืชลงไป พอน้ำมันร้อนเทไข่ลงไป พอสุกพลิกกลับด้าน ทอดจนสุกทั้งสองด้าน ตักใส่จานกินกับข้าวสวยร้อน ๆ อิ่มอร่อยแบบจุก ๆ
 

ดูวิธีทำ ไข่เจียวเต้าหู้พริกขี้หนู เพิ่มเติมคลิก

5. ไข่เจียวดอกขจร





          สำหรับคนชอบกินผักน่าจะชอบเมนูไข่เจียวดอกขจร ส่วนผสมน้อยมาก มีแค่ไข่กับผัก ปรุงรสด้วยซอสปรุงรส เอาไปทอดในน้ำมันร้อน ๆ จนสุก


ส่วนผสม ไข่เจียวดอกขจร


ไข่ไก่
ดอกขจร
ซอสปรุงรส
น้ำมันพืช


วิธีทำไข่เจียวดอกขจร

     1. ล้างดอกขจร เด็ดก้านแข็งออก ตักขึ้นพักให้สะเด็ดน้ำ
     2. ตอกไข่ใส่ถ้วย ใส่ดอกขจรลงไป ใส่ซอสปรุงรส ตีจนไข่แตก
     3. ตั้งกระทะใส่น้ำมันลงไป เทส่วนผสมไข่ลงไป ทอดจนไข่สุกทั้งสองด้าน
 

ดูวิธีทำ ไข่เจียวดอกขจร เพิ่มเติมคลิก

6. ไข่เจียวกุ้งมังกร



สูตรจาก คุณมอแกนน้อย

          ไข่เจียวกุ้งถ้าไปซื้อคงไม่ฟินเท่าทำกินเองเนอะ จะใช้กุ้งชนิดไหนก็ตามแต่กำลังทรัพย์เลยค่ะ ปรุงรสด้วยน้ำปลา ทอดไปก็ม้วนไข่ให้ฟูหนาไป แค่นี้ก็เรียบร้อยจ้า


ส่วนผสม ไข่เจียวกุ้ง


ไข่ไก่ 3 ฟอง
กุ้งมังกร หรือกุ้งสด
น้ำปลา
น้ำมันพืช (สำหรับทอด)


วิธีทำไข่เจียวกุ้ง

     1. เอากุ้งมาล้างน้ำ ดึงหัว ควักไส้ออก ใช้มีดกรีดผ่ากลางเปลือกหลัง หั่นกุ้งตามกลีบตามร่องของชิ้นเนื้อขนาดพอดีคำ ใส่ลงในไข่ เติมน้ำปลาช้อนหนึ่งแล้วคนให้ทั่ว
     2. พอกระทะร้อนใส่น้ำมัน รอสักพักให้น้ำมันร้อน แต่ไม่จัด เทไข่ลงไปแบบใจต้องถึง ตะหลิว 2 อันเตรียมมาให้พร้อม พอไข่เริ่มเซตตัวก่อนแข็ง เอาตะหลิวม้วนไข่ ค่อย ๆ ปล่อยให้สุกไปช้า ๆ อย่าไปกลัวว่าเวลาพลิกไข่จะแตกครึ่ง ถ้าไข่เริ่มแข็งก็พลิกทอดไปเรื่อย ๆ ใช้ตะหลิว ประคองตามรูปทรงที่ต้องการ
     3. ช่วงท้าย ๆ เร่งไฟ พอสีสวยก็ใช้ตะหลิวยกยกขึ้นได้สบาย ๆ กินเปล่า ๆ ผิวไข่จะเกรียมกรอบนอกนุ่มใน ใส่ซอสพริกลงไปได้อีกรสชาติ
 

ดูวิธีทำ ไข่เจียวกุ้งมังกร เพิ่มเติมคลิก

7. ไข่เจียวชีส



สูตรจาก นิตยสารแม่บ้าน

          เมนูไข่เจียวชีสสูตรนี้ไม่ธรรมดา นอกจากตัวเนื้อไข่จะใส่นมแพะและชีสแล้ว ยังเพิ่มซอสซัลซาราดตกแต่งลงไปด้วย รับรองอร่อยกว่าที่เคยจ้า


ส่วนผสม ไข่เจียวชีส


ไข่ไก่ 3 ฟอง
นมแพะ 3 ช้อนโต๊ะ
เกลือป่น 1/4 ช้อนชา
พริกไทยดำบดหยาบ 1/8 ช้อนชา
เนยสดชนิดเค็ม 1/2 ช้อนโต๊ะ
เชดดาร์ชีสสไลซ์ 2 ช้อนโต๊ะ
พาร์สลีย์สำหรับแต่ง


ส่วนผสม ซอสซัลซา


เนื้อมะเขือเทศหั่นเต๋า 1/4 ถ้วย
หอมใหญ่หั่นเต๋า 1/4 ถ้วย
น้ำมันมะกอก 2 ช้อนโต๊ะ
ซอสมะเขือเทศ 2 ช้อนโต๊ะ
ซอสพริก 1/2 ช้อนโต๊ะ
น้ำตาลทราย 1/2 ช้อนโต๊ะ
น้ำส้มสายชูหมักจากไวน์ขาว 1/2 ช้อนโต๊ะ
น้ำมะนาว 1 ช้อนชา
เกลือป่น 1/4 ช้อนชา
พริกไทยดำบดหยาบ 1/4 ช้อนชา
พาร์สลีย์ซอยละเอียดเล็กน้อย


วิธีทำซอสซัลซา


ผสมส่วนผสมทุกอย่าง เคล้าเบา ๆ ให้เข้ากัน


วิธีทำไข่เจียวชีส

     1. ตอกไข่ไก่ใส่ชามผสม เติมนมแพะ เกลือป่น และพริกไทยดำบด ตีให้เข้ากัน
     2. ตั้งกระทะใช้ไฟอ่อน ใส่เนยสดพอละลาย ใส่ส่วนผสมไข่ไก่ คนให้เข้ากัน พอเกือบสุกดันส่วนผสมให้อยู่ตรงปลายกระทะ ใส่เชดดาร์ชีสลงไปตรงกลาง ค่อย ๆ ม้วนตลบไข่ให้มีลักษณะเป็นวงรียาว
     3. ตักใส่จาน ราดด้วยซัลซาซอส แต่งด้วยพาร์สลีย์ จัดเสิร์ฟ
 

ดูวิธีทำ ไข่เจียวชีส เพิ่มเติมคลิก

8. ไข่เจียววุ้นเส้น



สูตรจาก คุณ maekwansri สมาชิกเว็บไซต์พันทิปดอทคอม (#maekwansri)

            เกิดมาอยากให้ลองทำไข่เจียววุ้นเส้นสักมื้อ มีความนุ่มของเนื้อไข่แทรกความเด้งของวุ้นเส้น เพิ่มมะเขือเทศและต้นหอมลงไป รับรองจะติดใจในความหนานุ่มแน่นอนค่ะ


ส่วนผสม ไข่เจียววุ้นเส้น


ไข่ไก่
วุ้นเส้นสด
มะเขือเทศหั่นเต๋า
ต้นหอมซอย
ซีอิ๊วขาว
น้ำปลา
น้ำตาลทรายเล็กน้อย
น้ำมัน


วิธีทำไข่เจียววุ้นเส้น

     1. ตอกไข่ ใส่วุ้นเส้น มะเขือเทศ ต้นหอม ปรุงรสด้วยซีอิ๊วขาว น้ำปลา และน้ำตาลทรายเล็กน้อย ผสมให้เข้ากัน
     2. ใส่น้ำมันพืชลงในหม้อรอจนร้อนจัด เทไข่ลงไปแล้วหรี่ไฟลง ทอดประมาณ 2 นาที แล้วค่อยกลับด้าน จัดทรงไข่ให้กลม ทอดจนสุกดีทั้ง 2 ด้าน เทน้ำมันออกให้หมด ตักใส่จาน
 

ดูวิธีทำ ไข่เจียววุ้นเส้น เพิ่มเติมคลิก

9. ไข่เจียวฝรั่งเศส





           ว้าว ! บอกเลยว่าเมนูไข่เจียวสูตรนี้น่ากินมาก ๆ ชื่อว่าไข่เจียวฝรั่งเศส มีอุปกรณ์สำคัญคือเครื่องตีมือถือ ที่ต้องตีแยกไข่ขาวและไข่แดงแล้วค่อยเอามาตะล่อมด้วยกัน สุดท้ายเอาไปทอดจนฟูหนาและเสิร์ฟกับซอสครีมเห็ด


ส่วนผสม ไข่เจียวฝรั่งเศส


ไข่ไก่ 2 ฟอง
เกลือ
พริกไทยป่น
เนยสด 1 ช้อนโต๊ะ
ซอสครีมเห็ด


วิธีทำไข่เจียวฝรั่งเศส

     1. แยกไข่แดงและไข่ขาวออกจากกัน ปรุงรสไข่แดงด้วยเกลือและพริกไทย
     2. ใช้เครื่องตีมือถือตีไข่แดงพอเข้ากัน
     3. จากนั้นใช้เครื่องตีมือถือตีไข่ขาวไปเรื่อย ๆ จนไข่ขาวตั้งยอดแข็ง ใส่ไข่ขาวที่ตั้งยอดแข็งประมาณ 2 ทัพพีลงไปผสมกับส่วนผสมไข่แดง คนเบา ๆ ให้เข้ากัน
     4. ใส่เนยสดลงไปในกระทะ รอจนเนยละลายแล้วใส่ส่วนผสมไข่ลงไปทอดในกระทะ ทอดเพียงด้านเดียวจนไม่มีฟองอากาศ พับครึ่งไข่เจียว จัดใส่จานเสิร์ฟคู่กับซอสครีมเห็ด
 

ดูวิธีทำ ไข่เจียวฝรั่งเศส เพิ่มเติมคลิก

10. ไข่เจียวไข่มดแดง



สูตรจาก นิตยสาร health & cuisine

          เอาใจคนชอบอาหารอีสานโดยเฉพาะไข่มดแดง ขอนำเสนอเมนูไข่เจียวไข่มดแดง ใส่หอมแดงซอย ปรุงรสด้วยน้ำปลา ทอดด้วยน้ำมันร้อน ๆ จนขึ้นฟู


ส่วนผสม ไข่เจียวใส่ไข่มดแดง


ไข่ไก่ฟองใหญ่ 2 ฟอง
ไข่มดแดง 100 กรัม
หอมเล็กซอย หรือหอมแดงซอย 4 หัว
น้ำปลาเล็กน้อย
น้ำมันพืช (สำหรับทอด)


วิธีทำไข่เจียวใส่ไข่มดแดง

     1. ตั้งกระทะใส่น้ำมันนำขึ้นตั้งไฟพอร้อน และตีไข่ไก่ให้เข้ากัน ใส่ไข่มดแดง หอมแดงซอย และน้ำปลาลงไป ตีเบา ๆ ให้เข้ากัน
     2. เทใส่ลงในกระทะทอดให้จนสุกทั้ง 2 ด้าน ตักใส่จาน พร้อมเสิร์ฟ
 

ดูวิธีทำ ไข่เจียวไข่มดแดง เพิ่มเติมคลิก

            อาจกล่าวได้ว่าเมนูไข่เจียว เป็นสูตรอาหารประจำบ้านเลยก็ว่าได้ สำหรับใครไม่ชอบไข่เจียวแบนนิ่มอย่างที่เคยทำ อยากให้ลองมาทำไข่เจียวหนานุ่มกันดูค่ะ บอกเลยว่าของเขาหนาจริง ๆ นะคะ
  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













10 เมนูไข่เจียวสูตรหนานุ่ม อร่อยเต็มคำได้โปรตีนเน้น ๆ




โพสต์เมื่อ 2 ตุลาคม 2563 เวลา 11:54:07
 53,489 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































