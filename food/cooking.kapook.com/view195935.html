




ก๋วยเตี๋ยวหมู หลากสไตล์ความอร่อยอิ่มจบในถ้วยเดียว

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารจานเดียว












6 เมนูก๋วยเตี๋ยวหมู หลากสไตล์เคี้ยวนุ่มอิ่มท้องจบในจาน





29,725อ่าน














0












          ขอเช็ดน้ำลายแป๊บ ! พบกับก๋วยเตี๋ยวหมู สูตรอาหารจานเดียวที่มาพร้อมหมูนุ่ม ๆ หลากแบบ จะกินกับเส้นสไตล์ไหนก็อร่อย 

          ใครอยากลองทำเมนูก๋วยเตี๋ยว โดยเฉพาะก๋วยเตี๋ยวหมูกินเอง ขอบอกเลยว่าไม่ยาก แค่เตรียมเนื้อหมูมาก็พอ กระปุกดอทคอมขอนำเสนอวิธีทำก๋วยเตี๋ยวหมู เช่น ก๋วยเตี๋ยวหมูเด้ง ก๋วยเตี๋ยวหมูน้ำตก ก๋วยเตี๋ยวหมูต้มยำ มาพร้อมวิธีทำน้ำซุปหลากหลายทั้งน้ำซุปใส น้ำซุปต้มยำ น้ำซุปน้ำตก หรือใครจะกินก๋วยเตี๋ยวแห้งก็ตามชอบค่ะ 







สูตรจาก เว็บไซต์ ching can cook  




1. ก๋วยเตี๋ยวหมูต้มยำโบราณ

          มาต่อกันที่อีกเมนูก๋วยเตี๋ยวหมูแซ่บ ๆ พบกับก๋วยเตี๋ยวหมูต้มยำโบราณ ใส่หมูต้ม หมูสับ และเครื่องใน ส่วนน้ำยำก็ใส่กากหมูกระเทียมเจียวเพิ่มความหอม

ส่วนผสม น้ำซุปก๋วยเตี๋ยว

น้ำเปล่า 1 หม้อ
กระดูกหมู 500 กรัม
รากผักชี 3 ราก
กระเทียม 1 หัวใหญ่
พริกไทยเม็ด 1 ช้อนโต๊ะ
เกลือ 1 ช้อนโต๊ะ
กระเทียมดอง 2 หัว พร้อมน้ำ 2 ช้อนโต๊ะ

ส่วนผสม ก๋วยเตี๋ยวหมูต้มยำ

เส้นเล็ก 1 ห่อ
ถั่วงอก 1 ถุง
เนื้อหมูต้ม 200 กรัม
ตับหมูต้มสุก 200 กรัม
ลูกชิ้นปลาและลูกชิ้นกุ้ง 200 กรัม
ไส้อ่อนต้มสุก 200 กรัม
ฮือก้วย 1 เส้น

ส่วนผสม น้ำยำ

พริกป่น 1 ช้อนโต๊ะ
น้ำปลา 1 ช้อนโต๊ะ
น้ำส้มพริกดอง 1 ช้อนโต๊ะ
ถั่วลิสงคั่วบด 2 ช้อนโต๊ะ
กากหมูกระเทียมเจียว 2 ช้อนโต๊ะ
เกี๊ยวทอด 1 ชิ้น
มะนาว 1/2 ลูก
ต้นหอมผักชีซอย 1/2 ถ้วย
หมูบด 1/2 ถ้วย
น้ำตาลทราย 2 ช้อนโต๊ะ

 

วิธีทำก๋วยเตี๋ยวหมูต้มยำ

เอาน้ำใส่หม้อขนาดใหญ่ แล้วนำไปต้มน้ำให้เดือด เอากระดูกหมูล้างให้สะอาดใส่หม้อ ตามด้วยรากผักชี กระเทียม พริกไทย และเกลือ ถ้ามีน้ำตาลกรวดใส่ไปนิดหน่อย และใส่กระเทียมดอง พร้อมน้ำกระเทียมดอง แล้วต้มต่อไป คอยช้อนฟองออกน้ำซุปจะได้ใส ต้มไปประมาณ 1 ชั่วโมงครึ่ง
เอาถั่วลิสงมาคั่ว ลอกเปลือกออกแล้วก็ใส่ครกตำ ตำแค่พอทาน ถ้าทำเยอะเหลือเก็บไว้จะเหม็นหืนต้องทิ้งเสียของเปล่า ๆ 
เอาหม้ออีกใบต้มน้ำ แล้วก็นำไส้อ่อนลงต้มให้เปื่อย ประมาณ 1 ชั่วโมง ระหว่างต้มก็สามารถเอาหมูและตับมาต้มด้วย ต้มจนสุกแล้วตักออก พักไว้
เจียวกากหมูกระเทียมโดยเอาหมูสามชั้นมาเจียวในกระทะจนได้น้ำมันหมู แล้วค่อยเอาน้ำมันหมูมาเจียวกระเทียมให้เหลือง แล้วก็เอาหมูกรอบลงทอดรวมกัน 
นำหมูสับใส่ในหม้อเล็ก ๆ หรือถ้วย แล้วตักน้ำซุปที่ต้มไส้ไว้เดือด ๆ มาใส่ในหมูแล้วก็คน ๆ ให้หมูสุก รินน้ำออก พักไว้
ทอดแผ่นเกี๊ยว ลวกลูกชิ้น หั่นหมูชิ้นเตรียมไว้ หั่นฮือก้วย ตับ และไส้อ่อน เตรียมไว้ด้วย 
ลวกเส้นกับถั่วงอกใส่ชาม ใส่ลูกชิ้นต่าง ๆ ลงไป เตรียมไว้
ปรุงน้ำต้มยำใส่ก๋วยเตี๋ยว โดยนำถ้วยหรืออ่างผสมเล็ก ๆ มาใส่หมูบดที่ลวกไว้ ใส่ถั่วลิสงตำคั่วแล้วลงไป ปรุงรสหวานด้วยน้ำตาลทราย พริกป่นคั่วตำ น้ำปลา และพริกดองน้ำส้มนิดหน่อย บีบมะนาวตามลงไป โรยกากหมูกระเทียมเจียว เติมน้ำซุปก๋วยเตี๋ยวแบบน้ำขลุกขลิก คนให้น้ำตาลละลายทุกอย่างเข้ากัน แล้วก็ราดลงบนเส้นก๋วยเตี๋ยวในชาม ใส่เกี๊ยวทอดกรอบลงไปในชาม โรยด้วยต้นหอม ผักชี และพริกไทยป่นหน่อย
	 

 

ดูวิธีทำ "ก๋วยเตี๋ยวต้มยำ" เพิ่มเติมคลิก




สูตรจาก คุณ tukata001





2. ก๋วยเตี๋ยวหมูต้มยำสุโขทัย

          จู่ ๆ ก็นึกอยากกินเมนูก๋วยเตี๋ยวสุโขทัย ครั้นจะหาซื้อก็ไม่มีขาย ใครอยากลองทำกินเอง พบกับก๋วยเตี๋ยวหมูต้มยำสุโขทัย มาพร้อมวิธีทำน้ำซุปกระดูกหมู ใส่หมูสับและเครื่องเคราต่าง ๆ ที่ขาดไม่ได้เลยคือ ถั่วฝักยาว ปรุงรสน้ำยำแซ่บตามชอบ เพิ่มไข่ต้มยางมะตูมหน่อยอร่อยเหาะ

ส่วนผสม น้ำซุป

รากผักชี
กระเทียม
พริกไทยเม็ดทุบพอแตก
กระดูกหมู
หัวไชเท้า
กระเทียมดอง
น้ำกระเทียมดอง

ส่วนผสม เครื่องปรุงก๋วยเตี๋ยว

เส้นก๋วยเตี๋ยวลวก (ตามชอบ) คลุกด้วยน้ำมันกระเทียมเจียวผสมกากหมู
พริกป่น 
น้ำตาลทราย 
น้ำปลา
น้ำตาลปี๊บ
มะนาว
ลูกชิ้นปลาลวก
ฮือก้วยลวก
ไข่เป็ดต้มยางมะตูม
ถั่วฝักยาวหั่นเฉียงลวก
ผักชีฝรั่งซอย
ใบมะกรูดซอย
หมูบดลวก (ต้มน้ำซุปเสร็จก็ให้นำเนื้อหมูบดลงไปลวกในน้ำซุปเลย)
แผ่นเกี๊ยวหั่นเส้น ทอดกรอบ 
กากหมูเจียว
ถั่วลิสง
กุ้งแห้งคั่ว
	 

วิธีทำน้ำซุป

ต้มน้ำให้เดือดจัด ใส่รากผักชี กระเทียม พริกไทยเม็ดทุบพอแตก กระดูกหมู หัวไชเท้า กระเทียมดอง และน้ำกระเทียมดองลงไปต้มจนเดือด
จากนั้นลดไฟลงแล้ว ต้มต่อนานประมาณ 1 ชั่วโมง 30 นาที ถึง 2 ชั่วโมง
	 

วิธีจัดเสิร์ฟ

ผสมพริกป่น น้ำตาลทราย และน้ำปลา แล้วตักน้ำซุปลงไป
เติมน้ำตาลปี๊บ บีบมะนาว ชิมจนได้รสต้มยำ
ราดลงบนเส้นก๋วยเตี๋ยว ใส่ลูกชิ้น ฮือก้วย ไข่ต้ม ถั่วฝักยาว ผักชีฝรั่ง ใบมะกรูด หมูสับ แผ่นเกี๊ยวทอด แคบหมู ถั่วลิสง และกุ้งแห้งคั่ว
	 


ดูวิธีทำ "ก๋วยเตี๋ยวสุโขทัยเครื่องทรง" เพิ่มเติมคลิก




สูตรจาก คุณ swin 





3. ก๋วยเตี๋ยวหมูต้มยำ (หมูแดง ขาหมู)

           ก๋วยเตี๋ยวหมูแดงต้มยำใคร ๆ ก็ทำกัน ลองเติมออปชั่นอย่างขาหมูลงไปดีไหม พบกับก๋วยเตี๋ยวหมูต้มยำ มาพร้อมวิธีทำหมูแดงและขาหมูต้ม โรยกุ้งแห้งและถั่วคั่วหน่อย ท็อปด้วยไข่ต้มยางมะตูม

ส่วนผสม น้ำซุปกระดูกหมู

กระดูกหมู 1 กิโลกรัม
พริกไทย 1 ช้อนโต๊ะ
รากผักชี
กระเทียม

ส่วนผสม หมูแดง

สันคอหมู 
น้ำผึ้ง
ผงพะโล้
เกลือ
สีผสมอาหารสีแดง

ส่วนผสม ขาหมูต้ม

ขาหมู
น้ำเปล่า (สำหรับต้ม)

ส่วนผสม เครื่องก๋วยเตี๋ยวต้มยำ

เส้นก๋วยเตี๋ยว (ตามชอบ)
ถั่วงอก
หมูแดง
ขาหมูต้ม
ไข่ต้มยางมะตูม
ถั่วคั่วบดหยาบ
ต้นหอมซอย
พริกป่น
กุ้งแห้ง
มะนาว

 

วิธีทำน้ำซุปกระดูกหมู

ลวกกระดูกหมูในน้ำเดือด 2 นาทีก่อน เพื่อล้างเลือด แล้วนำไปล้างน้ำอีกครั้งให้สะอาด
ใส่กระดูกใส่ลงในหม้อความดัน ตามด้วยพริกไทย รากผักชี และกระเทียม ใช้เวลาต้ม 1 ชั่วโมง 30 นาที หรือ 90 นาที จะได้น้ำซุปที่ข้นจากไขกระดูก เตรียมไว้

วิธีทำหมูแดง

หมักสันคอหมูกับน้ำผึ้ง ผงพะโล้ เกลือ และสีผสมอาหารสีแดง หมักไว้ 1 ชั่วโมงก่อนแล้วนำมาทอดจนสุก หั่นเป็นชิ้น ๆ เตรียมไว้

วิธีทำขาหมูต้ม

นำเนื้อขาหมูไปต้มด้วยไฟอ่อนจนเปื่อย ประมาณ 45 นาที หั่นเป็นชิ้น ๆ เตรียมไว้
ลวกเส้นก๋วยเตี๋ยวและถั่วงอกให้สุก ตักใส่ชาม ตามด้วยหมูแดง ขาหมู กุ้งแห้ง และไข่ต้มยางมะตูม ปรุงรสด้วยถั่วคั่วบด ต้นหอม พริกป่น และน้ำมะนาว ตักน้ำซุปใส่ลงไป พร้อมเสิร์ฟ

 

ดูวิธีทำ "ก๋วยเตี๋ยวต้มยำ" เพิ่มเติมคลิก




สูตรจาก เฟซบุ๊ก กินดี อยู่ดี by เนรัญชลา





4. ก๋วยเตี๋ยวหมูน้ำตก

          วันหยุดอยากกินก๋วยเตี๋ยวเรืออร่อย แต่ถ้าไปกินก๋วยเตี๋ยวเรืออนุสาวรีย์ก็ไกลบ้าน ขอลองทำเองดีกว่า พบกับก๋วยเตี๋ยวหมูน้ำตก มาพร้อมวิธีหมักหมูนุ่ม ๆ กับน้ำซุปน้ำตกสุดเข้ม เตรียมผักสดรอเลยจ้า

ส่วนผสม น้ำซุปก๋วยเตี๋ยว

น้ำเปล่า 10 ลิตร
กระดูกหมูเอียวเล้ง 1 กิโลกรัม
เครื่องตุ๋นหมูน้ำข้น 2 ชุด
กระเทียมดอง 5 หัว
น้ำกระเทียมดอง 1/2 ถ้วยตวง
ข่าแก่ (ยาว 2 นิ้ว) บุบพอแตก 1 ท่อน
รากขึ้นฉ่าย 5 ราก
ใบเตย 8 ใบ
เกลือป่น 2+1/2 ช้อนโต๊ะ
น้ำตาลมะพร้าว 150-200 กรัม
เต้าหู้ยี้ 10 ก้อน
ซีอิ๊วดำ 7-8 ช้อนโต๊ะ
ซีอิ๊วขาว (สูตร 1) 1/2 ถ้วยตวง
ซอสปรุงรสฝาเขียว 1/2 ถ้วยตวง
เลือดหมูสด 2 ถ้วยตวง
ใบตะไคร้
เหล้า 2 ช้อนโต๊ะ
ลูกกระวานไทย 5 ลูก
ใบกระวาน 3 ใบ

ส่วนผสม หมูหมัก

เนื้อสะโพกหมู 1 กิโลกรัม
ไข่แดง 2 ฟอง
แป้งข้าวโพด 1 ช้อนโต๊ะ
น้ำตาลทราย 1 ช้อนโต๊ะ
ซีอิ๊วขาว 1 ช้อนโต๊ะ 
ซอสปรุงรส 1/2 ช้อนโต๊ะ

เครื่องก๋วยเตี๋ยว

เส้นก๋วยเตี๋ยว (ตามชอบ)
ลูกชิ้นหมูอย่างดี
ขึ้นฉ่ายซอย
ถั่วงอก
ใบโหระพา
กากหมูเจียวกรอบ
ผักชีฝรั่งซอย
พริกไทยป่น
ตับหมูหั่นบาง ๆ
	 


วิธีทำน้ำซุปก๋วยเตี๋ยว

ใส่น้ำ 10 ลิตรลงในหม้อก๋วยเตี๋ยว นำขึ้นตั้งไฟแรง ใส่เครื่องตุ๋นหมูน้ำข้นลงไป 2 ห่อ ตามด้วยลูกกระวาน และใบกระวาน ตามด้วยเกลือป่น ปิดฝาต้มให้เดือด เมื่อน้ำเดือดพล่านแล้วจึงใส่กระดูกเอียวเล้งลงไป ปิดฝาหม้อต้มจนเดือด แล้วจึงหรี่ไฟให้เหลือไฟอ่อน ๆ 
ใส่กระเทียมดองและน้ำกระเทียมดองลงไป ตามด้วยรากขึ้นฉ่าย ข่าแก่ และใบเตย ปรุงรสด้วยซีอิ๊วขาว ซอสปรุงรส น้ำตาลมะพร้าว และซีอิ๊วดำ แล้วปิดฝาหม้อ เคี่ยวด้วยไฟอ่อนต่อไปเรื่อย ๆ ประมาณ 1 ชั่วโมง เพราะจะทำให้ความหวานตามธรรมชาติในกระดูกนั้นละลายออกมากับน้ำซุป ยิ่งต้มนานก็ยิ่งอร่อย เมื่อน้ำซุปเดือดได้ที่แล้ว โขลกเต้าหู้ยี้ให้ละเอียดละลายใส่ลงไป  
นำเลือดหมูสดมาขยำกับใบตะไคร้ในภาชนะสักครู่ขยำเสร็จแล้วนำไปกรองด้วยกระชอนตาถี่ ๆ จากนั้นตักน้ำก๋วยเตี๋ยวขึ้นมาสักกระบวย ใส่ลงไปในภาชนะที่ใส่เลือดหมู ใช้ช้อนคนเร็ว ๆ ให้เข้ากัน เร่งไฟแรง จากนั้นจึงละลายเลือดใส่ลงไปในหม้อน้ำซุป คนเล็กน้อยให้พอเข้ากัน แล้วหรี่ไฟอ่อนตามเดิม 

วิธีหมักหมูนุ่ม (ด้วยวิธีธรรมชาติ)

หั่นสไลซ์เนื้อหมูส่วนสะโพกเป็นชิ้นบาง คลุกเคล้ากับไข่แดง แป้งข้าวโพด น้ำตาลทราย ซีอิ๊วขาว และซอสปรุงรส ให้เข้ากัน หมักทิ้งไว้ในตู้เย็นอย่างน้อย 3 ชั่วโมง 

ขั้นตอนประกอบร่างก๋วยเตี๋ยวเรือ

ลวกถั่วงอก และลวกเส้นในน้ำเดือด ๆ ใส่ไว้ในชาม (การที่จะลวกเส้นก๋วยเตี๋ยวให้อร่อย ได้เส้นไม่ดิบไม่แฉะนั้นจะต้องลวกในน้ำที่ร้อนจัด ๆ และลวกเร็ว ๆ) ก่อนใส่ลงชามก็สะบัดตะกร้อสักหน่อยเพื่อให้สะเด็ดน้ำ ตักน้ำมันกระเทียมเจียวสักเล็กน้อยนำลงไปคลุกเคล้ากับเส้น โรยพริกไทยป่น ตามด้วยขึ้นฉ่ายและผักชีฝรั่งซอยอย่างละเล็กอย่างละน้อย 
ลวกหมูหมัก ตามด้วยตับหมูกับลูกชิ้น จากนั้นก็ตักน้ำซุปลงราด ตบท้ายด้วยการโรยหน้าด้วยเนื้อกระเทียมเจียวหอม ๆ กับกากหมูกรอบ ๆ สักหน่อย เสิร์ฟพร้อมถั่วงอกดิบและใบโหระพา

 

ดูวิธีทำ "ก๋วยเตี๋ยวเรือหมูน้ำตก" เพิ่มเติมคลิก




สูตรจาก นิตยสารแม่บ้าน






5. ก๋วยเตี๋ยวหมูเด้ง

          เอาใจคนไม่กินเผ็ดหรือเด็ก ๆ กันด้วยเมนูก๋วยเตี๋ยวหมูเด้ง เริ่มจากลวกเส้นกับถั่วงอก ใส่หมูเด้งปั้นก้อนพร้อมเต้าหู้ ราดน้ำซุปสูตรตามชอบ และโรยต้นหอม 

ส่วนผสม ก๋วยเตี๋ยวหมูเด้ง

ก๋วยเตี๋ยวเส้นเล็ก 200 กรัม
หมูเด้ง  8 ชิ้น
เต้าหู้  8 ชิ้น
ถั่วงอก 100 กรัม
ต้นหอม (ซอย)  20 กรัม
น้ำซุป 2  ถ้วยตวง
ส่วนผสม หมูเด้ง
เนื้อหมูติดมัน 250 กรัม
ซีอิ๊วขาว 3  ช้อนโต๊ะ
พริกไทยป่น  1/2 ช้อนโต๊ะ
น้ำตาลทราย 1 ช้อนชา
แป้งมันสำปะหลัง 1 ช้อนโต๊ะ
เบกกิ้งโซดา 1 ช้อนชา
น้ำแข็งป่น 1 ถ้วยตวง
	 


วิธีทำก๋วยเตี๋ยวหมูเด้ง

ทำหมูเด้งโดยล้างเนื้อหมูให้สะอาด หั่นเป็นชิ้นๆ พักไว้ในตู้เย็น 2 ชั่วโมง จากนั้นนำใส่ในช่องแข็งอีก 30 นาที นำเนื้อหมูใส่ในเครื่องบด จากนั้นใส่ส่วนผสมทั้งหมดลงไป ปั่นให้เข้ากัน โดยค่อยๆ ใส่น้ำแข็งทีละน้อยจนหมด เมื่อเห็นว่าเนื้อหมูเข้ากันดีแล้วนำออกจากเครื่อง นวดด้วยมือต่อสักพักปั้นเป็นก้อนเตรียมนำไปลวก
ตั้งน้ำเปล่าให้เดือด ลวกเส้นเล็กพร้อมกับถั่วงอกพอสุกนำใส่ชามก๋วยเตี๋ยว   
นำหมูเด้งปั้นเป็นก้อนลวกในน้ำเดือดจนสุก นำขึ้นให้สะเด็ดน้ำวางบนเส้นก๋วยเตี๋ยว 
หั่นเต้าหู้เป็นสองส่วนนำใส่ในชามก๋วยเตี๋ยว ตักน้ำซุปร้อน ๆ ใส่ในชามโรยด้วยต้นหอมซอย พร้อมเสิร์ฟ
	 


ดูวิธีทำ "ก๋วยเตี๋ยวหมูเด้ง" เพิ่มเติมคลิก



สูตรจาก คุณ tukata001





6. ก๋วยเตี๋ยวลูกชิ้นหมูน้ำใส

          ใครเบื่อเมนูก๋วยเตี๋ยวหมูกันแล้ว ลองเปลี่ยนมาทำก๋วยเตี๋ยวลูกชิ้นน้ำใส จับเส้นและถั่วงอกลวกจนสุกใส่ชาม ใส่ลูกชิ้นหมูลงไป ราดน้ำซุปกระดูกหมู โรยตั้งฉ่ายกับกระเทียมเจียว

ส่วนผสม ก๋วยเตี๋ยวลูกชิ้นน้ำใส

ลูกชิ้นหมู 500 กรัม
เส้นหมี่ 200 กรัม
ถั่วงอก 200 กรัม
พริกป่น 
น้ำส้มพริกดอง
ซีอิ๊วดำหวาน
น้ำปลา
กระเทียมเจียว
ตั้งฉ่าย
ต้นหอมกับผักชีซอย
พริกไทย

ส่วนผสม น้ำซุปก๋วยเตี๋ยว

กระดูกหมู 500 กรัม
เกลือ 2 ช้อนโต๊ะ
กระเทียมดอง 3 หัว
น้ำกระเทียมดอง 1/2 ถ้วย
พริกไทยเม็ด 2 ช้อนโต๊ะ
น้ำตาลกรวด 2 ช้อนโต๊ะ
หัวไชเท้า 1 หัว
หอมหัวใหญ่ 1 หัว
กระเทียม 2 หัว
ก้านขึ้นฉ่าย 7-8 ก้าน
รากผักชี 1 ถ้วย (หรือก้านผักชี)
ใบเตย 5-6 ใบ
น้ำเปล่า 4 ลิตร
	 


วิธีทำน้ำซุปก๋วยเตี๋ยว

เอากระดูกหมูไปต้มน้ำร้อนแล้วเทน้ำทิ้งไป 1 รอบก่อน เพื่อให้คราบเลือดหรือคราบไขมันออกไป จะได้น้ำซุปใส ๆ หลังจากต้มกระดูกหมูไปแล้วนำมาใส่หม้อต้มก๋วยเตี๋ยว ใส่รากผักชี พริกไทยเม็ด ใครจะบุบก่อนก็ได้ ใส่ก้านขึ้นฉ่าย จะใช้ขึ้นฉ่ายไทย หรือขึ้นฉ่ายฝรั่งก็ได้ เพื่อความหอมของน้ำซุป ใส่กระเทียมปอกเปลือกลงไป ตามด้วยหอมใหญ่หั่นสี่ส่วน ใส่ลงไปเพื่อความหวาน หั่นหัวไช้เท้าเป็นท่อนลงไปด้วย ใส่กระเทียมดองพร้อมน้ำกระเทียมดอง ใส่น้ำตาลกรวด เกลือ ใครมีเกลือทะเลยิ่งดี ใส่ใบเตย
เทน้ำเปล่าลงไปในหม้อ จากนี้ตั้งไฟกลางค่อนไปทางอ่อน เคี่ยวน้ำซุปไปอีก 2 ชั่วโมง คอยหมั่นช้อนฟองออกด้วย
กรองเอาน้ำก๋วยเตี๋ยวออกมาจากเครื่องต้มน้ำซุปแล้วใส่หม้อใหม่ ตั้งน้ำซุป 1 หม้อ และอีกหม้อใส่น้ำเปล่าไว้ลวกเส้น ใส่ลูกชิ้นหมูโฮมเมดที่เราทำกันไว้ใส่หม้อน้ำซุป จะได้สุก 
ลวกเส้นและถั่วงอกใส่ชาม ใส่ตั้งฉ่าย กระเทียมเจียว และลูกชิ้นลงในชาม ตักน้ำซุปก๋วยเตี๋ยวราดลงในชาม ปริมาณมากหรือน้อยตามชอบ โรยต้นหอมกับผักชีซอย และพริกไทย ใครจะเติมพริกป่นหรือพริกน้ำส้มก็ตามสะดวก

 

ดูวิธีทำ "ก๋วยเตี๋ยวลูกชิ้นน้ำใส" เพิ่มเติมคลิก

          จากที่เคยทำแต่ก๋วยเตี๋ยวน่องไก่หรือเกี๊ยวน้ำ ตอนนี้ขอแอบปันใจให้กับเมนูก๋วยเตี๋ยวหมูกันบ้าง โดยเฉพาะก๋วยเตี๋ยวหมูต้มยำโบราณที่เครื่องจัดแน่นจัดเต็ม แค่ชามเดียวก็อิ่มเว่อร์

สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing 

คลิกเลย

 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













6 เมนูก๋วยเตี๋ยวหมู หลากสไตล์เคี้ยวนุ่มอิ่มท้องจบในจาน




อัปเดตล่าสุด 27 พฤษภาคม 2562 เวลา 21:28:44
 29,725 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































