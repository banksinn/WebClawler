




6 เมนูเต้าหู้ อิ่มอร่อยแคลอรีต่ำกับอาหารลดความอ้วนแบบไม่น่าเบื่อ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






6 เมนูเต้าหู้ อิ่มอร่อยแคลอรีต่ำกับอาหารลดความอ้วนแบบไม่น่าเบื่อ




173,497อ่าน







0















           เอาใจคนที่กำลังมองหาอาหารลดความอ้วน ด้วยเมนูเต้าหู้ 6 สไตล์ อยากเฮลธ์ตี้หุ่นดีแต่ขี้เบื่อ ลองเมนูแคลอรีต่ำแบบนี้สักจานไหม ?           ถ้าเอ่ยถึงอาหารเพื่อสุขภาพเพื่อเน้นไปทางการลดความอ้วน หลายคนอาจนึกถึงอาหารคลีน อาหารมังสวิรัติ หรืออาหารเจ โดยเฉพาะอาหารที่มีส่วนผสมจากเมนูเต้าหู้แข็ง หรือเมนูเต้าหู้ขาวอัดแน่นด้วยโปรตีน แถมราคาประหยัดอีกด้วย กระปุกดอทคอมขอนำเสนอ 6 เมนูเต้าหู้ ได้แก่ ราดหน้าเต้าหู้น้ำแดง หลนเต้าหู้ยี้เจ เต้าหู้กับเห็ดหอมอบวุ้นเส้นเจ เต้าหู้ทรงเครื่องซอสมิโซะ ข้าวเกรียบปากหม้ออัญชันไส้เต้าหู้หมูสับ และลาบเต้าหู้ นอกจากอิ่มสบายท้องแล้วรู้หรือไม่ว่าเมนูเต้าหู้ลดความอ้วนได้ด้วยนะคะ          1. ลาบเต้าหู้           ถ้าหากกินลาบหมู ลาบไก่ หรือลาบปลาดุกจนเบื่อแล้ว ลองเปลี่ยนมากินลาบเต้าหู้แคลอรีต่ำ ๆ กันเถอะ นอกจากใส่เต้าหู้แล้วยังใส่เห็ดหลากชนิดลงไปด้วยนะ ชอบแซ่บมากก็ใส่พริกป่นลงไปเยอะ ๆ เพิ่มกลิ่นหอมด้วยข้าวคั่วเสียหน่อย คลุกเคล้าให้เข้ากันก็พร้อมอ้ำเข้าปากแล้วค่ะ อ้อ… ลืมบอก ลาบเต้าหู้เหมาะสำหรับสาว ๆ ไดเอตด้วยนะคะ แคลอรีต่ำเว่อร์ ถ้าได้กินกับผักสดยิ่งฟินเลยจ้า ส่วนผสม ลาบเต้าหู้เจ          • เต้าหู้ 1 ก้อน          • เห็ดนางฟ้า 1 ถ้วย          • เห็ดหูหนูดำ 1 ถ้วย          • ซีอิ๊วขาวเจ 3 ช้อนโต๊ะ          • น้ำมะนาว 3 ช้อนโต๊ะ          • น้ำตาลทราย 1 ช้อนชา          • พริกป่น 2 ช้อนชา          • ผักชีฝรั่งซอย 1/4 ถ้วย          • ใบสะระแหน่ 1/4 ถ้วย           • ข้าวคั่ว 1 ช้อนโต๊ะวิธีทำลาบเต้าหู้เจ            • 1. นำเต้าหู้ลงไปต้มในน้ำเดือดประมาณ 5 นาที ตักขึ้นมาสะเด็ดน้ำแล้วยีให้พอแหลก          • 2. หั่นเห็ดนางฟ้าและเห็ดหูหนูดำเป็นเส้น ๆ แล้วนำไปคั่วในกระทะจนแห้งและมีกลิ่นหอม ตักใส่อ่างผสม เตรียมไว้          • 3. ใส่เต้าหู้ที่ยีไว้ลงไปผสมกับเห็ดปรุงรสด้วยซีอิ๊วขาวเจ น้ำมะนาว น้ำตาลทราย และพริกป่นเคล้าผสมให้เข้ากัน ชิมรสตามชอบ          • 4. ใส่ผักชีฝรั่งซอย ใบสะระแหน่ และข้าวคั่วลงไปเคล้าผสมให้เข้ากันอีกครั้ง            • 5. ตักใส่ถ้วย แต่งหน้าด้วยใบสะระแหน่ พร้อมเสิร์ฟ          + ดูวิธีทำเพิ่มเติมได้ที่ ลาบเต้าหู้เจ อาหารเจรสจัดจ้านแคลอรีต่ำ    2. หลนเต้าหู้ยี้เจ          ใครว่าเมนูเต้าหู้จะมีแต่เมนูจืด ๆ เท่านั้น คออาหารไทยอย่างเราก็ต้องนี่เลย จับเต้าหู้มาทำหลนอร่อย ๆ กินกับข้าวสวยร้อน ๆ เราขอแนะนำหลนเต้าหู้ยี้เจสูตรจากคุณเนินน้ำ เมนูเครื่องจิ้ม เสิร์ฟคู่กับผักสด อิ่มโปรตีนเน้น ๆ และได้บุญอีกด้วยนะคะ ส่วนผสม หลนเต้าหู้ยี้เจ          • เนื้อเต้าหู้ยี้แดง 1/2 ก้อน          • น้ำเต้าหู้ยี้แดง 2 ช้อนโต๊ะ          • กะทิ 1+1/4 ถ้วย          • ตะไคร้ซอย 2 ต้น          • เต้าหู้ขาวหั่นสี่เหลี่ยม 1/2 แผ่น          • เกลือป่น 1/2 ช้อนชา          • ซีอิ๊วขาว 1 ช้อนชา          • น้ำตาลทราย          • น้ำมะขามเปียก          • พริกชี้ฟ้า 2 เม็ด          • ผักสดต่าง ๆ ตามชอบวิธีทำหลนเต้าหู้ยี้เจ          • 1. บดเนื้อเต้าหู้ยี้กับน้ำเต้าหู้ยี้ให้เข้ากันจนละเอียด          • 2. ใส่กะทิลงในกระทะ นำขึ้นตั้งไฟจนเดือด ใส่ตะไคร้ซอย ส่วนผสมเต้าหู้ยี้ที่บดไว้และเต้าหู้ขาวคนผสมให้เข้ากัน          • 3. ปรุงรสด้วยเกลือป่น ซีอิ๊วขาว น้ำตาลทราย และน้ำมะขามเปียกคนให้เข้ากัน ชิมรสตามชอบ           • 4. ใส่พริกชี้ฟ้าคนให้เข้ากัน ตักใส่ถ้วย เสิร์ฟพร้อมผักสดตามชอบ          + ดูวิธีทำเพิ่มเติมได้ที่ หลนเต้าหู้ยี้เจ อาหารเจรสเด็ด หอมอร่อยแบบไทย ๆ  3. เต้าหู้อบวุ้นเส้น           ถ้าเมนูกุ้งอบวุ้นเส้นมีแคลอรีและราคาสูงเกินไป ก็ลองหันมาทำเมนูเต้าหู้อบวุ้นเส้นสูตรนี้จากคุณเนินน้ำ ดูสิคะ เซฟเงินแถมยังไม่อ้วนมากด้วย ส่วนผสมคล้ายเมนูอบวุ้นเส้นทั่วไป เพียงแต่เปลี่ยนจากกุ้งสดเป็นเต้าหู้และเห็ดหอม อบเสร็จควันหอมฉุยเลยล่ะ เพื่อน ๆ ได้กลิ่นกันไหมคะ  ส่วนผสม เต้าหู้กับเห็ดหอมอบวุ้นเส้นเจ            • วุ้นเส้น (แช่น้ำหั่นเป็นท่อนยาว) 2 ถ้วย            • ซอสหอยนางรมเจ 2 ช้อนโต๊ะ            • ผงปรุงรสเห็ดหอม 1 ช้อนชา            • น้ำตาลทราย 2 ช้อนชา            • พริกไทยป่น 1/2 ช้อนชา            • ซีอิ๊วดำ 1 ช้อนชา            • น้ำมันงา 1 ช้อนโต๊ะ            • น้ำเปล่า 1/4 ถ้วย            • น้ำมันพืช 2 ช้อนโต๊ะ            • เต้าหู้ 1 แผ่น (หั่นทแยงมุมเป็นชิ้นสามเหลี่ยมจำนวน 4 ชิ้น)            • เห็ดหอมแห้ง (แช่น้ำจนนิ่ม) 2 ดอก            • ขิงแก่ (หั่นเป็นแว่นบุบหยาบ) 3 แว่น            • พริกหอม 1 ช้อนชา            • พริกไทยเม็ด (บุบหยาบ) 10 เม็ด             • รากขึ้นฉ่าย 2 ราก            • ขึ้นฉ่าย (หั่นท่อน) 2 ต้น (แบ่งไว้อบกับโรยหน้า)วิธีทำเต้าหู้กับเห็ดหอมอบวุ้นเส้นเจ            • 1. คลุกเคล้าวุ้นเส้นกับซอสหอยนางรมเจ ผงปรุงรสเห็ดหอม น้ำตาลทราย พริกไทย ซีอิ๊วดำ น้ำมันงา และน้ำเปล่าเข้าด้วยกัน พักไว้          • 2. ใส่น้ำมันพืชลงในหม้อนำขึ้นตั้งไฟปานกลางพอเริ่มร้อน ใส่เต้าหู้ลงจี่ให้ร้อนทั่ว จากนั้นใส่เห็ดหอมลงไปผัดให้หอม          • 3. ใส่ขิงแก่ พริกหอม พริกไทยเม็ด และรากขึ้นฉ่ายลงไปผัด           • 4. สุดท้ายใส่ส่วนผสมวุ้นเส้นลงไป          • 5. ปิดฝา อบด้วยไฟกลางค่อนข้างอ่อนประมาณ 5 นาทีจนวุ้นเส้นสุกนิ่ม          • 6. เปิดฝาหม้อ ใส่ขึ้นฉ่ายลงไป  เคล้าส่วนผสมทุกอย่างเข้าด้วยกัน ปิดฝาแล้วอบต่ออีก 2 นาที          • 7. ตักเต้าหู้กับเห็ดหอมอบวุ้นเส้นเจใส่จาน โรยหน้าด้วยขึ้นฉ่าย พร้อมเสิร์ฟ           + ดูวิธีทำเพิ่มเติมได้ที่ เต้าหู้กับเห็ดหอมอบวุ้นเส้นเจ เมนูเจหอมอร่อย      4. เต้าหู้ทรงเครื่อง          เต้าหู้ทรงเครื่อง อีกหนึ่งเมนูอร่อยจากเต้าหู้อันดับต้น ๆ ที่คนมักจะนึกถึง เหมาะสำหรับคนที่ชอบเต้าหู้แบบนิ่ม ๆ ไม่ต้องออกแรงเคี้ยวมาก อัดแน่นไปด้วยเครื่องมากมาย รสชาติกลมกล่อม แถมหน้าตาน่ากินมาก ๆ เป็นสูตรมาจาก คุณ isweet สมาชิกเว็บไซต์พันทิปดอทคอม อะไรจะน่ากินขนาดนี้เนี่ย ส่วนผสม เต้าหู้ทรงเครื่อง           • เต้าหู้คินุ 1 ก้อน           • หมูสับ 50 กรัม           • หอมใหญ่หั่นเต๋า 2 ช้อนโต๊ะ           • เห็ดหอม 2 ดอก (แช่น้ำให้นิ่มแล้วหั่นเป็นเส้น)           • แครอท (หั่นเต๋า) 3 ช้อนโต๊ะ           • น้ำเปล่า 1/2 ถ้วย           • แป้งข้าวโพด 3 ช้อนชา (ผสมน้ำเล็กน้อย คนผสมให้ละลาย)           • น้ำมันหอย 2 ช้อนโต๊ะ           • ซีอิ๊วขาว (ใส่ตามชอบ)           • พริกไทยป่น 1 ช้อนชา           • น้ำมันพืช 2 ช้อนโต๊ะ           • ต้นหอมซอย 2 ช้อนโต๊ะวิธีทำเต้าหู้ทรงเครื่อง            • 1. นึ่งเต้าหู้ หรือลวกน้ำร้อน พักไว้                     • 2. ใส่น้ำมันลงในกระทะ นำขึ้นตั้งไฟ ใส่หอมใหญ่ลงไปเจียวให้หอม ใส่หมูสับลงไปผัด ตามด้วยเห็ดหอม ปรุงรสด้วยซีอิ๊วขาว น้ำมันหอย และพริกไทยป่น ใส่น้ำพอขลุกขลิก พอเดือด                      • 3. ใส่แครอท และแป้งข้าวโพดผสมน้ำลงไปให้น้ำข้นนิด ๆ พอเดือดอีกครั้งปิดไฟ นำไปราดบนเต้าหู้ โรยด้วยต้นหอมซอย พร้อมเสิร์ฟ                     • หมายเหตุ : อ้อใส่แครอททีหลัง เพราะชอบแบบกรอบ ๆ ไม่ต้องสุกมาก หากเพื่อน ๆ ชอบแครอทนิ่มๆ ให้ใส่พร้อมเห็ดหอม                     + ดูวิธีทำเพิ่มเติมได้ที่ 23 สูตรอาหารสุดง่าย อร่อยได้แบบไม่น่าเชื่อ    5. ข้าวเกรียบปากหม้อไส้เต้าหู้หมูสับ          ข้าวเกรียบปากหม้อที่เราเคยกินกันรับรองว่า กินกล่องเดียวรอบเอวเพิ่มเป็นนิ้วแน่ ๆ แถมยังดูเชย ๆ หน้าตาจืดชืดไม่เหมาะกับคนอินดี้อย่างเราเท่าไร เอาเป็นว่าวันนี้ขอนำเสนอข้าวเกรียบปากหม้ออัญชันไส้เต้าหู้หมูสับสูตรจากคุณเนินน้ำ แปลงร่างแป้งข้าวเกรียบปากหม้อเป็นสีม่วงจากน้ำดอกอัญชัน สอดไส้เต้าหู้หมูสับ เสิร์ฟพร้อมน้ำจิ้มสูตรเด็ด แค่เห็นก็น้ำลายสอแล้วค่ะคุณขา ถ้าได้กินคงฟินไปทั้งวัน ส่วนผสม แป้งข้าวเกรียบปากหม้อ          • น้ำดอกอัญชัน 1/3 ถ้วย          • น้ำมะนาว          • แป้งข้าวเจ้า 1 ถ้วย          • แป้งมันสำปะหลัง 1/2 ถ้วย          • น้ำเปล่า 1 ถ้วยส่วนผสม น้ำจิ้ม          • น้ำตาลทราย 1/2 ถ้วย          • ซีอิ๊วดำหวาน 1/8 ถ้วย          • น้ำส้มสายชู 1/4 ถ้วย          • เกลือสมุทร 1 ช้อนชา          • น้ำเปล่า 1/8 ถ้วย          • พริกขี้หนูสดบด 1/2 ช้อนโต๊ะส่วนผสม ไส้เต้าหู้หมูสับ          • น้ำมันพืช 2 ช้อนโต๊ะ          • กระเทียมสับ 1/2 ช้อนโต๊ะ          • หอมใหญ่สับ 1/2 หัว          • หมูสับ 100 กรัม          • เต้าหู้ขาวแข็ง (หั่นเต๋า) 1 ก้อน          • ซีอิ๊วขาว 1 ช้อนโต๊ะ          • เกลือสมุทร 1/2 ช้อนชา          • พริกไทยดำป่น 1 ช้อนชา          • น้ำตาลทราย 1 ช้อนชา          • ต้นหอมซอย 1/2 ถ้วย          • กระเทียมเจียว           • ผักชี (สำหรับตกแต่ง)วิธีทำข้าวเกรียบปากหม้ออัญชันไส้เต้าหู้หมูสับ            • 1. ทำน้ำดอกอัญชันโดยใส่น้ำร้อนลงในดอกอัญชันแล้วกรองเอาเศษออก บีบน้ำมะนาวลงไปเล็กน้อยเพื่อให้เป็นสีม่วงคราม           • 2. ผสมแป้งข้าวเจ้าและแป้งมันสำปะหลังลงอ่างผสม ค่อย ๆ เทน้ำเปล่าและน้ำดอกอัญชันลงไปคนผสมให้เข้ากันดี          • 3. ทำน้ำจิ้มโดยเคี่ยวน้ำตาลทรายกับซีอิ๊วดำหวาน น้ำส้มสายชู เกลือ และน้ำเปล่าเข้าด้วยกันในหม้อจนละลาย ปิดไฟ พักไว้พออุ่น ใส่พริกขี้หนูและกระเทียมลงไปคนผสมให้เข้ากัน          • 4. ทำไส้โดยใส่น้ำมันพืชลงในกระทะนำขึ้นตั้งไฟกลาง ใส่กระเทียมและหอมใหญ่ลงผัดพอหอม          • 5. ใส่หมูสับลงผัดให้สุก          • 6. ตามด้วยเต้าหู้ผัดให้เข้ากัน ปรุงรสด้วยซีอิ๊วขาว เกลือ พริกไทยดำ และน้ำตาลทรายลงผัดให้ทั่ว สุดท้ายใส่ต้นหอมลงผัดให้สุก ตักใส่ชาม เตรียมไว้          • 7. เตรียมหม้อคอคอดใส่น้ำเปล่าลงไป 2/3 ของหม้อ ขึงผ้าโทเร มัดด้วยยางให้แน่น และดึงให้ตึง เจาะรูริมผ้าเล็กน้อยพอให้ไอน้ำออกได้แล้วยกขึ้นตั้งบนไฟกลาง ปิดฝาครอบ ต้มจนน้ำเดือด          • 8. ตักส่วนผสมแป้งละเลงลงบนปากหม้อเป็นแผ่นบาง ๆ ปิดฝาครอบไว้นานประมาณ 10 วินาที          • 9. เปิดฝาตักส่วนผสมไส้ใส่ลงไปแล้วใช้พายยางจุ่มน้ำปาดแป้งขึ้นมาหุ้มไส้ ตักใส่จานที่มีน้ำมันเล็กน้อย จัดใส่จาน โรยหน้าด้วยกระเทียมเจียว ตกแต่งด้วยผักชี เสิร์ฟพร้อมน้ำจิ้ม          + ดูวิธีทำเพิ่มเติมได้ที่ ข้าวเกรียบปากหม้ออัญชันไส้เต้าหู้หมูสับ แป้งเหนียวนุ่ม สีสันสดใส    6. ราดหน้าเต้าหู้น้ำแดง          เอาใจคนที่กำลังมองหาสูตรอาหารมังสวิรัติ ด้วยเมนูราดหน้าเต้าหู้น้ำแดงสูตรจากนิตยสารแม่บ้าน สูตรนี้ใช้เต้าหู้แทนเนื้อสัตว์ ใส่สารพัดเห็ดลงไปอีกด้วย เพิ่มสีสันจากมะเขือเทศและขึ้นฉ่าย แถมยังมีกลิ่นหอมอ่อน ๆ จากผงกะหรี่อีกด้วย ลองทำให้คนพิเศษกินดูสิคะรับรองต้องติดใจแน่นอน แถมยังได้สุขภาพไปเต็ม ๆ   ส่วนผสม ราดหน้าเต้าหู้น้ำแดง           • ก๋วยเตี๋ยวเส้นใหญ่ 150 กรัม           • ซีอิ๊วดำหวาน 1 ช้อนชา           • เต้าหู้ถั่วเหลือง (หั่นชิ้น) 1 หลอด           • น้ำมันพืช (สำหรับจี่เต้าหู้)           • น้ำมันพืช 1 ช้อนโต๊ะ           • กระเทียมสับ 2 ช้อนชา           • หอมหัวใหญ่ (หั่นเต๋า) 2 ช้อนโต๊ะ           • ผงกะหรี่ 1 ช้อนชา           • มะเขือเทศ (หั่นเต๋า) 2 ช้อนโต๊ะ           • เห็ดฟาง 3 ดอก           • เห็ดชิเมจิ 30 กรัม           • น้ำซุปผัก 3/4 ถ้วยตวง           • ซอสเห็ดหอม 1 ช้อนโต๊ะ           • น้ำตาลทราย 1/2 ช้อนชา           • ซีอิ๊วขาว 1 ช้อนชา           • ซอสปรุงรส 1 ช้อนชา           • แป้งมันสำปะหลังผสมน้ำเปล่าเล็กน้อย           • ขึ้นฉ่าย (หั่นท่อนสั้น) 2 ช้อนโต๊ะวิธีทำราดหน้าเต้าหู้น้ำแดง          • 1. คลุกเคล้าซีอิ๊วดำหวานกับก๋วยเตี๋ยวเส้นใหญ่ให้เข้ากัน ใส่ลงผัดในกระทะพอหอม ตักใส่จานเตรียมไว้          • 2. ตั้งกระทะใส่น้ำมันพืชเล็กน้อยพอร้อน นำเต้าหู้ถั่วเหลืองลงจี่จนสุกเหลืองตักขึ้น เติมน้ำมันพืชอีก 1 ช้อนโต๊ะ ใส่กระเทียม ลงผัดพอหอม ใส่หอมหัวใหญ่ลงผัดจนสุก ใส่ผงกะหรี่ลงผัดพอหอม          • 3. ใส่มะเขือเทศ เห็ดฟาง และเห็ดชิเมจิลงผัดพอสุก เติมน้ำซุปผัก ปรุงรสด้วยซอสเห็ดหอม น้ำตาลทราย ซีอิ๊วขาว และซอสปรุงรส พอเดือดเติมแป้งมันสำปะหลังคนจนสุกข้นเล็กน้อย โรยขึ้นฉ่ายลงไปคลุกเคล้าพอเข้ากัน ตักราดบนก๋วยเตี๋ยวเส้นใหญ่ที่เตรียมไว้ จัดเสิร์ฟ          + ดูวิธีทำเพิ่มเติมได้ที่ ราดหน้าเต้าหู้น้ำแดง เมนูมังสวิรัติจากเต้าหู้หน้าตาดีชวนหิว          เมนูเต้าหู้ 6 สูตรข้างต้นน่าลองทำเหมือนกันนะคะ ถ้าหากวันไหนไม่อยากกินเนื้อสัตว์ก็กินเต้าหู้นี่แหละอุดมด้วยโปรตีน ราคาไม่แพง ทำกินทั้งครอบครัวก็ได้ หรือทำกินเองก็เจิด รับรองสุขภาพดีแน่ ๆ ค่ะ






  


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






6 เมนูเต้าหู้ อิ่มอร่อยแคลอรีต่ำกับอาหารลดความอ้วนแบบไม่น่าเบื่อ





อัปเดตล่าสุด 5 สิงหาคม 2564 เวลา 21:12:19
 173,497 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































