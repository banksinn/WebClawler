




เปียกสาคู หรือ สาคูเปียก เมนูของหวานไทยโบราณอร่อยหอมมัน

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            ขนมไทย












สาคูเปียก 6 สูตรขนมหวานไทยอร่อยเคี้ยวนุ่มหนึบ





82,239อ่าน














0












           สาคูเปียก หรือเปียกสาคู ขนมไทยโบราณทำง่าย ใส่เครื่องเคราเพิ่มเติมตามชอบ ทีเด็ดคือราดกะทิหอมหวานมัน   











          เมนูสาคูเปียก ขนมไทย แม้จะมีขายตามร้านขายขนมทั่วไป แต่รสชาติไม่ค่อยถูกปากและเครื่องไม่แน่นถูกใจ ถ้าพอมีเวลาลองมาทำกินเองกันเถอะ กระปุกดอทคอมขอนำเสนอวิธีทำสาคูเปียกหรือเปียกสาคู เช่น สาคูเปียกลำไย สาคูเปียกข้าวโพด สาคูเปียกอัญชัน เป็นต้น ไปซื้อเม็ดสาคูรอกันเลยจ้า

สาคูคืออะไร

          ต้นสาคู เป็นปาล์มชนิดหนึ่ง เรียกว่า ปาล์มสาคู พบได้ในเอเชียตะวันออกเฉียงใต้ เช่น พม่า มาเลเซีย ฟิลิปปินส์ อินโดนีเซีย และไทย โดยส่วนมากพบทางภาคใต้ มี 2 สายพันธุ์ ได้แก่ ปาล์มสาคูที่มียอดสีแดงและไม่มีหนาม จะให้น้ำแป้งและเนื้อแป้งสีน้ำตาลอ่อน และปาล์มสาคูที่มียอดขาวและมีหนาม จะให้น้ำแป้งและเนื้อแป้งสีขาวอมชมพู ใช้เวลาปลูกนานถึง 8-10 ปี กว่าจะได้แป้งสาคูออกมา ลักษณะเฉพาะคือแป้งสาคูมีความเหนียวนุ่ม มีกลิ่นหอม และมีรสหวานอันเป็นเอกลักษณ์  
          “แป้งสาคู” และ “เม็ดสาคู” มีทั้งแท้และเทียม โดยสาคูแท้จะได้มาจากต้นสาคูหรือปาล์มสาคู มีลักษณะเป็นผงแป้งละเอียดหรือเป็นเม็ดเล็ก มีสีน้ำตาลหรือสีชมพูอมขาว ขึ้นอยู่กับกระบวนการผลิตและสายพันธุ์ ส่วนแป้งสาคูเทียมทำมาจากแป้งมันสำปะหลัง ตัวสาคูเป็นเม็ดกลมสีขาวมีทั้งขนาดเล็กและขนาดใหญ่ รวมทั้งมีสีเขียวจากการแต่งสีนั่นเอง








วิธีต้มสาคู

วิธีต้มสาคูแท้

             ตั้งหม้อใส่น้ำ พอเดือดใส่เม็ดสาคูลงไป ต้องกวนตลอดเวลาเพื่อให้กระจายตัว ไม่เช่นนั้นจะเหนียวเป็นก้อน คนเร็ว ๆ จนสุกและข้นหนืด รสสัมผัสจะมีความเหนียวนุ่ม มีรสหวานตามธรรมชาติ
วิธีต้มสาคูจากแป้งมันสำปะหลัง 

             ตั้งหม้อใส่น้ำ พอน้ำเดือดใส่เม็ดสาคูลงไปต้มจนสุกลอยขึ้นมาและไม่เป็นตากบและไม่เป็นไต คนเป็นระยะ กรองน้ำออกและล้างด้วยน้ำเย็น หรือเติมน้ำตาลทำเป็นขนมตามชอบ
เมนูสาคูเปียก


1. สาคูเปียก





           เริ่มกันที่เมนูสาคูเปียกข้าวโพด จับเม็ดสาคูต้มจนสุกใสแล้วใส่ข้าวโพดลงไป ปรุงรสด้วยน้ำตาลทราย สุดท้ายราดกะทิรสเค็มตัดเลี่ยน


ส่วนผสม สาคูเปียก


สาคูเม็ดเล็ก 1/2 ถ้วย
น้ำ 2 ถ้วย
เมล็ดข้าวโพด 1/2 ถ้วย
น้ำตาลทราย 1/2 ถ้วย
กะทิสำเร็จรูป 1/2 ถ้วย
เกลือป่น เล็กน้อยสำหรับปรุงรส


วิธีทำสาคูเปียก

     1. ล้างสาคูในน้ำให้สะอาด เตรียมไว้
     2. ใส่น้ำลงในหม้อ นำขึ้นตั้งไฟจนเดือด ใส่เม็ดสาคูลงต้มจนสุกใส จากนั้นใส่เมล็ดข้าวโพดและน้ำตาลทราย ต้มต่อจนเดือด ตักใส่ถ้วย เตรียมไว้
     3. ใส่กะทิลงในหม้อ นำขึ้นตั้งไฟอ่อน เติมเกลือป่นเล็กน้อย ต้มจนเดือดข้น จากนั้นตักหยอดหน้าสาคูเปียกที่เตรียมไว้ พร้อมเสิร์ฟ
 

ดูวิธีทำ สาคูเปียก เพิ่มเติมคลิก

2. สาคูเปียกอัญชัน 





          สาคูสีจืดชืดแค่เห็นก็เบื่อ ลองเติมน้ำอัญชันเพิ่มสีสันกันเถอะ สูตรนี้ใส่แปะก๊วยกับมะพร้าวอ่อนด้วย 



ส่วนผสม สาคูเปียกอัญชัน


สาคูเม็ดเล็ก 1/2 ถ้วย
น้ำอัญชัน 2 ถ้วย
มะพร้าวอ่อนขูดเป็นเส้น ๆ
เม็ดแปะก๊วยต้มสุก
น้ำตาลทราย 1/2 ถ้วย
กะทิสำเร็จรูป 1/2 ถ้วย
เกลือป่น (เล็กน้อย)
แป้งข้าวเจ้า 1/2 ช้อนโต๊ะ


วิธีทำสาคูเปียกอัญชัน

     1. ล้างสาคูผ่านน้ำให้สะอาด เตรียมไว้
     2. ใส่น้ำอัญชันลงในหม้อ นำขึ้นตั้งไฟจนเดือด ใส่เม็ดสาคูลงต้มไป เติมน้ำตาลทราย จนเป็นตากบ ปิดไฟ เตรียมไว้
     3. ทำกะทิสำหรับราดหน้าขนม ใส่กะทิลงในหม้อ นำขึ้นตั้งไฟอ่อน เติมเกลือป่นเล็กน้อยและแป้งข้าวเจ้า ต้มจนเดือดข้น
     4. ตักสาคูอัญชันใส่ในถ้วย จากนั้นตักกะทิหยอดหน้าสาคูเปียกที่เตรียมไว้ โรยมะพร้าวอ่อนขูดกับแปะก๊วยต้มสุก พร้อมเสิร์ฟ
 

ดูวิธีทำ สาคูเปียกอัญชัน เพิ่มเติมคลิก

3. สาคูเปียกลำไย





           และแล้วก็ถึงสูตรสาคูเปียกลำไยที่รอคอย สูตรนี้จะใส่น้ำอัญชันหรือไม่ใส่ก็ได้ค่ะ แต่ที่สำคัญอย่าลืมใส่ลำไยกันนะคะ


ส่วนผสม สาคูเปียกลำไย


สาคูเม็ดเล็ก 2 ถ้วย
น้ำเปล่า 4 ถ้วย
น้ำอัญชัน 6 ช้อนโต๊ะ
น้ำตาลทราย 2 ถ้วย
ลำไยคว้านเมล็ดออก 1 ถ้วย


ส่วนผสม กะทิสำหรับราด


กะทิสำเร็จรูป 2 ถ้วย
เกลือป่น (เล็กน้อย)
แป้งข้าวเจ้า 2 ช้อนโต๊ะ


วิธีทำสาคูเปียกลำไย

     1. ล้างสาคูผ่านน้ำให้สะอาด เตรียมไว้
     2. ตั้งน้ำเปล่าใส่หม้อ เติมน้ำอัญชัน นำขึ้นตั้งไฟจนเดือด ใส่เม็ดสาคูลงต้มจนเป็นตากบ เติมน้ำตาลทราย ปิดไฟ
     3. ทำกะทิสำหรับราดหน้าขนม ใส่กะทิลงในหม้อ นำขึ้นตั้งไฟอ่อน เติมเกลือป่นเล็กน้อยและแป้งข้าวเจ้า ต้มจนเดือดข้น
     4. ตักสาคูอัญชันใส่ในถ้วย ตามด้วยลำไย จากนั้นตักกะทิหยอดหน้าพร้อมเสิร์ฟ
 

ดูวิธีทำ สาคูเปียกลำไย เพิ่มเติมคลิก

4. สาคูเปียกแปะก๊วยกะทิสด



สูตรจาก คุณศิริกัญ สมาชิกเว็บไซต์พันทิปดอทคอม

            ถ้าเอียนกับสาคูแป้งมันสำปะหลัง ลองทำสาคูเปียกจากแป้งสาคูแท้กันเถอะ เคี้ยวนุ่มหนึบมีความหอมเฉพาะตัว ใส่ออปชั่นเพิ่มเติมได้ตามชอบเลยค่ะ


ส่วนผสม สาคูเปียกแปะก๊วยกะทิสด


ใบเตย 2 ใบ
แป้งสาคูแท้ 250 กรัม
น้ำตาลทราย 300 กรัม
น้ำเปล่า 1,400-1,500 มิลลิลิตร
แปะก๊วยต้มสุก หรือมะพร้าวอ่อน ตามชอบ


ส่วนผสม น้ำกะทิ


หัวกะทิ 500-600 กรัม
เกลือ 1/4 ช้อนชา


วิธีทำสาคูเปียกแปะก๊วยกะทิสด

     1. เทน้ำลงในกระทะ ม้วนใบเตยใส่ลงไป ต้มน้ำให้เดือด พอน้ำเดือดตักใบเตยออก
     2. โรยแป้งสาคูลงไปทีละช้อน โรยไปด้วยคนไปด้วยเพื่อที่จะไม่ให้จับตัวเป็นก้อน ทำแบบนี้จนหมด
     3. พอเม็ดสาคูเริ่มใส ๆ เติมน้ำตาลทรายลงไป คนให้ทั่ว ระหว่างทำต้องคนตลอดนะจ๊ะ
     4. หลังจากนั้นใส่เม็ดแปะก๊วยหรือมะพร้าวอ่อนลงไป คนจนเม็ดสาคูสุก สังเกตแป้งจะเหมือนตากบ แป้งข้างนอกใส ๆ ส่วนข้างในจะขาว ๆ ปิดไฟ
     5. ทำส่วนของกะทิ โดยเทกะทิใส่หม้อ เติมเกลือลงไปเล็กน้อย นำไปตั้งไฟให้ร้อน ไม่ต้องต้มให้เดือด
     6. ตักสาคูแปะก๊วยใส่ถ้วย ราดหน้าด้วยกะทิ
หมายเหตุ : หากใช้กะทิคั้นสด ๆ จะอร่อยกว่ากะทิกล่อง
 

ดูวิธีทำ สาคูเปียกแปะก๊วยกะทิสด เพิ่มเติมคลิก

5. สาคูเปียกลูกเดือย





           ลูกเดือยเปียกกินบ่อยก็เบื่อ ลองใส่เม็ดสาคูเพิ่มความหนุบหนับกันดีไหม ใส่ข้าวโพดกับมะพร้าวอ่อนเพิ่มด้วย สุดท้ายราดกะทิฉ่ำ ๆ จนลืมอ้วนกันไปเลยจ้า


ส่วนผสม สาคูเปียกลูกเดือย


สาคูเม็ดเล็ก 1 ถ้วย
ลูกเดือยแห้ง (แช่น้ำไว้ 1 คืน) 1/2 ถ้วย
ข้าวโพด ปริมาณตามชอบ
มะพร้าวอ่อน ปริมาณตามชอบ


ส่วนผสม กะทิสำหรับราด


กะทิ 250 กรัม
เกลือ
แป้งข้าวเจ้า 1 ช้อนชา


วิธีทำสาคูเปียกลูกเดือย

     1. ล้างสาคูในน้ำให้สะอาด พักไว้ให้สะเด็ดน้ำ
     2. นำลูกเดือยมาล้างน้ำให้สะอาด สะเด็ดน้ำ แล้วนำไปต้มประมาณ 10-15 นาที หรือจนสุกบาน ตักขึ้นพักไว้
     3. ตั้งหม้อเติมน้ำ ต้มจนเดือด ใส่สาคูลงไปต้มใช้ไฟกลางค่อนข้างอ่อน กวนเม็ดสาคูจนสุกใส ปรุงรสด้วยน้ำตาลทราย กวนต่อจนน้ำตาลละลาย ใส่ลูกเดือยลงไป คนต่อจนเข้ากัน ปิดไฟ
     4. ทำกะทิโดยตั้งหม้อใส่กะทิ ตามด้วยแป้งกับเกลือ คนจนละลาย ปิดไฟ
     5. ตักสาคูลูกเดือยใส่ถ้วย ราดหน้าด้วยกะทิ
 

6. สาคูเปียกเผือก





           สาคูเปียกข้าวโพดใคร ๆ ก็ทำกินกัน ลองมาทำสาคูเปียกเผือกบ้างดีไหม จับเผือกไปต้มจนสุกแล้วค่อยใส่ลงไปในสาคู ราดกะทิตัดเลี่ยน


ส่วนผสม สาคูเปียกเผือก


สาคูใบเตยเม็ดเล็ก 1 ถ้วย
น้ำเปล่า 4 ถ้วย
เผือกหั่นเต๋า 200 กรัม
น้ำตาลทราย 1 ถ้วย


ส่วนผสม กะทิสำหรับราด


กะทิ 250 กรัม
แป้งสาลีอเนกประสงค์ 1 ช้อนชา
เกลือ 1 ช้อนชา


วิธีทำสาคูเปียกเผือก

     1. ตั้งหม้อเติมน้ำเปล่า ต้มจนเดือด ใส่เผือกลงไปต้มจนสุกนิ่ม ตักขึ้นพักไว้
     2. ล้างสาคูในน้ำให้สะอาด พักไว้ให้สะเด็ดน้ำ
     3. ตั้งหม้อเติมน้ำ ต้มจนเดือด ใส่สาคูลงไปต้มใช้ไฟกลางค่อนข้างอ่อน กวนเม็ดสาคูจนสุกใส ปรุงรสด้วยน้ำตาลทราย กวนต่อจนน้ำตาลละลาย ใส่เผือกต้มลงไป ปิดไฟ คนให้เข้ากัน 
     4. ตั้งหม้อไม่ต้องเปิดไฟ ใส่กะทิ ตามด้วยแป้งกับเกลือ คนให้แป้งละลาย เปิดไฟอ่อน คนจนทุกอย่างละลายเข้ากัน ปิดไฟ
     5. ตักสาคูเผือกใส่ถ้วย ราดหน้าด้วยกะทิ 
 

           จากที่เคยปั้นบัวลอยจนเมื่อยมือ ลองเปลี่ยนมาทำสาคูเปียก ไม่ต้องปั้นกันดีไหม รับรองกินเพลินจนลืมอิ่มไปเลยค่ะ 
วิธีทำสาคูอื่น ๆ


สาคูไส้หมู


โจ๊กสาคู


สาคูเมลอน


สาคูแคนตาลูปนมสด


สาคูบัวลอย


ทาร์ตสาคู
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













สาคูเปียก 6 สูตรขนมหวานไทยอร่อยเคี้ยวนุ่มหนึบ




อัปเดตล่าสุด 20 พฤษภาคม 2564 เวลา 11:04:24
 82,239 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































