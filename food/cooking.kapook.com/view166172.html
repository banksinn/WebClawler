




9 เมนูเส้นใหญ่ จานเดียวอร่อยเร่งด่วนเอาใจคนชอบเส้น











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






9 เมนูเส้นใหญ่ จานเดียวอร่อยเร่งด่วนเอาใจคนชอบเส้น




89,520อ่าน







0















     ใครไม่กินเส้นหลบไป ! เอาใจคนชอบเส้นด้วยเมนูเส้นใหญ่ อร่อยหลากสไตล์ ทำง่าย ๆ อิ่มครบจบในจาน กินทั้งวันไม่มีเบื่ออยู่แล้ว     ใครที่เบื่อข้าวก็มากินเมนูอาหารเส้น ๆ กันดีกว่า ถ้าแอบเซ็งกับเส้นหมี่หรือเส้นเล็กกันแล้วก็เปลี่ยนสไตล์มาทำเมนูเส้นใหญ่กันเถอะ กระปุกดอทคอมขอนำเสนอวิธีทำเมนูเส้นใหญ่ เช่น เส้นใหญ่คั่วไก่ เส้นใหญ่ราดหน้า และเมนูที่ทำจากเส้นใหญ่อื่น ๆ อีกเพียบ อย่ามัวจด ๆ จ้อง ๆ เข้าครัวลุยกันเลย 







1. เส้นใหญ่ราดหน้าหมูนุ่ม      เมนูเส้นใหญ่อันดับต้น ๆ ที่อยากให้ลองทำคือ เส้นใหญ่ราดหน้าหมูนุ่ม ก่อนอื่นผัดเส้นใหญ่ด้วยไฟแรงจนมีกลิ่นหอมก่อน แล้วค่อยใส่น้ำราดหน้าลงไป ใครจะโปะไข่เจียวหรือไข่ดาวก็เอาที่ชอบเลยค่ะ ส่วนผสม เส้นใหญ่ราดหน้าหมูนุ่ม     • เนื้อหมู 300 กรัม     • ซีอิ๊วขาว 1 ช้อนโต๊ะ     • น้ำมันหอย 1 ช้อนโต๊ะ     • น้ำตาลทรายแดง 1 ช้อนชา         • แป้งข้าวโพด 1+1/2 ช้อนโต๊ะ     • น้ำมันพืช และพริกไทยป่นเล็กน้อยสำหรับหมักหมู     • ก๋วยเตี๋ยวเส้นใหญ่ 30 กรัม     • ซีอิ๊วดำสำหรับผัดเส้น     • กระเทียมสับ 1 ช้อนชา     • เต้าเจี้ยว 1 ช้อนชา     • น้ำ 1 ถ้วยตวง     • ซีอิ๊วขาว     • แป้งมันละลายน้ำ 2 ช้อนโต๊ะ     • ผักคะน้า 150 กรัม     • พริกไทยป่นสำหรับโรยหน้าวิธีทำเส้นใหญ่ราดหน้าหมูนุ่ม     1. หั่นเนื้อหมูเป็นชิ้นบางใส่ลงภาชนะ เติมซีอิ๊วขาว น้ำมันหอย น้ำตาลทรายแดง แป้งข้าวโพด น้ำมันพืช และพริกไทยป่น คลุกผสมให้เข้ากัน หมักทิ้งไว้สักครู่     2. ผัดก๋วยเตี๋ยวเส้นใหญ่ในกระทะ ใส่ซีอิ๊วดำลงไปเล็กน้อย ผัดจนเส้นนุ่ม ตักขึ้นใส่ถ้วย เตรียมไว้     3. ผัดกระเทียมกับเต้าเจี้ยวในกระทะจนหอม เติมน้ำลงไป เคี่ยวจนเดือด จากนั้นใส่หมูที่หมักไว้ลงไป ผัดจนสุก      4. ปรุงรสด้วยซีอิ๊วขาว ค่อย ๆ เทแป้งมันละลายน้ำ 2 ช้อนโต๊ะ คนผสมจนเหนียว ใส่ผักคะน้าลงผัดจนสุก ตักราดบนเส้นก๋วยเตี๋ยว โรยพริกไทยป่น      + ดูวิธีทำเพิ่มเติมได้ที่ เส้นใหญ่ราดหน้าหมูนุ่มยอดผัก สูตรเด็ดใคร ๆ ก็ทำได้
+++++++++++++++++++


2. เส้นใหญ่ผัดซีอิ๊วกุ้งใส่ไก่      จากที่เคยทำเมนูผัดซีอิ๊วหมูลองเปลี่ยนมาใส่เนื้อสัตว์ชนิดอื่นไม่ซ้ำเดิมกันดีกว่า ขอนำเสนอเมนูเส้นใหญ่ผัดซีอิ๊วกุ้งใส่ไก่ ใครคิดว่าเครื่องน้อยไปก็ยกทั้งทะเลใส่จานให้อิ่มแปล้กันเลยค่ะส่วนผสม ผัดซีอิ๊วกุ้งใส่ไก่     • ก๋วยเตี๋ยวเส้นใหญ่ 100 กรัม (ลอกเป็นแผ่นออกจากกัน)     • กุ้งสด (ปอกเปลือกผ่าหลังดึงเส้นดำออก) 3 ตัว     • อกไก่ (หั่นชิ้น) 100 กรัม     • ไข่ไก่ 1 ฟอง     • คะน้า (หั่นพอดีคำ) 2 ต้น     • กระเทียมสับ 1 ช้อนโต๊ะ     • ซีอิ๊วดำหวาน 1 ช้อนชา     • ซีอิ๊วขาว 1-2 ช้อนโต๊ะ     • น้ำตาลทราย 1/2 ช้อนโต๊ะ     • น้ำมันพืช 1 ช้อนโต๊ะวิธีทำผัดซีอิ๊วกุ้ง     1. ใส่น้ำมันพืชลงในกระทะ ใช้ไฟปานกลาง เจียวกระเทียมจนหอมและเหลือง     2. ใส่อกไก่ลงไปผักจนเกือบสุก ตามด้วยกุ้งสด ผัดจนกุ้งเริ่มสุก ตอกไข่ไก่ลงไปยีพอสุก     3. ใส่เส้นใหญ่ลงไป ตามด้วยซีอิ๊วดำหวาน ซีอิ๊วขาว และน้ำตาลทราย ผัดเบา ๆ ให้เข้ากัน ใส่ผักคะน้าลงไป ผัดให้เข้ากันอีกครั้ง ตักใส่จาน โรยพริกไทย พร้อมเสิร์ฟ     + ดูวิธีทำเพิ่มเติมได้ที่ ผัดซีอิ๊วกุ้งใส่ไก่ อาหารตามสั่งสูตรเร่งด่วนทำง่ายอร่อยได้ดั่งใจ
+++++++++++++++++++


3. ก๋วยเตี๋ยวกรอบราดหน้าไก่      เมนูราดหน้าไก่ก็ว่าฟินแล้ว แต่ถ้าจับเส้นไปทอดจนกรอบนี่คงฟินหนักมาก ขอนำเสนอเมนูก๋วยเตี๋ยวกรอบราดหน้าไก่ สูตรจาก คุณเนินน้ำ เส้นใหญ่ทอดกรอบราดน้ำราดหน้าใส่เนื้อไก่เยอะ ๆ ปรุงรสตามชอบ แค่นี้ก็อิ่มพุงกางแล้วค่ะส่วนผสม ก๋วยเตี๋ยวกรอบราดหน้าไก่     • ก๋วยเตี๋ยวเส้นใหญ่     • น้ำมันพืช (สำหรับทอดเส้น)      • ผักคะน้า     • น้ำเปล่า (สำหรับลวก)     • กระเทียมสับ     • เนื้อไก่     • น้ำสต๊อกไก่     • ซีอิ๊วขาว     • น้ำมันหอย     • น้ำตาลทราย              • พริกไทย     • แป้งมันละลายน้ำวิธีทำก๋วยเตี๋ยวกรอบราดหน้าไก่     1. ใส่น้ำมันพืชลงในกระทะมากหน่อย นำขึ้นตั้งไฟ ใส่เส้นก๋วยเตี๋ยวลงไปให้กระจายตัว ไม่กระจุกเป็นก้อน ทอดจนกรอบ ตักขึ้นพักให้สะเด็ดน้ำมัน หั่นเป็นชิ้น ๆ เตรียมไว้      2. ใส่น้ำลงในหม้อ นำขึ้นตั้งไฟจนเดือด ใส่ผักคะน้าลงลวก พอน้ำเดือดอีกครั้ง ตักผักคะน้าขึ้นแช่น้ำเย็นทันที เพื่อให้ผักกรอบ     3. ใส่น้ำมันพืชเล็กน้อยลงในกระทะ ใส่กระเทียมสับลงเจียวให้เหลือง (ไม่ใส่ตอนน้ำมันร้อนเพราะจะทำให้กระเทียมไหม้) หรี่ไฟลงแล้วใส่ไก่ลงผัดให้สุก จากนั้นเร่งไฟแรงขึ้น ใส่น้ำสต๊อกไก่      4. ปรุงรสด้วยซีอิ๊วขาว น้ำมันหอย น้ำตาลทราย และพริกไทย ใส่แป้งมันละลายน้ำลงไปพอน้ำเหนียวข้น ใส่ผักคะน้าที่ลวกไว้ลงไป รอจนเดือดอีกครั้ง      5. จัดเส้นก๋วยเตี๋ยวกรอบใส่จาน ตักน้ำราดหน้าไก่ลงไป โรยพริกไทยนิดหน่อย เสิร์ฟพร้อมน้ำส้มพริกเหลือง     + ดูวิธีทำเพิ่มเติมได้ที่ ก๋วยเตี๋ยวกรอบราดหน้าไก่ อาหารจานเดียวเอาใจคนขี้เบื่อ
+++++++++++++++++++


4. ราดหน้าเย็นตาโฟ      ซอสเย็นตาโฟเหลือ ๆ จับมาทำเมนูราดหน้าเย็นตาโฟสุดแปลกกันดีกว่า เริ่มจากทอดเส้นใหญ่จนกรอบ แล้วโปะเครื่องเคราเย็นตาโฟ ทีเด็ดอยู่ที่น้ำราดหน้าใส่ซอสเย็นตาโฟนี่แหละ ใครอยากลองตามสบายเลยค่ะ ส่วนผสม ราดหน้าเย็นตาโฟ     • น้ำซุป 1 ลิตร     • ซีอิ๊วขาว     • น้ำมันหอย     • แป้งมันละลายน้ำ     • ซอสเย็นตาโฟสำเร็จรูป (หรือ วิธีทำซอสเย็นตาโฟ คลิก)     • ก๋วยเตี๋ยวเส้นใหญ่     • ผักบุ้งจีนหั่นเป็นท่อนสั้น ๆ      • ลูกชิ้นรักบี้, ลูกชิ้นกุ้ง หรือลูกชิ้นอื่น ๆ ตามชอบ     • ปลาเส้น     • ปลาหมึกกรอบ      • เลือดหมู (หั่นชิ้น)     • เต้าหู้ทอดวิธีทำราดหน้าเย็นตาโฟ     1. ใส่น้ำมันพืชลงในกระทะ นำขึ้นตั้งไฟ กระจายใส่เส้นใหญ่ลงไปทอดจนกรอบ ตักขึ้นพักให้สะเด็ดน้ำมัน หั่นเป็นชิ้น ๆ จัดใส่จานเตรียมไว้     2. ลวกผักบุ้ง ลูกชิ้นรักบี้ ปลาเส้น เลือดหมู และปลาหมึกกรอบให้สุก วางบนเส้นใหญ่ทอดกรอบ      3. ใส่น้ำซุปลงในหม้อหรือกระทะ ปรุงรสด้วยซีอิ๊วขาว น้ำมันหอย น้ำตาลทราย และพริกไทย เติมซอสเย็นตาโฟ คนให้เข้ากัน จากนั้นค่อย ๆ ใส่แป้งมันละลายน้ำลงไปคนพอน้ำเหนียวข้น ตักราดลงบนเครื่องก๋วยเตี๋ยว โรยพริกไทยและเต้าหู้ทอดกรอบ พร้อมเสิร์ฟ     + ดูวิธีทำเพิ่มเติมได้ที่ 7 เมนูเย็นตาโฟ เสน่ห์อาหารสีชมพูอร่อยหลากสไตล์
+++++++++++++++++++


5. ก๋วยเตี๋ยวลุยสวนหมูสับ      สำหรับสาว ๆ ที่อยากกินเมนูเส้นใหญ่แคลอรีต่ำ ขอนำเสนอเมนูก๋วยเตี๋ยวลุยสวนหมูสับ จะเปลี่ยนเป็นเนื้อไก่หรือไม่ใส่เนื้อสัตว์ก็ได้นะคะ ใส่ผักแน่น ๆ กินกับน้ำจิ้มสุดแซ่บ ส่วนผสม ก๋วยเตี๋ยวลุยสวนหมูสับ     • หมูสับ (หรือไก่สับ) 500 กรัม     • พริกไทยป่น (เล็กน้อย)     • ซีอิ๊วขาว 2 ช้อนโต๊ะ     • น้ำตาลทราย 1 ช้อนชา     • ซอสปรุงรส 1 ช้อนโต๊ะ     • ซอสหอยนางรม 1 ช้อนโต๊ะ     • แครอท (หั่นเป็นแท่งหรือเส้นยาวๆ) 1 หัว      • ผักกาดหอม (หรือผักสลัดอื่นตามชอบ)     • ใบโหระพาเด็ดเป็นใบ (ใส่หรือไม่ใส่ก็ได้)     • ผักชีฝรั่ง     • ก๋วยเตี๋ยวเส้นใหญ่ (หรือแป้งเปาะเปี๊ยะญวน)วิธีทำก๋วยเตี๋ยวลุยสวนหมูสับ      1. ผสมหมูสับกับพริกไทยป่น ซีอิ๊วขาว และน้ำตาลทราย หมักไว้ประมาณ 30 นาที      2. นำหมูไปรวนกับน้ำเล็กน้อยในกระทะ ตามด้วยซอสปรุงรสและซอสหอยนางรม ผัดจนส่วนผสมแห้ง ตักใส่จาน พักไว้ให้เย็น     3. นำเส้นก๋วยเตี๋ยวเส้นใหญ่ไปนึ่งประมาณ 10 นาที ยกออกจากเตา พักให้เย็น       4. วางผักกาดหอม โหระพา ผักชีฝรั่ง แครอท และส่วนผสมไส้บนแผ่นก๋วยเตี๋ยว พับแป้งด้านข้างทั้ง 2 ด้านมาทับบนไส้แล้วม้วนเป็นท่อนกลม หั่นเป็นชิ้น ๆ เสิร์ฟพร้อมน้ำจิ้มลุยสวน     + ดูวิธีทำเพิ่มเติมได้ที่ 6 สูตรก๋วยเตี๋ยวลุยสวน เมนูอาหารลดน้ำหนักเพื่อสุขภาพ พร้อมสูตรน้ำจิ้มรสแซ่บ
+++++++++++++++++++


6. ผัดซีอิ๊วหมู (ไมโครเวฟ)      เอาใจคนอยู่หออุปกรณ์ไม่ครบ นี่เลยอยากให้มาทำเมนูผัดซีอิ๊วหมู สูตรไมโครเวฟ รับรองอร่อยไม่แพ้วิธีผัดจากกระทะเลยค่ะ เอาล่ะ… ไปซื้อเส้นใหญ่กันส่วนผสม ผัดซีอิ๊วหมู     • น้ำมันพืช 2 ช้อนโต๊ะ     • กระเทียมสับ 1 ช้อนโต๊ะ     • เนื้อหมู หั่นเป็นชิ้นบาง 100 กรัม     • ก๋วยเตี๋ยวเส้นใหญ่ (แยกออกเป็นเส้นบาง ๆ ) 200 กรัม     • ซีอิ๊วดำ 1/2 ช้อนโต๊ะ     • ซอสปรุงรส 2 ช้อนโต๊ะ      • น้ำตาลทราย 1/2 ช้อนโต๊ะ     • ไข่ไก่ 1 ฟอง     • คะน้าหั่นแฉลบ 1 ต้น     • แครอทหั่นบาง 50 กรัม     • พริกไทยป่นสำหรับโรยหน้าวิธีทำผัดซีอิ๊วหมู     1. ใส่น้ำมันพืชและกระเทียมลงในชามกระเบื้อง คนผสมให้กระเทียมโดนน้ำมันจนทั่ว จากนั้นนำเข้าเตาไมโครเวฟ ใช้ไฟแรง ประมาณ 2 นาที ยกออกมา เจียวให้เข้ากัน     2. ใส่หมู คนผสมเข้ากัน นำกลับเข้าเตาไมโครเวฟ นานประมาณ 1 นาที นำออกจากเตา     3. ใส่เส้นก๋วยเตี๋ยว ซีอิ๊วดำ ซอสปรุงรส และน้ำตาลทราย คนผสมจนเข้ากัน นำกลับเข้าเตาไมโครเวฟ นานประมาณ 2 นาที นำออกจากเตา ผัดให้เข้ากัน      4. ใส่ไข่ไก่ นำเข้าเตาไมโครเวฟ นานประมาณ 1 นาที นำออกจากเตา ใส่คะน้า และแครอท คนให้เข้ากัน นำกลับเข้าเตาไมโครเวฟ นานประมาณ 2 นาที นำออกจากเตา ผัดให้เข้ากันอีกครั้ง จากนั้นตักใส่จาน โรยพริกไทยป่น      + ดูวิธีทำเพิ่มเติมได้ที่ ผัดซีอิ๊วหมู มาทำอาหารตามสั่งจานด่วนด้วยไมโครเวฟ
+++++++++++++++++++


7. ก๋วยเตี๋ยวเนื้อสับ      ใครมีเนื้อวัวเหลือ ๆ ในตู้เย็นแบ่งออกมาทำเมนูก๋วยเตี๋ยวเนื้อสับ สูตรจาก คุณเนินน้ำ ความพิเศษคือ ใส่ผงกะหรี่หมักกับเนื้อวัวเพิ่มกลิ่นหอม แค่เห็นภาพน้ำลายก็พุ่งแล้วค่ะ ใครส่วนผสมพร้อมจัดเลยนะคะ ไม่ต้องรอ !ส่วนผสม ก๋วยเตี๋ยวเนื้อสับ     • เนื้อวัวสับละเอียด 300 กรัม     • ซีอิ๊วขาว 2 ช้อนโต๊ะ     • ผงกะหรี่ 1/2 ช้อนโต๊ะ (** ถ้าไม่ชอบผงกะหรี่ ให้ใช้ซอสปรุงรสแทน**)     • แป้งมัน 1 ช้อนโต๊ะ     • ก๋วยเตี๋ยวเส้นใหญ่ 500 กรัม     • ซีอิ๊วดำ 1/2 ช้อนโต๊ะ     • น้ำมันพืช 1/4 ถ้วย     • ผักกาดหอม 200 กรัม (รองจาน)     • กระเทียมสับ 1 ช้อนชา     • น้ำซุป 1/2 - 1 ถ้วย     • ตั้งฉ่าย 2 ช้อนโต๊ะ     • ก้านขึ้นฉ่ายซอย 1 ต้น     • น้ำตาลทราย 1 ช้อนโต๊ะ     • พริกชี้ฟ้าแดงซอย (ตกแต่ง)     • น้ำส้มพริกดอง วิธีทำก๋วยเตี๋ยวเนื้อสับ     1. ผสมซีอิ๊วขาว ผงกะหรี่ และแป้งมัน คนให้ละลายให้เข้ากัน ใส่เนื้อวัวสับลงไปคลุกให้เข้ากัน หมักทิ้งไว้ประมาณ 15 นาที     2. คลี่เส้นก๋วยเตี๋ยวให้กระจายแล้วใส่ซีอิ๊วดำลงไปคลุกให้ทั่ว      3. ใส่น้ำมันพืช 2 ช้อนโต๊ะลงในกระทะ นำขึ้นตั้งไฟ ใส่เส้นลงผัดในน้ำมันให้ร้อนทั่วกัน ตักวางลงบนจานที่รองด้วยผักกาดหอม     4. ใส่น้ำมันพืชที่เหลือลงในกระทะ นำขึ้นตั้งไฟให้ร้อน ใส่กระเทียมสับลงไปเจียวให้หอม ใส่เนื้อวัวหมักลงไปผัด ยีให้กระจายทั่ว พอเนื้อสุกใส่น้ำซุปลงไปพอไม่ให้เนื้อวัวจับเป็นก้อน ใส่ตั้งฉ่าย ก้านขึ้นฉ่าย      5. ปรุงรสด้วยน้ำตาลทราย ชิมรสตามชอบ ตักราดลงบนเส้นก๋วยเตี๋ยวที่เตรียมไว้ โรยหน้าด้วยใบขึ้นฉ่าย แต่งด้วยพริกชี้ฟ้าแดง เสิร์ฟพร้อมกับน้ำส้มพริกดอง     + ดูวิธีทำเพิ่มเติมได้ที่ ก๋วยเตี๋ยวเนื้อสับ จานเด็ดจานเดียวเอาอยู่
+++++++++++++++++++


8. ก๋วยเตี๋ยวหลอด      ครั้นอยากจะหาซื้อก๋วยเตี๋ยวหลอดกินก็ลำบาก ไปซื้อส่วนผสมมาทำกินเองที่บ้านดีกว่า สูตรจาก ching can cook จับเครื่องเคราห่อด้วยแผ่นก๋วยเตี๋ยว หั่นเป็นชิ้นเสิร์ฟกับน้ำราดก๋วยเตี๋ยวหลอดส่วนผสม ก๋วยเตี๋ยวหลอด     • กระเทียมกลีบใหญ่ทุบ     • รากผักชีทุบ     • หมูสามชั้นหั่นชิ้นเล็ก ๆ      • น้ำมันหอย ซีอิ๊วขาว น้ำปลา ซีอิ๊วดำ และน้ำตาลทราย สำหรับปรุงรส     • เต้าหู้เหลือง หั่นเป็นชิ้นเล็ก     • เส้นก๋วยเตี๋ยวแผ่นใหญ่ (ที่ยังไม่ได้ตัด)     • ถั่วงอก     • ไชโป๊หวาน กุ้งแห้งทอด กระเทียมเจียว พริกไทยป่น ต้นหอมซอย และผักชีซอย สำหรับโรยหน้าน้ำ (สำหรับต้ม)วิธีทำก๋วยเตี๋ยวหลอด    
 1. ทำน้ำราดก๋วยเตี๋ยวหลอด โดยใส่น้ำลงในหม้อ นำขึ้นตั้งไฟจนเดือด 
ใส่กระเทียมทุบและรากผักชีทุบลงไป ตามด้วยหมูสามชั้น ปรุงรสด้วยน้ำมันหอย 
ซีอิ๊วขาว น้ำปลา ซีอิ๊วดำ และน้ำตาลทราย ปิดฝาหม้อ 
ตุ๋นด้วยไฟอ่อนนานประมาณ 40 นาที จากนั้นใส่เต้าหู้เหลืองลงไป ตุ๋นต่ออีก 
15 นาที โรยพริกไทยป่นก็เป็นอันเสร็จ      2. ห่อถั่วงอกด้วยก๋วยเตี๋ยวเส้นแผ่นใหญ่ นำไปนึ่งประมาณ 10 นาที จัดใส่จาน แล้วใช้กรรไกรตัดเป็นท่อน ๆ     
 3. ตักส่วนผสมน้ำราด ราดลงบนเส้นก๋วยเตี๋ยวที่ตัดไว้ โรยหน้าด้วยไชโป๊หวาน
 กุ้งแห้งทอด กระเทียมเจียว พริกไทยป่น ต้นหอมซอย และผักชีซอย พร้อมเสิร์ฟ     + ดูวิธีทำเพิ่มเติมได้ที่ ก๋วยเตี๋ยวหลอด รสกลมกล่อม เมนูง่าย ๆ อิ่มอร่อยได้ทุกมื้อ
+++++++++++++++++++


9. ก๋วยเตี๋ยวคั่วไก่     
 ติดใจเมนูก๋วยเตี๋ยวคั่วไก่จากร้านดัง 
แต่จะให้ไปเข้าคิวซื้อก็ไกลบ้านเกินไป 
วันหยุดชวนคนพิเศษเป็นลูกมือทำกินกันสองต่อสองดีกว่า สูตรจาก เฟซบุ๊ก icook by kucook จับเส้นใหญ่ผัดกับเนื้อไก่ ใครหาปลาหมึกกรอบได้ก็ใส่ลงไปด้วย ก่อนกินก็คลุกกับซอสพริกหน่อย อร่อยเหาะเลยจ้าส่วนผสม ก๋วยเตี๋ยวคั่วไก่     • ไข่ไก่     • น้ำมันสำหรับผัด     • ไชโป๊หวาน     • เนื้อไก่     • ก๋วยเตี๋ยวเส้นใหญ่     • น้ำมันหอย     • ซอสปรุงรส     • น้ำตาลทราย     • ผักกาดหอม     • พริกไทยป่น     • ซอสพริกวิธีทำก๋วยเตี๋ยวคั่วไก่     1. ใส่น้ำมันพืชลงในกระทะ ตอกไข่ใส่ลงไป ยีจนไข่แดงให้แตก ใส่ไชโป๊หวานและใส่เนื้อไก่ลงไปคลุกเคล้าจนสุก      2. ใส่เส้นใหญ่ลงผัดจนนุ่ม ปรุงรสด้วยน้ำมันหอย ซอสปรุงรส และน้ำตาลทราย คลุกเคล้าให้เข้ากัน      3. ปิดไฟ ก่อนตักใส่จาน หั่นผักกาดหอมลงไป คนให้เข้ากัน ตักใส่จาน โรยพริกไทยป่น เสิร์ฟกับซอสพริก     + ดูวิธีทำเพิ่มเติมได้ที่ คั่วไก่ อาหารจานเดียวทำง่าย คั่ว ๆ มั่ว ๆ ก็อร่อยได้    
 ส่วนตัวชอบกินเส้นใหญ่ผัดกะเพราหรือไม่ก็เส้นใหญ่ผัดพริกเผา 
แต่พอมาเจอเมนูจากเส้นใหญ่ด้านบนคงต้องขอบายเมนูแบบเดิม ๆ 
แล้วมาลองเมนูใหม่ ๆ บ้างล่ะ แค่เห็นภาพก็ฟินแล้ว ! 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






9 เมนูเส้นใหญ่ จานเดียวอร่อยเร่งด่วนเอาใจคนชอบเส้น





อัปเดตล่าสุด 0  543 เวลา 00:00:00
 89,520 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































