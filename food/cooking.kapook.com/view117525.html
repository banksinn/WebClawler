




เมนูชีส เมนูเบคอน ความอร่อยเน้น ๆ น้ำหนักไม่เกี่ยว











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






มาอ้วนกัน ! 19 เมนูชีสและเบคอน ความอร่อยเน้น ๆ น้ำหนักไม่เกี่ยว




162,304อ่าน







0















          พักอาหารคลีนมากินของชวนอ้วนกันหน่อย แจกสูตรเมนูชีส ปะทะ เบคอน อร่อยสองต่อ หยุดไม่ไหวแน่นอน   










          คนกินคลีนก็ว่ามีมาก แต่คนไม่กินคลีนเน้นกินแต่ของอร่อยก็มีมากกว่า วันนี้กระปุกดอทคอมเลยชวนคนใจเด็ดมาทำเมนูชีสและเบคอนกินกัน ส่วนเรื่องของน้ำหนัก ไขมัน และแคลอรีเอาไว้คุยกันวันหลัง เอาใจคนรักชีสและเบคอนโดยเฉพาะ แต่ละเมนูเด็ดโดนใจที่เห็นแล้วต้องร้อง "อูยย..."           ซึ่งทั้งหมดทั้งมวลนี้เป็นฝีมือการทำอาหารขั้นเทพแต่แฝงไปด้วยความง่ายดายที่รวบรวมมาจาก คุณ isweet สมาชิกเว็บไซต์พันทิปดอทคอม เจอแบบนี้คอคนรักชีสและเบคอนคงต้องยอมสยบแล้วล่ะ
  

1. พิชซ่าเบคอน          แค่เริ่มต้นก็ฟินแล้วกับพิซซ่าเบคอนที่ไม่มีแป้งพิซซ่าเลยสักนิด แต่ใช้เบคอนล้วน ! ด้วยการนำเบคอนที่เป็นเส้น ๆ ไปสานให้เป็นแผ่น ๆ แล้ววางทับด้วยหอมใหญ่และมันฝรั่ง แล้วโรยชีสลงไปให้หนาแน่น นำไปอบจนสุก ไม่ฟินก็ไม่รู้จะว่าอย่างไรแล้วสิ่งที่ต้องเตรียม        • เบคอน        • มอสซาเราล่าชีส        • หอมใหญ่หั่นแว่น        • มันฝรั่งทั้งเปลือก ฝานเป็นชิ้นบาง ๆวิธีทำ         1. สานเบคอนเข้าด้วยกันเป็นแผ่น ๆ แล้วนำไปอบอุณภูมิ 180 องศาเซลเซียส นาน 13-15 นาที หรือจนกรอบแบบที่ชอบ (เผื่อไว้อีก 10 นาทีตอนอบ รอบ 2 ด้วย)         2. นำเบคอนที่อบกรอบระดับหนึ่งแล้วออกจนเตาอบมาโรยด้วยหอมใหญ่และมันฝรั่งฝานแว่น สุดท้ายโรยมอสซาเรล่าชีสลงไปพูน ๆ ตามชอบ         3. นำเข้าอบอีกครั้งที่อุณภูมิ 180 องศาเซลเซียส ประมาณ 10 นาที หรือจนชีสเป็นสีเหลืองสวยตามต้องการ          หมายเหตุ : ใครชอบอะไรก็ใส่วัตถุดิบตามที่ชอบนะคะ วันที่ทำเมนูนี้คือ ในตู้เย็นไม่เหลืออะไรเลยค่ะ เลยใส่ไปแค่นั้น แต่ก็อร่อยเข้ากันสุด ๆ ไปเลย


++++++++++++++++
    

2. สเต๊กหมูพันเบคอน          สเต๊กหมูบดกริลล์หอม ๆ ว่าเด็ดดวงพอแล้ว นำเบคอนไปพันไว้รอบ ๆ เพิ่มความกรอบความฟินเข้าไปอีก ราดน้ำเกรวี่เข้มข้น ได้ขนมปังชีสกรอบอีกสักหน่อย หน้าตาคล้ายกับสเต๊กร้านหรูเลยนะเนี่ยส่วนผสม (สำหรับ 1 ที่)        • หมูบด 100 กรัม        • กระเทียมสับ 2 ช้อนโต๊ะ        • หอมใหญ่สับ 2 ช้อนโต๊ะ        • รากผักชีสับ 2 ช้อนโต๊ะ        • ไข่แดง (ใช้เบอร์เล็กที่สุด) 1 ฟอง หรือประมาณ 1 ช้อนโต๊ะ        • น้ำมันหอย 1 ช้อนโต๊ะ        • ซีอิ๊วขาว 1 ช้อนชา        • พริกไทยขาวป่น 1 ช้อนชา        • เบคอน 1 ชิ้น (สำหรับพันสเต๊ก)        • หน่อไม้ฝรั่งลวกสุด        • เนยสด เล็กน้อย        • ผักสลัด        • เลมอน        • ขนมปังชีสกรอบ          หมายเหตุ : เครื่องเคียงใส่ตามชอบนะ สำหรับอ้อ คือ แล้วแต่ว่าในตู้เย็นช่วงนั้นจะมีอะไรจ้าส่วนผสม น้ำเกรวี่        • เนยสด เล็กน้อย        • เกลือป่น เล็กน้อย        • หอมใหญ่สับละเอียด 2 ช้อนชา        • พริกไทยดำ 1 ช้อนชา        • ออริกาโน่ 1 ช้อนชา        • แป้งสาลีอเนกประสงค์ 2 ช้อนชา        • น้ำเปล่า 3 ช้อนโต๊ะ (หรือตามความชอบ ใส่น้อยก็ยิ่งข้น)วิธีทำสเต๊ก        1. ผสมหมูบด กระเทียมสับ หอมใหญ่สับ รากผักชีสับ ไข่แดง น้ำมันหอย ซีอิ๊วขาว และพริกไทยเข้าด้วยกัน คลุกเคล้าแล้วปั้นก้อน ๆ จากนั้นนำเบคอนมาพันให้รอบ พักไว้        2. ใส่เนยสดลงในกระทะแล้วนำหมูบดปั้นก้อน (โดยแปะเบคอนที่หน้าสเต๊ก 1 ด้าน) ลงกริลล์ในกระทะด้านละประมาณ 10 นาที หรือจนหมูสุก (ใช้ช้อนกดที่ตัวหมู ถ้าสุกแล้วเวลากดลงไปจะแข็งไม่นิ่มยวบ) ตักใส่จาน เตรียมไว้วิธีทำน้ำเกรวี่        1. ใช้กระทะใบเดิมที่กริลล์สเต๊กเมื่อสักครู่ ใส่เนยสดเพิ่มลงไปเล็กน้อย ตามด้วยเกลือ หอมใหญ่สับ พริกไทยดำออริกาโน่ แป้งสาลีอเนกประสงค์ และน้ำเปล่า ผัดผสมให้เข้ากัน        2. ตักนำเกรวี่ราดบนสเต๊ก เสิร์ฟพร้อมหน่อไม้ฝรั่งลวก ผักสลัด เลมอน และขนมปังชีสกรอบ
++++++++++++++++++++
    

3. ขนมปังชีสกรอบ          ในเมื่อมีสเต๊กแล้วจะไม่มีขนมปังชีสกรอบได้อย่างไรกัน หลายคนน่าจะเคยเห็นและเคยกินขนมปังชีสกรอบในร้านสเต๊กชื่อดัง แต่วันนี้ลองมาทำกินเองดีกว่า หน้าตาออกมาเหมือนเป๊ะอย่างกับแกะเลยทีเดียว แล้วรู้หรือเปล่าว่า วิธีทำและส่วนผสมของขนมปังชีสกรอบทำง่ายมาก ง่านจนคิดไม่ถึงเลยล่ะ

ส่วนผสม        • พาร์มีซานชีสขูดฝอย
  
        • ขนมปังแบบหนา



วิธีทำขนมปังชีสกรอบ

        1. ตั้งกะทะเทฟลอนบนไฟอ่อนเกือบปานกลาง        2. โรยพาร์มีซานชีสขูดฝอยลงบนกระทะ รอให้ชีสละลายเล็กน้อยแล้วนำขนมปังวางลงไป (สูตรนี้ใช้ parmesan cheese แบบขูดเป็นฝอยเล็ก ๆ มาแล้ว หอมอร่อยมาก)        3. ให้สังเกตชีสในกระทะ ถ้าเหลืองทองแล้วแสดงว่าใช้ได้ ให้กลับด้านขนมปังขึ้นได้เลย        4. พลิกด้านกริลล์ขนมปังอีกด้านหนึ่งให้กรอบนิดหน่อย ประมาณ 1-2 นาที ตักใส่จานเสิร์ฟ          หมายเหตุ : ควรทานร้อน ๆ หากทานคู่กับสเต๊ก แนะนำให้ทำขนมปังทีหลังสุดเพราะใช้เวลาน้อย และอร่อยมากจ้า


+++++++++++++++++++++
    

4. มันฝรั่งอบชีสเบคอน          หลายคนน่าจะเคยกินมันฝรั่งอบชีสกันมาบ้างแล้ว แต่สูตรนี้ไม่ธรรมดาค่ะ เพราะจะเติมเบคอนทอดกรอบลงไปด้วย เสริมความอร่อยเป็นสองต่อ ให้มีแต่ฟินกับฟิน !สิ่งที่ต้องเตรียม        • มันฝรั่งต้มสุก        • เนยจืด         • เกลือป่น        • พริกไทยป่น        • เบคอนทอด        • มอสซาเรล่าชีส        • พาสเลย์ สับละเอียด          หมายเหตุ : ถ้าใช้เนยเค็มไม่ต้องใส่เกลือวิธีทำ        1. ใช้ส้อมยีมันฝรั่งต้มสุกกับเนยให้เข้ากัน โดยยีไม่ต้องให้เละมาก (ยีพอให้เป็นชิ้น ๆ บ้างได้เคี้ยวบ้าง อ้อว่ามันอร่อยกว่า อันนี้ตามชอบนะคะ)        2. ปรุงรสด้วยเกลือป่นและพริกไทยป่นเล็กน้อย โรยเบคอนทอดกรอบลงไป คนผสมให้เข้ากันดี        3. นำไปอบที่อุณภูมิ 180 องศาเซลเซียส นาน 20-25 นาที หรือจนชีสเหลืองสวยตามชอบ พออบเสร็จแล้วนำออกมาโรยพาสเลย์สับละเอียด เสิร์ฟขณะร้อน ๆ
+++++++++++++++++++
    

5. ขนมปังอะโวคาโคอบชีส          เลอค่าจนไม่มีคำพูดใดให้กับเมนูขนมปังอะโวคาโคอบชีส เมนูที่ทำง่าย แต่ดูดีเกินวิธีทำ แถมยังได้ประโยชน์ครบถ้วน เหมาะจะเป็นมื้อเช้าอย่างมาก

สิ่งที่ต้องเตรียม        • อะโวคาโด        • ขนมปัง        • ไข่ไก่ 1 ฟอง        • เกลือป่น เล็กน้อย        • พริกไทยป่น เล็กน้อย        • มอสซาเรล่าชีส        • พาร์เมซานชีส (ใส่หรือไม่ใส่ก็ได้)วิธีทำ        1. ยีเนื้ออะโวคาโดสุกให้เละ (เพื่อใช้แทนเนย)         2. นำก้นของแก้วน้ำกดลงไปตรงกลางของขนมปังให้เป็นหลุมแล้วนำอะโวคาโวที่ยีไว้มาทาที่ขอบขนมปังให้รอบ ๆ หลุมที่กดไว้         3. ตอกไข่ใส่ลงไป โรยเกลือและพริกไทยป่นเล็กน้อย ตามด้วยชีสให้ทั่ว นำไปอบที่อุณหภูมิ 180 องศาเซลเซียส นาน 12-15 นาที หรือจนชีสเหลืองกรอบแบบที่ชอบ นำออกจากเตา พร้อมเสิร์ฟ
++++++++++++++++++++++
    

6. ไข่เจียวชีส          เมนูไข่ ๆ ก็ไม่ยอมน้อยหน้า จับไข่เจียวธรรมดามาใส่เบคอน ทีเด็ดอยู่ที่ชีสเยิ้ม ๆ ตัดออกมาแล้วชีสไหลทะลัก ส่วนวิธีทำก็เช่นเคย ง้ายง่าย ยอมอ้วนเลยเจอแบบนี้สิ่งที่ต้องเตรียม        • ไข่ไก่        • เบคอนกรอบ        • มอสซาเรล่าชีส        • หอมใหญ่สับละเอียด **หากใครไม่ชอบหอมใหญ่สดให้นำไปผัดก่อนค่ะ**วิธีทำ        1. ตีไข่ให้แตกแล้วนำไปกรอกในกระทะเป็นแผ่น ๆ ให้ทั่ว        2. พอไข่ใกล้สุกให้ใส่เบคอนกรอบ ชีส และหอมใหญ่สับลงไป        3. จากนั้นพับไข่ ตักใส่จาน พร้อมเสิร์ฟ          หมายเหตุ : ทิ้งไว้สักครู่เมื่อชีสโดนความร้อนจะยืดน่ารับประทาน
+++++++++++++++++++++++
    

7. sunflowers of cheese          อีกหนึ่งเมนูอาหารเช้าที่ไม่ควรพลาดอย่างยิ่งด้วยประการทั้งปวง จากที่เราเคยเห็นไข่ดาวอยู่ในขนมปัง แต่ต่อไปนี้จะมีทั้งไข่ดาว เบคอน และชีสกระจายอยู่อยู่ในนั้นด้วย เช้า ๆ ลองได้เมนูแบบนี้สักหน่อย พร้อมรับมือสู้กับอุปสรรคต่าง ๆ ระหว่างวันได้สบาย ๆ เลยล่ะส่วนผสม        • ขนมปังแบบหนา 2 แผ่น        • เนยสด เล็กน้อย        • เชดดาร์ชีสแผ่น 2 แผ่น        • เบคอนแบบยาว 4 เส้น        • ไข่ไก่ 2 ฟอง        • ต้นหอมซอย

วิธีทำ        1. ใช้มีดกรีดเบา ๆ ลงบนขนมปังเป็นช่องสี่เหลี่ยม (ตามรูป) จากนั้นใช้ช้อนกดขนมปังลงไปให้เป็นช่องตรงกลางให้ส่วนที่ตัดยุบลงไปจะได้ช่องบุ๋มลงไป        2. หั่นเนยสดเป็นชิ้น ๆ แล้ววางลงไปในช่องขนมปัง        3. นำเบคอน 2 เส้นมาพันเกลียว ๆ แล้วนำไปวางรอบ ๆ ช่องขนมปัง (วางซ้อนกันนิดหน่อยไม่เป็นไร) จากนั้นตอกไข่ไก่ใส่ลงไปตรงกลาง         4. นำชีสมาตัดเป็นเส้นยาว ๆ วางเรียงเป็นแฉก ๆ ด้านบนเบคอนให้เหมือนดอกทานตะวัน        5. นำเข้าอบที่อุณหภูมิ 180 องศาเซลเซียส นาน 8-10 นาที หรือตามที่ชอบ (อุณหภูมิของเตาอบแต่ละบ้านไม่เหมือนกัน ให้หมั่นสังเกตขณะอบด้วย) เมื่อชีสเหลืองสวยและไข่สุกในแบบที่ชอบ นำออกมาโรยต้นหอมซอย พร้อมรับประทาน
+++++++++++++++++++++
    

8. มินิพิซซ่าแฮมชีส          หรือใครอยากกินพิซซ่าเป็นอาหารเช้า แต่จะมานั่งอบแบบครบเครื่องให้หรูเริดอลังการคงจะไปทำงานไม่ทัน ก็ลองมาดูวิธีทำมินิพิซซ่าแฮมชีสสูตรนี้เลย เพราะทำง่ายใน 3 นาทีเท่านั้นเองส่วนผสม        • ขนมปังโฮลวีต 2 แผ่น        • ซอสมะเขือเทศ        • มะเขือเทศ (เฉพาะเปลือก) หั่นเป็นเส้น ๆ        • แฮมหั่นเต๋า        • สับประรด หั่นเป็นชิ้น ๆ         • มอสซาเลร่าชีส        • พาสเลย์สับ         • เกลือ        • ออริกาโน่วิธีทำ

        1. ทาซอสมะเขือเทศลงบนขนมปัง จากนั้นวางมะเขือเทศลงไป ตามด้วยแฮมและสับปะรด 

        2. โปะทับด้วยมอสซาเลร่าชีส โรยหน้าด้วยพาสเลย์สับ        3. นำเข้าอบที่อุณภูมิ 200 องศาเซลเซียส นาน 3 นาที (หรือจนชีสเหลืองสวยงามตามชอบ)         4. นำมาหั่นเป็นชิ้นสี่เหลี่ยม โรยเกลือและออริกาโน่ พร้อมเสิร์ฟ

          เพียงเท่านี้เราก็จะได้อาหารเช้าจานด่วนที่เสิร์ฟร้อนอร่อยทันใจ ใคร ๆ ก็ชอบแล้ว และเมนูนี้ใช้เครื่องทอดไม่ใช้น้ำมันฟิลิปส์หรือใครมีหม้ออบลมร้อน หรือเตาอบก็ใช้ได้จ้า แต่สังเกตความร้อนด้วยนะคะ ให้ชีสเหลืองสวยงามก็พอจ้า
++++++++++
    

9. หอยแมลงภู่อบชีส           มีเมนูอบชีสทั้งทีจะไม่มีเมนูหอยแมลงภู่อบชีสก็คงไม่ได้ เห็นแล้วน้ำลายไหล อยากจะไปตลาดซื้อหอยแมลงภู่แล้วรีบครัวเสียเดี๋ยวนี้เลยส่วนผสม        • หอยแมลงภู่ชิลี 100 กรัม        • เนยสด (วางไว้ในอุณหภูมิห้องจนนิ่ม) 3 ช้อนโต๊ะ (ใช้ชนิดจืดหรือเค็มก็ได้ตามความชอบ)         • พาสเลย์สด สับละเอียด 3 ช้อนโต๊ะ         • กระเทียมสับ 2 ช้อนโต๊ะ        • เกลือป่น (เล็กน้อย) ประมาณ 1/4 ช้อนชา (ถ้าใช้เนยเค็มไม่ต้องใส่เกลือ)        • มอสซาเรล่าชีสขูดฝอย 1 ถ้วยวิธีทำ        1. ผสมเนยสด พาสเลย์สับ กระเทียมสับ และเกลือป่นเข้าด้วยกัน เตรียมไว้        2. นำหอยแมลงภู่วางลงในจานกระเบื้อง ตักส่วนผสมข้อ 1 โปะลงบนหอยแมลงภู่ เกลี่ยให้ทั่ว        3. โรยมอสซาเรล่าชีสขูดฝอยทับไปอีกชั้น         4. นำไปอบที่อุณหภูมิ 200 องศาเซลเซียส ประมาณ 15 นาที หรือจนชีสเปลี่ยนเป็นสีเหลืองทอง (คอยสังเกตด้วยนะเดี๋ยวเกรียมเกิน) ทานคู่กับผัดสลัดหรือน้ำจิ้มซีฟู้ดตามความชอบ
+++++++++++++++
    

10. ขนมปังหน้าชีส (ฉบับสื่อรักวาเลนไทน์)          ใครมีแฟนมีคู่ก็ต้องลองเมนูนี้เลย ขนมปังหน้ากุ้งโปะชีสเน้น ๆ ทำเป็นรูปหัวใจ แต่ระวังอย่าเผลอไปทำให้แฟนที่กำลังควบคุมน้ำหนักอยู่นะคะ ประเดี๋ยวจะโดนเหวี่ยงเอาได้ส่วนผสม        • ขนมปังโฮลวีต 2 แผ่น        • ไข่ไก่ 1 ฟอง        • มะเขือเทศ 1 ลูก (ผ่าครึ่งแล้วควักไส้ออก)        • ชีส 4 แผ่น (หั่นเต๋า)        • กุ้งขาว 2 ตัว (ปอกเปลือก)        • ต้นหอมซอย

วิธีทำ        1. ใช้ปากแก้วกดขนมปัง 1 แผ่น ให้เป็นหลุมกลวงตรงกลาง จากนั้นนำไปวางทับบนขนมปังอีกแผ่น เตรียมไว้สำหรับใส่ไข่        2. ตอกไข่ไก่ใส่ลงไป โรยชีสหั่นเต๋ารอบ ๆ ไข่ไก่         3. วางกุ้งเข้าหากันเป็นรูปหัวใจรอบ ๆ ไข่แดง         4. ใส่ชีสเข้าไปในมะเขือเทศให้เต็ม        5. นำเข้าอบที่อุณหภูมิ 150 องศาเซลเซียส นาน 10-12 นาที (หรือจนกระทั่งไข่ไก่และกุ้งสุก ชีสเกรียมสวยในระดับที่ต้องการ) นำออกจากเตา โรยต้มหอมซอย จัดเสิร์ฟ
+++++++++++
    

11. ชีสทอดเบคอนกรอบ (bacon roll stuffed)          เมนูนี้ไม่ต้องคิดอะไรมากเลย แค่จับเบคอนไปห่อชีสแล้วทอด แค่นี้ก็ได้ความฟินพร้อมเสิร์ฟแล้ว นึกภาพตามเวลากัดเบคอนกรอบ ๆ เกรียม ๆ หอม ๆ ลงไปแล้วชีสยืดตามออกมา... แข็งใจไว้หน่อย แล้วพรุ่งนี้จัดไปเลยส่วนผสม        • ชีสแผ่น 6 แผ่น        • เบคอนแบบยาว 6 เส้น        • พริกไทยดำ        • พาสเลย์

วิธีทำ        1. แกะพลาสติกออกจากชีสแล้วตัดชีสให้เป็น 4 ส่วนแล้ววางซ้อนกัน (หรือพับชีสทบเข้าหากัน ก็ได้ตามสะดวก จะได้ 1 ชิ้น) ทำแบบนี้จนครบ 6 ชิ้น        2. แผ่เบคอนออกแล้ววางชิ้นชีสที่ซ้อนกันไว้ลงไปที่ปลายของเส้นเบคอน ม้วนเบคอนแบบเฉียง ๆ พันให้รอบชีส(ไม่จำเป็นต้องพันชีสให้มิด ปล่อยให้ชีสเลยออกมานิดหน่อยได้ไม่เป็นไร)        3. นำไปกริลล์ในกระทะเทฟลอน ไม่ต้องใส่น้ำมัน โดยวางด้านที่มีปลายของเบคอนลงไปกริลล์ก่อน กริลล์จนกระทั่งเบคอนมีสีสวยและยึดติดกันสนิทแล้วจึงกลับด้าน กริลล์ต่อจนกระทั่งอีกเบคอนอีกด้านสีสวย และชีสเริ่มอ่อนตัว จัดใส่จานเสิร์ฟ โรยพริกไทยดำ แต่งด้วยพาสเลย์
++++++++++
    

12. หมูทอดกอร์ดองเบลอ          หมูทอดกอร์ดองเบลอ อีกหนึ่งเมนูที่คนรักชีสคุ้นเคยกันดี หมูทอดกรอบ ๆ ที่สอดแทรกไว้ด้วยชีสเยิ้ม ๆ ด้านใน กินชิ้นเดียวไม่เคยพอจริง ๆส่วนผสม        • หมูสันนอก (ชิ้นละ 100-120 กรัม) 2 ชิ้น        • แฮม 1 แผ่น        • เชดดาร์ชีส         • เกลือป่น        • พริกไทยป่น         • ไข่ไก่ 1 ฟอง (ตีพอแตก)        • แป้งสาลีอเนกประสงค์        • เกล็ดขนมปัง        • น้ำมันสำหรับทอด        • ไม้จิ้มฟัน

วิธีทำ        1. นำหมูสันนอกมาหั่นตามขวางแบบสเต๊ก หนาประมาณ 1.5-2 เซนติเมตร (จะใช้ค้อนทุบสเต๊กทุบเพื่อเพิ่มความนุ่ม และเพิ่มขนาดของชิ้นหมูให้ใหญ่ขึ้นก็ได้นะคะ แต่ถ้าไม่ทุบก็ไม่เป็นไรค่ะ เพราะหมูสันนอกไม่แข็งอยู่แล้ว)        2. ใช้มีดคม ๆ แล่เนื้อหมูสันนอกแผ่ออกเป็นปีกผีเสื้อ (ไม่ให้ขาดออกจากกัน เตรียมไว้สำหรับสอดไส้ชีสและแฮม)        3. นำชีสและแฮมมาหั่นให้ได้ตามขนาดของชิ้นหมู วางลงไปตรงกลางแล้วพับหมูลงมาปิดให้สนิมโดยใช้ไม้จิ้มฟันกลัดหัวท้ายและตรงกลาง (เพื่อไม่ให้ชีสเยิ้มออกมาขณะทอด)        4. โรยเกลือป่นและพริกไทยป่นลงไป (นิดหน่อย) ทั้งสองด้าน         5. นำหมูไปคลุกกับแป้งสาลีอเนกประสงค์บาง ๆ ให้ทั่วชิ้น        6. นำไปชุบไข่ไก่         7. นำไปคลุกเกล็ดขนมปังให้ทั่วทั้งสองด้าน        8. นำหมูไปทอดในน้ำมันร้อน ใช้ไฟปานกลาง ทอดจนสุกเหลืองน่ารับประทาน         9. ตักขึ้นสะเด็ดน้ำมัน **ในแนวตั้ง** พักทิ้งไว้สัก 2-3 นาที ให้ชีสเซตตัว (เวลาหั่นชีสจะได้ไม่เยิ้มออกมาเลอะไม่สวย แต่ถ้าใครชอบชีสที่กำลังละลายเยิ้ม ๆ ก็หั่นเสิร์ฟได้เลยค่ะ) จัดใส่จาน พร้อมเสิร์ฟ          รับประทานคู่กับบาร์บีคิวซอส มัสตาร์ด หรือซอสมะเขือเทศก็ได้ตามชอบเลยจ้า ^^ แนมด้วยผักสลัดเพื่อเพิ่มคุณค่าวิตามินให้กับเมนูนี้สักนิด อร่อยครบเลยค่ะ
++++++++++++++++++
    

13. พิชซ่าไก่สูตรแป้งบาง          พิซซ่าสูตรนี้ถึงจะดูเหมือนเป็นเมนูชวนอ้วน แต่เจ้าของสูตรใจดี ลดทอนเอาแป้งพิซซ่าทิ้งไปแล้วหันมาใช้แผ่นแป้งตอติญ่าที่ทำจากข้าวโพดแทน อ้วนน้อยกว่าเดิมนิดหน่อย แถมยังได้พิซซ่าสูตรบางกรอบอีกด้วยส่วนผสม        • หอมใหญ่ 1/2 หัว (หั่นเต๋า)        • เนยสด (สำหรับผัดหอมใหญ่)        • อกไก่ 100 กรัม (หั่นเป็นชิ้น)        • ซอสมะเขือเทศ 1 ถ้วย        • เกลือป่น        • พริกไทยป่น        • ออริกาโน่        • แผ่นแป้งตอติญ่า (ยี่ห้อ danitas แบบโฮลวีต)        • พริกหวานสามสี หั่นเป็นเส้น ๆ         • มะเขือเทศราชินี หั่นครึ่ง        • มอสซาเรล่าชีสขูดฝอย 

วิธีทำ        1. ผัดหอมใหม่กับเนยจนหอม ใส่ไก่ลงไปผัดจนสุก เติมซอสมะเขือเทศลงไป ตามด้วยเกลือป่น พริกไทยป่น และออริกาโน่อย่าละเล็กน้อย ผสมให้เข้ากัน (ชิมรสให้เปรี้ยวหวานตามชอบ) ใส่ไก่ลงไปผัดคลุกเคล้าพอสุกประมาณ 80% (เพราะเมื่อนำไปอบจะเสียน้ำจะทำให้เนื้อสัตว์แห้งเกินไป)        2. นำเครื่องที่ผัดไว้ตักราดบนแผ่นแป้งตอติญ่า วางพริกหวาน และมะเขือเทศลงไปให้ทั่ว โรยด้วยมอสซาเรล่าชีสในปริมาณตามชอบ        3. นำเข้าอบที่อุณหภูมิ 200 องศาเซลเซียส นาน 6 นาที (หรือจนชีสเป็นสีเหลืองทอง) นำออกจากเตา โรยด้วยออริกาโน่ ตัดเป็นชิ้น พร้อมเสิร์ฟ           หมายเหตุ : อ้อไม่ได้นำพริกหวานและมะเขือเทศลงไปผัดพร้อมไก่นะคะ เพราะอ้อชอบแบบนี้ รู้สึกว่าได้กลิ่นหอม ๆ ของพริกฝรั่งชัดเจน ได้ความหวานเปรี้ยวนิด ๆ ของมะเขือเทศ หากเพื่อน ๆ ชอบสุกเข้าเนื้อสามารถนำไปผัดกับซอสในตอนแรกได้
+++++++++++
    

14. ผักโขมอบชีสเบคอนกรอบ          ลำพังแค่ผักโขมอบชีสก็ฟินจะแย่แล้ว สูตรต่อไปนี้จะจับเอาเบคอนมาพันชีสและผักโขมเข้าไปด้วย นำไปอบให้กรอบ ๆ เกรียม ๆ ได้ชีสเยิ้ม ๆ ผักโขมนุ่ม ๆ หอม ๆ ใครจะไปอดใจไหวกันล่ะนี่ส่วนผสม        • เนยเค็ม 2 ช้อนโต๊ะ        • หอมใหญ่สับละเอียด 1/4 ถ้วย        • เบคอน หรือ แฮม (หั่นเต๋าเล็ก) 1/3 ถ้วย        • ผักโขมลวกสุก 1/2 ถ้วย        • พริกไทยขาวป่น        • นมสด 1/3 ถ้วย        • เบคอนชิ้นยาว        • ชีสแผ่น 4 แผ่น

วิธีทำ        1. เจียวหอมใหญ่กับเนยเค็มในกระทะ
  
        2. ใส่เบคอนลงไปผัดจนสุก
  
        3. ใส่ผักโขมลงไปผัด ปรุงรสด้วยพริกไทยป่น 
  
        4. เติมนมสดลงไปผัดให้เข้ากันจนงวด ปิดไฟ
  
        5. นำเบคอนมาวางเรียงซ้อนกันเป็นแผ่นยาว วางชีสแผ่นทับลงไปประมาณ 4 แผ่น จากนั้นนำเครื่องผักโขมที่ผัดตักใส่ด้านบน ม้วนให้เป็นท่อน ๆ 
  
        6. นำเข้าเตาอบที่อุณหภูมิ 180 องศาเซลเซียส นาน 20-25 นาที หรือจนเบคอนเหลืองกรอบตามชอบ
+++++++++
    

15. ไข่ยัดไส้ชีส          ไข่ยัดไส้แน่นเครื่องแบบเดิม ๆ หลบไปทางซ้ายเลยค่ะ เพราะเราจะอัดชีสเข้าไปด้วย พอตัดออกมาเป็นชิ้น ๆ เจ้าชีสจะพาเพื่อน ๆ เครื่องที่ผัดไว้ล้นทะลักออกมาให้ได้ฟินกันถ้วนหน้าแบบเป็นลาวาภูเขาไฟเลยล่ะส่วนผสม        • หอมใหญ่สับ        • น้ำมันพืช (สำหรับผัด)        • ไก่สับ 50 กรัม        • มะเขือเทศ (หั่นเต๋า) 3 ช้อนโต๊ะ         • ข้าวโพดหวาน ฝานเมล็ด 3 ช้อนโต๊ะ        • ซอสมะเขือเทศ 1/2 ถ้วย        • ซีอิ๊วขาว 1 ช้อนชา        • น้ำมันหอย 1 ช้อนโต๊ะ        • ไข่ไก่ 2 ฟอง        • น้ำตาลทราย 1 ช้อนชา        • พริกไทยดำ 1/4 ช้อนชา        • แตงกวาญี่ปุ่น (หั่นเต๋า) 3 ช้อนโต๊ะ        • มอสซาเรล่าชีสผสมเชดดาร์ชีส สับละเอียด        • พาสเลย์สำหรับแต่งวิธีทำ        1. ผัดหอมใหญ่กับน้ำมันพืชจนหอม ตามด้วยไก่สับ มะเขือเทศ เม็ดข้าวโพด และซอสมะเขือเทศ ปรุงรสด้วยซีอิ๊วขาว น้ำมันหอย น้ำตาลทราย และพริกไทยดำ ผัดให้เข้ากัน        2. ใส่แตงกวาลงไป (ใส่หลังสุดเพราะต้องการความกรอบของแตงกวาค่ะ) จากนั้นใส่ชีสสับละเอียดลงไป เคล้าให้เข้ากันจนชีสละลาย ปิดไฟ พักไว้        3. ตีไข่ไก่เบา ๆ พอแตก (อย่าให้เกิดฟองมาก เพราะเวลานำไปกลอกในกระทะจะเป็นรูฟองอากาศไม่สวยค่ะ) จากนั้นตั้งกระทะ ใช้ไฟกลางให้ร้อน ใส่น้ำมันลงไปเล็กน้อยพอเคลือบที่ผิวกระทะ พอร้อนใส่ไข่ไก่ลงไปกรอกให้บาง ๆ ทั่วกระทะ (ให้บางสม่ำเสมอกัน)        4. พอไข่สุกได้ที่นำเครื่องที่ผัดไว้ใส่ลงไปแล้วพับเป็นสีเหลี่ยม วางคว่ำกระทะลงบนจานเสิร์ฟ (หากต้องการให้ชีสเยิ้ม ๆ ให้นำไปใส่ไมโครเวฟ หรือเตาอบสักนิดหน่อย ก่อนเสิร์ฟ) แต่งหน้าด้วยพาสเล่ย์
++++++++++++
    

16. พิซซ่าต้มยำทะเลพริกเผา          เมนูพิซซ่าแบบลูกครึ่ง ผสมความเป็นไทยกับอิตาเลียนเข้าด้วยกัน เกิดเป็นเมนูพิซซ่าต้มยำทะเลพริกเผา ฟิวชั่นกันได้อย่างลงตัวสุด ๆ ไม่จำเป็นต้องเสียเงินหลายร้อยก็สามารถทำพิซซ่าอร่อย ๆ กินเองได้ส่วนผสม        • น้ำพริกเผาต้มยำ (ยี่ห้อ aro ของแมคโคร) 1/2 ช้อนโต๊ะ        • หอมแดงซอย        • มะเขือเทศราชินี        • ใบมะกรูดฉีก        • ข่า หั่นหยาบ ๆ         • ตะไคร้ทุบพอแตก (จะใส่ตอนผัดให้ได้กลิ่นเท่านั้นจะไม่ใส่ในพิซซ่า)        • กุ้ง        • เนื้อหอยแมลงภู่        • ปลาหมึก        • แผ่นแป้งสาลีตอติญ่า (ยี่ห้อ danitas ซื้อที่ฟู้ดแลนด์)        • มอสซาเรล่าชีสขูดฝอย        • ใบมะกรูดสับละเอียด (สำหรับโรยหน้า) 

วิธีทำ        1. ผัดน้ำพริกเผากับน้ำมันน้ำพริกเผาผัดกับหอมแดงซอย มะเขือเทศราชินี ใบมะกรูด ข่า และตะไตร้พอหอม ใส่กุ้ง หอยแมลงภู่ และปลาหมึกลงไปคลุกเคล้าพอสุกประมาณ 80% (เพราะเมื่อนำไปอบจะเสียน้ำจะทำให้เนื้อสัตว์แห้งเกินไป)        2. ตักตะไคร้กับข่าออกจากเครื่องที่ผัดไว้แล้วตักวางบนแผ่นตอติญ่า โรยมอสซาเรล่าชีสในปริมาณตามชอบ        3. นำเข้าอบที่อุณหภูมิ 200 องศาเซลเซียส นาน 6 นาที (หรือจนชีสเป็นสีเหลืองทองน่ารับประทาน) นำออกจากเตา โรยด้วยใบมะกรูดสับละเอียด ตัดแบ่งเป็นชิ้น พร้อมเสิร์ฟ
+++++++++++++
    

17. กุ้งแม่น้ำอบชีส          เมนูนี้หน้าตาดูดีเป็นอย่างมาก ทำง่าย น่าหม่ำ พร้อมกลิ่นหอม ๆ และเอาใจคนที่ชอบกินกุ้ง ส่วนผสม        • กุ้ง 2 ตัว         • พริกไทยดำป่น        • เกลือป่น        • เนยเค็ม 3 ช้อนโต๊ะ (วางไว้ในอุณหภูมิห้องให้นิ่ม)        • กระทียมสับ 1 ช้อนโต๊ะ        • พาสเลย์สับ 2 ช้อนชา        • มอสซาเรล่าชีสขูดฝอย (ปริมาณตามชอบ)วิธีทำ        1. นำกุ้งมาผ่าหลังแบบไม่ขาด โรยเกลือป่นและพริกไทยป่นเล็กน้อยลงบนตัวกุ้ง เตรียมไว้        2. ผสมเนยสดกับกระเทียมสับ และพาสเลย์เล็กน้อยเข้าด้วยกัน ตักโปะลงบนบริเวณหลังกุ้งที่ผ่าไว้ให้ทั่ว
  
        3. โรยมอสซาเรล่าชีสขูดลงไปพูน ๆ สุดท้ายโรยด้วยพาสเลย์สับเล็กน้อย        4. นำไปอบที่อุณหภูมิ 200 องศาเซลเซียส นาน 6.30-7 นาที หรือจนชีสเหลืองสวยงาม
++++++++++
    

18. ข้าวผัดแหนม  (ไม่ชีสแต่แซ่บ)          ขอแถมเมนูที่ไม่มีชีสแต่แซ่บกับเมนูข้าวผัดแหนม อาหารจานเดียวแบบง่าย ๆ กินง่าย ๆ แต่ได้ความอร่อยแบบไม่ซ้ำซากจำเจ จากที่เคยทำข้าวผัดธรรมดาก็ใส่แหนมลงไปอีกสักหน่อย ทีเด็ดอยู่ที่การใส่มะนาวหรือเลมอนลงไปเพิ่มความเปรี้ยวจี๊ดเข้าไปอีก ได้ความฟินแบบไทย ๆ ที่ไม่ควรพลาดส่วนผสม        • กระเทียมสับ        • น้ำมันพืช        • ข้าวสวย (ปกติจะใช้ข้าวเย็น แต่สำหรับอ้อมองว่าไม่จำเป็นนะ ข้าวปากหม้อร้อน ๆ ก็ทำได้ค่ะ)        • แหนมหั่นเต๋า        • ซอสปรุงรส        • เกลือป่น        • ไข่ไก่        • มะนาวหรือเลมอนหั่นเต๋า        • ผักชีหรือต้นหอม (โรยหน้า)          หมายเหตุ : ถามว่าการปรุงรสใส่ซอสหอยนางรมได้ไหม คือ ใส่ได้ทุกอย่างตามชอบแต่อย่าเยอะเดี๋ยวข้าวจะแฉะค่ะ น้ำมันก็ใส่ไม่ต้องมาก          เคล็ดลับการทำให้ไข่เคลือบข้าว สำหรับเมนูข้าวผัดอีกวิธีหนึ่งคือ ตอกไข่ไก่ลงไปเคล้ากับข้าวก่อนลงผัดวิธีทำ        1. เจียวกระเทียมกับน้ำมันพืชให้หอม ใส่แหนมลงไปผัดพอสุก ตามด้วยข้าวสวย ผัดให้เข้ากัน        2. ปรุงรสด้วยซอสปรุงรสและเกลือป่น ผัดให้เข้ากัน        3. ตอกไข่ไก่ลงไปผัดให้เข้ากันกับข้าว จากนั้นเขย่ากระทะไปมาสลับกับการใช้ตะหลิวผัดจนข้าวแห้ง        4. โรยผักชี ใส่เลมอนหรือมะนาวหั่นเต๋าลงไป ตักใส่จาน พร้อมเสิร์ฟ
++++++++++
    



19. ข้าวอบมันกุ้ง (ไม่ชีสแต่แซ่บ)          สุดท้ายท้ายสุดไปกับอีกหนึ่งเมนูที่ไม่มีชีสแต่แซ่บโดนใจกับข้าวอบมันกุ้งเยิ้ม ๆ มัน ๆ กินกับน้ำจิ้มแซ่บ ๆ บอกได้คำเดียวว่า ฟินสุโค่ย ! ส่วนผสม        • น้ำมันมะกอก (หรือน้ำมันอื่น ๆ ที่มี)        • ขิงบุบพอแตก        • กระเทียมทุบหยาบ ๆ        • รากผักชี บุบพอแตก        • มันกุ้ง        • ข้าวสารหอมมะลิ        • น้ำซุป        • เกลือป่น        • กุ้ง          หมายเหตุ : มันกุ้งหาซื้อได้ที่ตลาดสดทั่วไปค่ะ ลองถามแม่ค้าที่ขายอาหารทะเลหรือกุ้งโดยเฉพาะดู ซึ่งอาจไม่มีตลอด ต้องถามหรือสั่งกับแม่ค้าเค้าดูค่ะ ถ้าอ้อเจอจะซื้อมาแช่แข็งเอาไว้กินนาน ๆ เลยค่ะ หายากมาก ราคาถุงละ 50 บาท ประมาณ 3 ขีด )

 วิธีทำ        1. ตั้งกระทะ เจียวกระเทียม รากผักชี และขิงกับน้ำมันมะกอก พอหอมใส่มันกุ้งลงไปผัด ปรุงรสด้วยเกลือ         2. ใส่ข้าวสารตามลงไปผัด (ข้าวจะซาวน้ำก่อนก็ได้นะคะ แต่ข้าวที่อ้อใช้สะอาดปราศจากมอดจึงไม่ได้ซาวค่ะ) เติมน้ำซุปลงไปนิดหน่อย ผัดให้เข้ากันจนเมล็ดข้าวขุ่น ปิดไฟ นำใส่หม้อหุงข้าวไฟฟ้า เติมน้ำน้อยกว่าปกติเพื่อให้เมล็ดข้าวหุงสวย        3. ระหว่างรอข้าวสุก อบหรือกริลล์กุ้งให้สุกหอม สำหรับทานคู่กับข้าวมันกุ้งส่วนผสมน้ำจิ้ม (แบบง่าย)        • เต้าเจี้ยว        • ซีอิ๊วขาว        • ซีอิ๊วดำหวาน        • ขิงสับละเอียด        • กระเทียมสับละเอียด        • พริกขี้หนูซอย วิธีทำ        • ผสมส่วนผสมทุกอย่างเข้าด้วยกัน ชิมรสตามชอบ (หากเข้มข้นเกินไป เติมน้ำซุปหรือน้ำต้มสุกได้เล็กน้อย)          พอให้ฟินกันถ้วนหน้าแล้วใช่ไหมคะกับเมนูชีสและเบคอน ส่วนใครที่คิดว่ายังไม่เต็มอิ่มก็สามารถเข้าไปดูเมนูอาหารง่าย ๆ แต่น่ากินมาก ๆ ได้อีกที่ เฟซบุ๊ก easy cooking เมนูอร่อยใครว่าทำ 

ขอขอบคุณข้อมูลและภาพประกอบจากเฟซบุ๊ก easy cooking เมนูอร่อยใครว่าทำยาก 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






มาอ้วนกัน ! 19 เมนูชีสและเบคอน ความอร่อยเน้น ๆ น้ำหนักไม่เกี่ยว





อัปเดตล่าสุด 5 พฤษภาคม 2563 เวลา 11:13:37
 162,304 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































