




อาหารคลีนง่าย ๆ 23 สูตรอาหารคลีน ปรับสูตรตามชอบใจ กินง่ายเพรียวได้ใน 1 เดือน











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






23 เมนูอาหารคลีนสุดแนว ปรับสูตรตามใจ กินง่ายเพรียวได้ใน 1 เดือน




124,870อ่าน







0















           ช่วงนี้น้ำหนักพุ่งปรี๊ด ! พาลให้รู้สึกขนลุก ต้องหันกลับมาดูแลตัวเองด้วยการกินอาหารเพื่อสุขภาพ กันหน่อย เน้นอาหารคลีนกินง่าย ๆ เป็นหลัก ลองทำดูรับรองว่าใน 1 เดือน หุ่นจะเพรียวขึ้นแน่นอน          ส่องกระจกเห็นตัวเองแล้วรู้สึกตกใจ แอบถามตัวเอง (ในใจ) นี่คนหรือหมูพะโล้ ? ไม่ได้การแล้วต้องกลับมาดูแลสุขภาพตัวเองด้วยการกินอาหารสุขภาพ หรืออาหารคลีนแล้วล่ะ วันนี้กระปุกดอทคอมขอนำเสนอ 23 เมนูอาหารคลีนแนว ๆ สูตรจากคุณส้มสีสุก สมาชิกเว็บไซต์พันทิปดอทคอม ที่แต่ละสูตรเหมาะมากสำหรับคนที่อยากดูแลตัวเอง มีครบทั้ง 3 มื้อ คือ มื้อเช้า มื้อเที่ยง และมื้อเย็น พ่วงด้วยของหวาน เอาไว้กินระหว่างวัน แต่ละสูตรไม่ได้มีการชั่ง ตวง วัด แต่อย่างใด ทำตามใจตัวเองเลยจ้า           รวมเมนูอาหารเอาใจคนรักสุขภาพที่ทดลองปรับสูตรและเมนูตามใจชอบในช่วง 1 เดือนที่ผ่านมา โดย คุณส้มสีสุก สมาชิกเว็บไซต์พันทิปดอทคอม          ก่อนอื่นขอออกตัวก่อนนะคะว่า เราเป็นนักศึกษาอยู่ที่ประเทศญี่ปุ่น ตอนแรกมาอยู่ที่นี่แล้วอาหารการกิน ขนมของที่ประเทศนี้อร่อย แถมหน้าตายังยั่วยวนชวนให้เสียเงิน หลงตัวหลงใจไปหลายครั้ง  รู้สึกตัวอีกทีก็ลงท้องไปหมดแล้ว... ผ่านไป 1 ปี น้ำหนักเพิ่มขึ้นมาเกือบ 2 กิโลกรัม จากปกติที่เมืองไทยก็เป็นคนดูแลสุขภาพและอาหารการกินอยู่แล้ว พอเจอตัวเลขบนตาชั่งที่เพิ่มขึ้น.... บวกกับอายุที่เพิ่มมากขึ้น เรียกสติตัวเองกลับมาแล้วบอกว่า ดูแลตัวเองได้แล้วนะ  กลับเข้ามาเรื่องของเรากันดีกว่า ที่เล่ามาทั้งหมดเพื่อจะบอกถึงที่มาที่ไป ตลอดช่วงเวลา 1 เดือนที่ผ่านมา มีเวลามานั่งหาข้อมูลและศึกษาเกี่ยวกับพวกอาหารที่เขาเรียกกันตอนนี้ว่า "ซูเปอร์ฟู้ด" ส่วนรายละเอียดต่าง ๆ ใครอยากทราบข้อมูลเพิ่มเติมก็ลองศึกษาดูกันได้นะคะ อาหารแต่ละอย่างที่นำเสนอวันนี้จะขออธิบายถึงเฉพาะส่วนประกอบนะคะ เพราะว่าไม่มีการชั่ง ตวง วัด แต่อย่างใด ทำตามใจตัวเองเลย แล้วปกติไม่ใช่คนที่ชอบกินหวานสักเท่าไรด้วย            มาเริ่มที่เมนูแรกกันเลยค่ะ ขอแยกเป็นมื้อเช้า มื้อเที่ยง และมื้อเย็นนะคะ ขอเริ่มที่เมนูเช้าก่อนนะคะ  พุดดิ้งเมล็ดเจีย (pudding chia seeds)          เทเมล็ดเจียลงในนมอัลมอนด์ หรือจะปรับสูตรโดยเติมผงชาเขียว หรือผงโกโก้ก็อร่อยทั้งนั้นค่ะ ทิ้งไว้ชั่วครู่หรือทิ้งไว้ข้ามคืน ตอนเช้าเติมผลไม้ตามใจชอบเลยค่ะ ไม่น่าเชื่อนะคะว่าเมนูนี้จะทำให้อิ่มท้องในตอนเช้าได้จริง ๆ      +++++++++++++++   อาซาอิโบวล์ (acai bowls)          ปั่นพวกมิกซ์เบอร์รี (mix berries) ที่แช่เย็น กล้วยหอมแช่เย็น น้ำอาซาอิเบอร์รี (acai berry) กรีกโยเกิร์ต โรยด้วยเมล็ดเจีย และผลไม้ตามใจชอบเลยค่ะ          +++++++++++++++   แพนเค้กโอ๊ตมีลสูตรออแกนิกส์ (organic oatmeal pancake)          วันเสาร์-อาทิตย์พอมีเวลาว่างหน่อยก็จะทำแพนเค้กโดยใช้สูตรโอ๊ตมีล (oatmeal) ผสมกับไข่ 1 ฟอง และไข่ขาวอีก 1 ฟอง นมอัลมอนด์ และกล้วยหอม เอามาปั่นรวมกันแล้วนำไปทอดบนกระทะให้เป็นรูปแพนเค้ก กินกับผลไม้ และราดด้วยเมเปิลไซรัป อิ่มท้องแทบจะทั้งวันเลยค่ะ +++++++++++++++   กราโนล่ากับผลไม้สด (granola with fruits)          ตบท้ายมื้อเช้าด้วยเมนูที่แสนง่ายมาก ๆ ถึงมากที่สุด กราโนล่ากับผลไม้ (granola with fruits) กินกับนมอัลมอนด์ ช่วยให้มื้อเช้ามีแรงไปเรียนอีกวันค่ะ  +++++++++++++++            มาต่อกันเลยนะคะ จะขอรวมมื้อเที่ยงกับมื้อเย็นไว้ทีเดียวเลย เพราะปกติแล้วจะทานมื้อเที่ยงที่มหาวิทยาลัย ส่วนเสาร์-อาทิตย์ จะทำงานพิเศษที่ร้านอาหารไทย เลยจัดการให้เรียบร้อยที่ร้านเลย (ประหยัดดีด้วย) มาต่อกันเลยค่ะ          อ๋อ... ก่อนอื่นขอบอกด้วยนะคะว่าไม่ได้กินคลีนแบบจ๋ามาก ๆ  ก็จะพยายามกินคลีนผสมกับกินตามใจปากบ้าง อาทิตย์หนึ่งให้รางวัลตัวเองครั้งหนึ่ง พยายามออกกำลังกายให้ได้ทุกวัน คือจริง ๆ แล้วอยู่ประเทศนี้ก็จะเดินกันเป็นหลักอยู่แล้ว เลยถือว่าเป็นการออกกำลังกายไปในตัวด้วยเลย  ลาบปลาแซลมอน          มีทั้งแบบลวกแซลมอนให้สุกปานกลาง และแบบดิบ ๆ เลย ได้แซลมอนมาราคาถูก เพราะซื้อตอนห้างใกล้จะปิด ราคาก็จะลดลงครึ่งหนึ่งเลยทีเดียว โชคดีว่าเป็นคนชอบกินผักอยู่แล้ว จัดไปเลยให้เต็มที่ค่ะ    +++++++++++++++   น้ำพริกเห็ด          ตอนนี้ยังไม่มีครก แต่อยากกินน้ำพริกกับผักสด ก็อาศัยคลุก ๆ กับเครื่องปรุงที่มีอยู่แทน โชคดีเป็นคนไม่ค่อยชอบปรุงด้วยผงชูรสอยู่แล้ว อร่อยในแบบของตัวเองเลยค่ะ +++++++++++++++   ยำข้าวโพด          อย่างที่กล่าวค่ะ ไม่มีครก ไม่กล้าเรียกว่าตำข้าวโพดเลย เป็นคนที่ชอบกินอะไรปน ๆ กันได้หมด ที่เห็นเป็นก้อนสีดำ ๆ และสีเขียว ๆ นั่นคือ บุกนะคะ แล้วก็มีอะโวคาโดราดน้ำสลัดที่เลือกแบบแคลอรีน้อยที่สุด +++++++++++++++   แซลมอนโรล (salmon roll)          ภาพบนเป็นน้ำจิ้มที่ตั้งใจทำให้เป็นแบบซีฟู้ด ส่วนภาพล่างตั้งใจทำให้เป็นน้ำจิ้มมะขามค่ะ +++++++++++++++   มากิแซลมอนอะโวคาโด (salmon avocado maki)          คราวนี้บดแซลมอน คลุกกับเครื่องปรุงแบบไทย ๆ เน้นรสชาติจัดจ้าน ห่อด้วยอะโวคาโดฝานบาง ๆ ทานกับผักและราดด้วยน้ำสลัดค่ะ +++++++++++++++   ไข่ขาวห่อแซลมอนราดซอสมะเขือเทศ (salmon-egg roll with tomato sauce)          เมนูคิดเอง ลองมั่ว ๆ เอง นึกอยากเอาแซลมอนมาห่อไข่ขาว ทอดไข่ขาวด้วยน้ำมันมะกอก จากนั้นก็ราดด้วยซอสมะเขือเทศที่ทำขึ้นเองเลยค่ะ คิดเองว่ามันอร่อยเข้ากั๊น... เข้ากัน +++++++++++++++   ปลาแซลมอน 3 รสกับคีนัว          ตัวเองเป็นคนชอบทานแซลมอน แล้วปลาชนิดอื่น ๆ ที่ประเทศนี้ก็ไม่ค่อยจะกล้าซื้อแบบสด ๆ มาลองทำกิน เพราะบางชนิดที่กินได้ก็จะกินแบบดิบ ๆ แต่ถ้าซื้อมาแช่แข็งไว้แล้วพอมาทำเป็นอาหารก็กลัวว่ารสชาติจะไม่อร่อย  เลยไม่เสี่ยงดีกว่า คราวนี้เราเปลี่ยนจากการหุงข้าวเป็นทานกับคีนัวแทนนะคะ ประโยชน์ของคีนัว คิดว่าคนที่เริ่มดูแลสุขภาพคงหาข้อมูลกันมาพอสมควรแล้ว ลองศึกษาเพิ่มเติมดูกันนะคะ จัดไปเลยค่ะ ทานกับน้ำจิ้มสามรส แซ่บสุด ๆ +++++++++++++++   ไก่ย่างจิ้มแจ่วกับคีนัว          จัดไปเลยค่ะ อกไก่ย่างคลุกเครื่องปรุงทั้งพริกไทยและกระเทียมเยอะ ๆ ย่างเสร็จจัดการราดน้ำจิ้มมะขามเปรี้ยว ๆ หวาน ๆ แซ่บที่สุดในโลกเลย ทานกับคีนัวและผักสดค่ะ +++++++++++++++   คีนัวคลุกกะปิ          บ่น ๆ ว่าอยากกินข้าวคลุกกะปิมานานมาก ๆ วันนี้เลยจัดการหุงคีนัว แล้วเอามาแทนข้าวคลุกกะปิเลย แอบเกเรนิดหนึ่ง ใส่กุนเชียงเพิ่มความคล้ายข้าวคลุกกะปิลงไปด้วย ทานคู่กับซุปฟักทองร้อน ๆ ต้อนรับอากาศเย็น ๆ จากฝนตกได้เป็นอย่างดีเลย +++++++++++++++    14.แกงส้มปลาแซลมอน          บอกได้คำเดียวค่ะ ซดน้ำจนหมดถ้วย +++++++++++++++           ของคาวไปแล้ว เรามาต่อกันด้วยของหวานกันนะคะ  the 3 musketeers          สูตรเค้กเหล่านี้ได้มาจากการดูยูทูบของคนเมนูวีแกน (vegan) หรือคนที่รับประทานมังสวิรัติ บอกได้เลยว่าง่ายมาก ๆ ค่ะ ไม่ต้องมีเครื่องอบก็ทำได้ เลยลองปรับสูตรตามที่ตัวเองชอบ ตัวฐานปั่นอัลมอนด์ วอลนัท และอินทผลัม จากนั้นอัดให้เป็นฐาน แช่เย็นให้เซตตัว ตัวเนื้อเค้กชิ้นนี้ใช้มันหวานบดกับน้ำมันมะพร้าวออแกนิกส์ เติมกลิ่นวานิลลา ถ้าใครชอบหวานเพิ่มก็ใส่เมเปิลไซรัปลงไปแทนน้ำตาล ชั้นที่สองบดถั่วแดงกับส่วนผสมเดียวกัน และชั้นสุดท้ายคือ ฟักทองญี่ปุ่นค่ะ +++++++++++++++   เค้กมันเทศกับฟักทอง (sweet potato and pumpkin cake)          ทำแบบเดียวกันค่ะ เพียงแต่เค้กชิ้นนี้มีแค่สองชั้นแค่นั้นเอง +++++++++++++++   ทาร์ตราสป์เบอร์รี (raspberry tart)          คราวนี้ลองเอารสเปรี้ยว ๆ ของราสป์เบอร์รีมาตัดกับความหวานของตัวฐานและเนื้อเค้กกัน คราวนี้บดเกาลัดผสมกับถั่วเขียว ชิ้นนี้มีคนขอให้ทำกินอีก เพราะเขาชอบมาก ๆ ขอบคุณนะคะที่มีคนกล้ากินเมนูแปลก ๆ ที่คิดขึ้นมาเอง +++++++++++++++   เค้กอะโวคาโด (vegan avocado cake)          ใครที่ไม่ชอบเนื้อเละ ๆ ของอะโวคาโด ได้ยินชื่อเมนูนี้อาจจะเกิดอาการไม่อยากกินขึ้นมาทันที แต่พอลองทำออกมาแล้วแทบจะลืมกลิ่นเหม็นเขียวของอะโวคาโดเลยทีเดียว บดอะโวคาโดผสมกับผงโกโก้ และเมเปิลไซรัป ใส่น้ำมันมะพร้าวออแกนิกส์ลงไปนิดหน่อย กลบกลิ่นด้วยวานิลลา ออกมาเป็นเนื้อมูสช็อกโกแลตทันที โรยด้วยอัลมอนด์สไลซ์ ก็ได้เค้กมูสช็อกโกแลตเรียบร้อย +++++++++++++++   ทาร์ตผลไม้รวม (multi-fruit tart)          ตัวฐานแบบเดิม ส่วนเนื้อทาร์ตให้ปั่นเม็ดมะม่วงหิมพานต์กับกล้วยหอมแล้วเอาไปแช่เย็นให้เซตตัว จัดวางผลไม้ตามใจชอบ ทาด้านบนด้วยเจลาตินให้ดูเงา ๆ น่าทาน เสร็จแล้วค่ะ +++++++++++++++   บาร์กราโนล่าช็อกโกแลต (granola choco bar)          สแน็กของเราจัดการปั่นกราโนล่า อัลมอนด์ วอลนัท ผลไม้อบแห้งต่าง ๆ พวกบลูเบอร์รี แครนเบอร์รี และราสป์เบอร์รีเข้ากับอินทผลัม เติมน้ำมันมะพร้าวออแกนิกส์ กลิ่นวานิลลา และละลายดาร์กช็อกโกแลต มาผสมกัน จากนั้นอัดใส่ในพิมพ์ ตัดเป็นชิ้นเก็บใส่ขวดโหลไว้กินเล่นตอนหิวระหว่างวันได้ค่ะ +++++++++++++++   21. สารพัดผลไม้          จะกินผลไม้ทั้งทีธรรมดาที่ไหนคะ +++++++++++++++   ข้าวเหนียวมะม่วง          แอบแถมเมนูเกเรมาก ๆ เพราะทนความเรียกร้องของปากและท้องไม่ไหวจริง ๆ ถึงมะม่วงที่นี่จะลูกละ 100 บาทก็ยอม แถมเปรี้ยวอีกต่างหาก แต่ขอสนองความต้องการของตัวเองบ้างครั้งหนึ่งก็พอแล้ว +++++++++++++++   23. volcano steak          หล่นไปหนึ่งรูปจนได้ ไหน ๆ ก็เอาลงให้หมดเท่าที่มีแล้วกัน ตามภาพเลยค่ะ สเต๊กปลากับผักสดราดน้ำสลัด อิ่มที่สุดเลยค่ะ          หมดแล้วนะคะสำหรับเมนูทุกอย่างที่ทำไปตลอดช่วง 1 เดือนที่ผ่านมา ก็ขอฝากอีกครั้งนะคะ ขอบคุณมาก ๆ นะคะสำหรับทุกคน ๆ ที่เข้ามาชมค่ะ          เชื่อเถอะว่าถ้าได้ลองกิน 23 เมนูอาหารสุขภาพทุกมื้อเพียงแค่ 1 เดือน น้ำหนักจะต้องลดลงอย่างแน่นอน แต่อย่าลืมออกกำลังกายควบคู่ไปด้วยนะคะ เรามาเริ่มไปพร้อมกันเลยดีกว่าค่ะ ขอขอบคุณข้อมูลและภาพประกอบจากคุณส้มสีสุก สมาชิกเว็บไซต์พันทิปดอทคอม 









ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






23 เมนูอาหารคลีนสุดแนว ปรับสูตรตามใจ กินง่ายเพรียวได้ใน 1 เดือน





อัปเดตล่าสุด 24 เมษายน 2561 เวลา 14:48:08
 124,870 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































