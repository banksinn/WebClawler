




สูตรคุกกี้ธัญพืช ขนมอร่อยทำง่ายได้สุขภาพเต็มชิ้น











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรขนม






14 สูตรคุกกี้ธัญพืช ขนมอร่อยทำง่ายได้สุขภาพเต็มชิ้น




210,820อ่าน







0















           สายสุขภาพแต่อยากกินขนมมาส่องสูตรการทำคุกกี้ธัญพืช เพิ่มคุณค่าจากธัญพืชมากมาย อาหารว่างกินเพลินเพื่อชีวิตดี๊ดี สุขภาพมาเต็ม    









        จากเมนูคุกกี้ของว่างเคี้ยวเพลินเพิ่มความอ้วนลองเปลี่ยนไอเดียมาทำขนมคุกกี้เพื่อสุขภาพกันดูบ้างไหมคะ เปลี่ยนจากส่วนผสมแคลอรีสูงมาใช้ส่วนผสมจากธรรมชาติและธัญพืชแทนก็เข้าท่านะคะ กระปุกดอทคอมขอนำเสนอ 14 สูตรคุกกี้ธัญพืช เช่น คุกกี้ข้าวโอ๊ต คุกกี้แครอต และวิธีทำคุกกี้แบบง่ายอื่น ๆ อีกเพียบ ลองทำดูอร่อยไม่ต้องกลัวอ้วน
  
  
1. คุกกี้รวมธัญพืช




     เอ่ยถึงเมนูคุกกี้ธัญพืชก็ขอนำเสนอสูตรคุกกี้รวมธัญพืชเป็นเมนูแรกเลยแล้วกันจ้า สูตรนี้ใส่ข้าวโอ๊ตผสมกับแครนเบอร์รี เมล็ดฟักทอง เมล็ดแฟลกซ์ และฟักทองบด เพิ่มรสหวานจากน้ำผึ้ง ส่วนผสม คุกกี้รวมธัญพืช     • น้ำมันมะพร้าว 1/4 ถ้วย     • น้ำผึ้ง 1/4 ถ้วย     • ข้าวโอ๊ตเต็มเมล็ด (rolled old-fashioned oats) 1 ถ้วย     • ข้าวโอ๊ตบดละเอียด (quick cooking oats) 1 ถ้วย     • แครนเบอร์รีอบแห้ง 2/3 ถ้วย     • เมล็ดฟักทองดิบ 2/3 ถ้วย     • เมล็ดแฟลกซ์ 1/4 ถ้วย     • เครื่องเทศ pumpkin pie spice 1 ช้อนชา     • เกลือป่น 1/2 ช้อนชา     • ฟักทองบด 1/2 ถ้วย     • ไข่ไก่ 2 ฟอง (ตีพอแตก)วิธีทำคุกกี้รวมธัญพืช     1. เปิดเตาอบที่อุณหภูมิ 325 องศาฟาเรนไฮต์ และปูกระดาษรองอบที่ถาดอบ เตรียมไว้     2. ใส่น้ำมันมะพร้าวกับน้ำผึ้งลงในชามทนความร้อน นำเข้าไมโครเวฟอุ่นพอร้อน คนผสมให้เข้ากัน     3. ผสมข้าวโอ๊ตทั้ง 2 ชนิด แครนเบอร์รีอบแห้ง เมล็ดฟักทองดิบ เมล็ดแฟลกซ์ เครื่องเทศ และเกลือป่น คนผสมให้เข้ากัน     4. ใส่ฟักทองบด ไข่ไก่ และส่วนผสมน้ำมันมะพร้าว ลงไปคนจนเข้ากัน     5. นำที่ตักไอศกรีมตักส่วนผสมคุกกี้วางลงถาดอบที่ปูกระดาษไข นำเข้าเตาอบประมาณ 15-20 นาทีจนสุก นำออกมาพักทิ้งไว้สักครู่ พร้อมเสิร์ฟ
++++++++++++++++++++
  
  
  2. คุกกี้ข้าวโอ๊ตบีทรูต





     อยากมอบคุกกี้ธัญพืชเป็นของขวัญสำหรับคนพิเศษ ขอแนะนำเมนูคุกกี้ข้าวโอ๊ตบีทรูต สูตรจาก easy to fit body คุกกี้สีแดงสวยจากบีทรูต เนื้อคุกกี้อัดแน่นไปด้วยคุณค่าจากกล้วยหอมและข้าวโอ๊ต เพิ่มความกรุบจากถั่ววอลนัทและความเข้มของช็อกโกแลตชิพ ใครได้รับต้องปลื้ม ! ส่วนผสม คุกกี้ข้าวโอ๊ตบีทรูต     • ข้าวโอ๊ต 2 ถ้วย     • กล้วยหอม 2 ลูก     • แป้งโฮลวีต 150 กรัม     • น้ำเชื่อมไซรัป (หรือน้ำผึ้ง) 60 มิลลิลิตร     • นมอัลมอนด์ (นมสด หรือนมถั่วเหลือง) 1/2 ถ้วย     • วอลนัท (หรือถั่วอื่น ๆ) 1 ถ้วย      • ช็อกโกแลตชิพ 1 ถ้วย      • บีทรูต 50 กรัมวิธีทำคุกกี้ข้าวโอ๊ตบีทรูต     1. เปิดเตาอบที่อุณหภูมิ 190 องศาเซลเซียส     2. นำกล้วยหอมมาบดด้วยการใช้มือ หรือพายบดก็ได้     3. นำบีทรูตมาสับหรือปั่นแล้วคั้นน้ำออกมาใส่ภาชนะ เตรียมไว้     4. เอากล้วยหอม ข้าวโอ๊ต แป้งโฮลวีต น้ำเชื่อมไซรัป และนมอัลมอนด์ลงไปผสมให้เข้ากัน     5. ใส่ถั่วและช็อกโกแลตชิพลงไปผสมคนให้เข้ากัน      6. ใส่น้ำบีทรูตลงไป นวดให้เข้ากันอีกครั้ง     7. นำที่ตักไอศกรีม หรือช้อนตักส่วนผสมคุกกี้วางลงถาดอบที่ปูกระดาษไข หรือแผ่นซิลิโคนแล้วเรียบร้อย     8. แต่งหน้าด้วยถั่ว หรือช็อกโกแลตชิพ     9. นำเข้าเตาอบที่อุณหภูมิ 180 องศาเซลเซียส ประมาณ 15-20 นาที ขึ้นอยู่กับขนาดของคุกกี้ ทำเสร็จพร้อมเสิร์ฟ     + ดูวิธีทำเพิ่มเติมได้ที่ คุกกี้ข้าวโอ๊ตบีทรูต ของหวานคลีนฉบับไดเอต ส่งต่อความหวานที่ไม่อ้วน
++++++++++++++++++++
  
  
  3. คุกกี้ข้าวโอ๊ต





     ใครมีข้าวโอ๊ตอย่ารอช้า เอาออกมาทำเมนูคุกกี้ข้าวโอ๊ต สูตรนี้ใส่นมสดผสมกับแป้งโฮลวีต เพิ่มรสชาติจากครีมชีสไขมันต่ำ ทำกินเล่นกันเถอะส่วนผสม คุกกี้ข้าวโอ๊ต     • น้ำมันพืช 2 ช้อนโต๊ะ     • ครีมชีสไขมันต่ำ 120 กรัม     • แป้งสาลีอเนกประสงค์ 1/2 ถ้วย     • แป้งโฮลวีต 1/2 ถ้วย     • ข้าวโอ๊ต 1 ถ้วย     • เบกกิ้งโซดา 1 ช้อนชา     • ผงฟู 1 ช้อนชา     • เกลือโคเชอร์ 1/2 ช้อนชา     • นมสด 1 ถ้วย     • เชดดาร์ชีสขูด 1/2 ถ้วยวิธีทำคุกกี้ข้าวโอ๊ต     1. เปิดเตาอบที่อุณหภูมิ 450 องศาฟาเรนไฮต์ เตรียมไว้     2. ใส่น้ำมันพืชกับครีมชีสลงในภาชนะ คนผสมให้เข้ากัน     3. ใส่แป้งสาลีอเนกประสงค์ แป้งโฮลวีต ข้าวโอ๊ต เบกกิ้งโซดา ผงฟู และเกลือลงไป ผสมให้เข้ากัน     4. เติมนมสดและเชดดาร์ชีสลงไปคนจนเข้ากัน ปั้นส่วนผสมคุกกี้เป็นก้อนกลม เส้นผ่าศูนย์กลางประมาณ 1 นิ้ว วางลงบนถาดอบที่รองกระดาษรองอบไว้แล้ว     5. นำเข้าไปอบประมาณ 12 นาที หรือจนสุก     + ดูวิธีทำเพิ่มเติมได้ที่ 18 สูตรการทำคุกกี้ ไอเดียทำขนมเก๋ ๆ เลอค่าโดนใจ
++++++++++++++++++++
  
  
  

4. คุกกี้แครอตข้าวโอ๊ตวอลนัท



     ใคร ๆ ก็ทำคุกกี้ข้าวโอ๊ต ถ้าไม่อยากเหมือนคนอื่นเขาก็ลองเพิ่มแครอตใส่ลงไปกลายเป็นเมนูคุกกี้แครอตข้าวโอ๊ต เนื้อคุกกี้อัดแน่นไปด้วยข้าวโอ๊ตและแครอต มีความเคี้ยวเพลินจากถั่ววอลนัท ส่วนผสม คุกกี้แครอตข้าวโอ๊ต     • แป้งสาลีอเนกประสงค์ 1+1/2 ถ้วย     • แป้งโฮลวีต 1 ถ้วย     • เบกกิ้งโซดา 1 ช้อนชา     • เกลือ 1/4 ช้อนชา     • ผงฟู 1/2 ช้อนชา     • ผงกานพลู 1/2 ช้อนชา     • ผงอบเชย 2 ช้อนชา     • ข้าวโอ๊ตบดละเอียด 1 ถ้วย     • น้ำตาลทรายแดง 3/4 ถ้วย     • น้ำตาลทรายป่น 1/4 ถ้วย     • น้ำมันมะพร้าว 1 ถ้วย      • ไข่ไก่ 2 ฟอง     • กลิ่นวานิลลา 2 ช้อนชา     • แครอตขูด 2 ถ้วย     • มะพร้าวขูดฝอยอบแห้ง 1/2 ถ้วย     • ถั่ววอลนัทสับ 3/4 ถ้วย     • น้ำตาลไอซิ่ง     • นมสดวิธีทำคุกกี้แครอตข้าวโอ๊ต     1. เปิดเตาอบที่อุณหภูมิ 350 องศาฟาเรนไฮต์ เตรียมไว้     2. ใส่แป้งสาลีอเนกประสงค์ แป้งโฮลวีต เบกกิ้งโซดา เกลือ ผงฟู ผงกานพลู ผงอบเชย และข้าวโอ๊ตลงในอ่างผสม คนผสมให้เข้ากัน     3. ตีผสมน้ำตาลทรายแดง น้ำตาลทรายป่น และน้ำมันมะพร้าวในอ่างผสม ใส่ไข่ไก่และกลิ่นวานิลลาตีผสมด้วยความเร็วปานกลางจนขึ้นฟู      4. ใส่แครอต มะพร้าวอบแห้ง และถั่ววอลนัทลงไปตีผสมจนเข้ากัน     5. ใส่ส่วนผสมแป้งลงไปตีผสมด้วยความเร็วต่ำจนส่วนผสมเข้ากัน      6. ตักส่วนผสมคุกกี้วางลงถาดอบที่ปูกระดาษรองอบไว้แล้ว นำเข้าอบประมาณ 13-15 นาทีหรือจนสุก      7. ทำน้ำราด โดยตีผสมน้ำตาลไอซิ่งกับนมสดเข้าด้วยกัน ราดลงบนคุกกี้
++++++++++++++++++++
  
  
  5. คุกกี้ข้าวโอ๊ตช็อกโกแลตชิพ



     คุกกี้ข้าวโอ๊ตกินเพียว ๆ แสนจะจืดชืด จับช็อกโกแลตใส่ลงไปเพิ่มความอร่อยดีกว่า กลายเป็นเมนูคุกกี้ช็อกโกแลตชิพผสมข้าวโอ๊ต เนื้อคุกกี้สีดำจากช็อกโกแลต แค่กัดคำแรกก็ฟินแล้วจ้าส่วนผสม คุกกี้ข้าวโอ๊ตช็อกโกแลตชิพ     • เนยจืด 1/2 ถ้วย     • น้ำตาลทรายแดง 1 ถ้วย     • ไข่ไก่ 1 ฟอง     • กลิ่นวานิลลา 1 ช้อนชา     • แป้งสาลีอเนกประสงค์ 1/2 ถ้วย     • ผงโกโก้ 1/3 ถ้วย     • เกลือ 1/2 ช้อนชา     • เบกกิ้งโซดา 1/4 ช้อนชา     • ข้าวโอ๊ตเต็มเมล็ด 1+1/2 ถ้วย     • ช็อกโกแลตชิพ 1 ถ้วยวิธีทำคุกกี้ข้าวโอ๊ตช็อกโกแลตชิพ     1. เปิดเตาอบที่อุณหภูมิ 350 องศาฟาเรนไฮต์ และปูกระดาษรองอบที่ถาดอบ เตรียมไว้     2. ใช้เครื่องตีมือถือ ตีผสมเนยสดและน้ำตาลทรายแดงประมาณ 3 นาทีจนขึ้นฟู ใส่ไข่ไก่และกลิ่นวานิลลาลงไปตีผสมจนเข้ากัน      3. ใส่แป้งสาลีอเนกประสงค์ ผงโกโก้ เกลือ และเบกกิ้งโซดาลงในอ่างผสม คนให้เข้ากัน เทใส่ส่วนผสมของเหลว ตีผสมจนเข้ากัน ใส่ข้าวโอ๊ตและช็อกโกแลตชิพลงไปตีผสมจนเข้ากัน     4. ตักส่วนผสมคุกกี้วางลงถาดอบที่ปูกระดาษรองอบไว้แล้ว นำเข้าอบประมาณ 10 นาทีหรือจนสุก  
++++++++++++++++++++
  
  

6. ซอฟต์คุกกี้รำข้าวโอ๊ต

     จากที่เคยเอาข้าวโอ๊ตมาทำคุกกี้ลองเปลี่ยนสไตล์เอารำข้าวโอ๊ตประโยชน์เยอะมาใช้แทนกันดีกว่า ขอแนะนำเมนูซอฟต์คุกกี้รำข้าวโอ๊ต สูตรนี้เพิ่มโยเกิร์ตให้ส่วนผสมเกาะตัว มีความหวานเล็ก ๆ จากน้ำตาลทรายแดง ส่วนผสม ซอฟต์คุกกี้รำข้าวโอ๊ต      • ผงฟู 1 ช้อนชา     • ไข่ไก่ 1 ฟอง     • รำข้าวโอ๊ต 3 ช้อนโต๊ะ     • สารให้ความหวานแทนน้ำตาล หรือน้ำตาลทรายแดง 1 ช้อนโต๊ะ     • โยเกิร์ตรสธรรมชาติ 2 ช้อนโต๊ะวิธีทำซอฟต์คุกกี้รำข้าวโอ๊ต      1. เปิดเตาอบที่อุณหภูมิ 180 องศาเซลเซียส เตรียมไว้     2. ผสมส่วนผสมทั้งหมดลงในอ่างผสม คนผสมให้เข้ากัน ตักส่วนผสมวางลงบนถาดอบ      3. นำเข้าเตาอบประมาณ 15-20 นาทีหรือจนสุก นำออกจากถาด พักไว้จนเย็น     + ดูวิธีทำเพิ่มเติมได้ที่ เมนูอร่อยจากรำข้าวโอ๊ต (oat bran) ทำง่าย ได้สุขภาพ
++++++++++++++++++++
  
  
  


 7. คุกกี้แครอตข้าวโอ๊ต 


     แอปเปิลสุดเปรี้ยวกินไม่ไหวลองจับมาทำขนมเพื่อสุขภาพอย่างเมนูคุกกี้แครอตข้าวโอ๊ต เนื้อคุกกี้มีทั้งข้าวโอ๊ต แครอต และแอปเปิล รสชาติเป็นอย่างไรต้องพิสูจน์ค่ะส่วนผสม คุกกี้แครอตข้าวโอ๊ต     • ข้าวโอ๊ตเต็มเมล็ด 2+1/4 ถ้วย     • แป้งโฮลวีต 1 ถ้วย     • เมล็ดแฟลกซ์ 1/2 ถ้วย     • ผงอบเชย 2 ช้อนชา     • ผงจันทน์เทศ 1/2 ช้อนชา     • เบกกิ้งโซดา 1/2 ช้อนชา     • เกลือ 1/2 ช้อนชา     • ซอสแอปเปิล 1 ถ้วย     • น้ำผึ้งหรือเมเปิลไซรัป 1/2 ถ้วย     • ไข่ไก่ 1 ฟอง     • กลิ่นวานิลลา 2 ช้อนชา     • เนยจืด 1/4 ถ้วย     • แครอตขูด 1 ถ้วย     • แอปเปิลสับ 1 ถ้วยวิธีทำคุกกี้แครอตข้าวโอ๊ต      1. เปิดเตาอบที่อุณหภูมิ 350 องศาฟาเรนไฮต์ และปูกระดาษรองอบที่ถาดอบ เตรียมไว้     2. ใส่ข้าวโอ๊ต แป้งโฮลวีต เมล็ดแฟลกซ์ ผงอบเชย ผงจันทน์เทศ เบกกิ้งโซดา และเกลือลงในอ่างผสม คนผสมให้เข้ากัน     3. ตีผสมซอสแอปเปิล น้ำผึ้ง ไข่ไก่ และกลิ่นวานิลลา ใส่เนยลงไปตีผสมให้เข้ากัน เทใส่ลงในส่วนผสมของแห้ง คนผสมให้เข้ากัน ใส่แครอตกับแอปเปิลลงไป คนผสมให้เข้ากันอีกครั้ง     4. ตักส่วนผสมคุกกี้วางลงถาดอบที่ปูกระดาษรองอบไว้แล้ว นำเข้าอบประมาณ 14-15 นาทีหรือจนสุก
++++++++++++++++++++
  
  
  8. คุกกี้มะพร้าวอบแห้งกล้วยหอม สูตรไร้แป้ง     ใครกำลังมองหาสูตรคุกกี้ธัญพืชแสนง่ายเตรียมตัวจดวิธีทำคุกกี้มะพร้าวอบแห้งกล้วยหอม สูตรนี้ส่วนผสมมีแค่ 3 อย่าง วิธีทำก็ง่ายเว่อร์ ลองทำกันเลยพวกส่วนผสม คุกกี้มะพร้าวอบแห้งกล้วยหอม     • กล้วยหอมสุก 1 ลูก     • เกล็ดมะพร้าวอบแห้ง 2/3 ถ้วย     • กลิ่นวานิลลา 1/4 ช้อนชาวิธีทำคุกกี้มะพร้าวอบแห้งกล้วยหอม     1. เปิดเตาอบที่อุณหภูมิ 350 องศาฟาเรนไฮต์ เตรียมไว้     2. นำมะพร้าวอบแห้งไปปั่นจนละเอียด เตรียมไว้     3. นำกล้วยหอมบด มะพร้าวอบแห้ง และกลิ่นวานิลลาใส่ลงในภาชนะ คนผสมเข้าด้วยกัน      4. ตักส่วนผสมคุกกี้วางลงถาดอบที่ปูกระดาษรองอบไว้แล้ว ใช้ช้อนกดให้แบนเล็กน้อย นำเข้าอบประมาณ 11 นาทีหรือจนสุก
++++++++++++++++++++
  
  
  

9. คุกกี้มะพร้าวอัลมอนด์

     คุกกี้ข้าวโอ๊ตกินบ่อยจนวัยรุ่นเซ็ง ถ้าอย่างนั้นขอแนะนำเมนูคุกกี้มะพร้าวอัลมอนด์ คุกกี้ทำจากมะพร้าวผสมผงอัลมอนด์ จับมาดิปกับช็อกโกแลตเพียง 1/2 ส่วน ดูเก๋ไก๋เรียกน้ำย่อยจริง ๆ ส่วนผสม คุกกี้มะพร้าวอัลมอนด์     • เกล็ดมะพร้าวอบแห้ง 1 ถ้วย     • ผงอัลมอนด์ 1/2 ถ้วย     • ไข่ไก่ 1 ฟอง     • น้ำมันมะพร้าว 4 ช้อนโต๊ะ     • น้ำผึ้งหรือเมเปิลไซรัป 4 ช้อนโต๊ะ     • ผงอบเชย 1 ช้อนชา     • ผงจันทน์เทศ 1 หยิบมือ     • ขิงผง 1 หยิบมือ     • ดาร์กช็อกโกแลต     • เกล็ดมะพร้าวอบแห้ง (โรยหน้า)     • อัลมอนด์สไลซ์ (โรยหน้า)วิธีทำคุกกี้มะพร้าวอัลมอนด์     1. ใส่ส่วนผสมทุกอย่างลงในเครื่องผสมอาหาร ยกเว้นดาร์กช็อกโกแลต ปั่นจนทุกอย่างผสมเข้าด้วยกัน ตักส่วนผสมคุกกี้วางลงถาดอบที่ปูกระดาษรองอบไว้แล้ว ใช้มือกดให้แบน     2. นำเข้าเตาอบที่อุณหภูมิ 160 องศาเซลเซียส ประมาณ 12 นาทีหรือจนสุก      3. นำดาร์กช็อกโกแลตใส่ถ้วยทนความร้อน เข้าไมโครเวฟสักครู่ นำออกมาคนให้ละลายเป็นเนื้อเดียวกัน     4. นำคุกกี้ 1/2 ส่วนจุ่มลงในดาร์กช็อกโกแลตละลาย โรยมะพร้าวอบแห้งหรืออัลมอนด์สไลซ์
++++++++++++++++++++
  
  

10. คุกกี้อัลมอนด์ (ไม่อบ)





     และแล้วก็มาถึงสูตรคุกกี้ไม่อบเอาใจเด็กหอหรือมนุษย์คอนโด ขอแนะนำเมนูคุกกี้อัลมอนด์ แค่มีกระทะใบเดียวก็เอาอยู่ เนื้อคุกกี้ข้าวโอ๊ตอร่อยเข้มรสโกโก้ กินคู่กับนมสดฟินระเบิดส่วนผสม คุกกี้อัลมอนด์     • เนยถั่วอัลมอนด์ 1/2 ถ้วย     • เมเปิลไซรัป 1/3 ถ้วย     • น้ำมันมะพร้าว 1/4 ถ้วย     • กลิ่นวานิลลา 1/2 ช้อนชา     • ผงโกโก้ 3 ช้อนโต๊ะ     • เกล็ดมะพร้าวอบแห้ง 1/3 ถ้วย     • ข้าวโอ๊ตเต็มเมล็ด 1/2 ถ้วยวิธีทำคุกกี้อัลมอนด์     1. ใส่เนยถั่วอัลมอนด์ เมเปิลไซรัป น้ำมันมะพร้าว กลิ่นวานิลลา และผงโกโก้ ลงไปเคี่ยวในกระทะจนเข้ากัน     2. ใส่มะพร้าวอบแห้งกับข้าวโอ๊ตลงไปคนผสมให้เข้ากัน ตักส่วนผสมคุกกี้วางลงถาดอบที่ปูกระดาษรองอบไว้แล้ว พักทิ้งไว้จนเซตตัว
++++++++++++++++++++
  
  
  11. คุกกี้ข้าวโอ๊ตแครอตแอปเปิล



     ใครอยากได้สูตรคุกกี้ธัญพืชแปลกล้ำไม่ซ้ำที่ไหน ขอแนะนำเมนูคุกกี้ข้าวโอ๊ตแครอตแอปเปิล ผสมผสานข้าวโอ๊ต แครอต แอปเปิล และกล้วยหอม ทำเสร็จแพ็กสวย ๆ มอบให้คนพิเศษกันเลยจ้าส่วนผสม คุกกี้ข้าวโอ๊ตแครอตแอปเปิล     • แป้งโฮลวีต 2 ถ้วย     • ข้าวโอ๊ตเต็มเมล็ด 1 ถ้วย     • ผงฟู 1/2 ช้อนชา     • เบกกิ้งโซดา 1/4 ช้อนชา     • ผงอบเชย 1/2 ช้อนชา     • ไข่ไก่ 1 ฟอง     • น้ำมันมะพร้าว 1/3 ถ้วย     • น้ำผึ้ง 1/4 ถ้วย     • กลิ่นวานิลลา 1 ช้อนชา     • แครอตขูดฝอย 1 ถ้วย     • แอปเปิลขูดฝอย 1 ถ้วย     • กล้วยหอม 1 ลูก     • ช็อกโกแลตชิพ 1/3 ถ้วยวิธีทำคุกกี้ข้าวโอ๊ตแครอตแอปเปิล      1. เปิดเตาอบที่อุณหภูมิ 350 องศาฟาเรนไฮต์ และปูกระดาษรองอบที่ถาดอบ เตรียมไว้     2. ใส่แป้งโฮลวีต ข้าวโอ๊ต ผงฟู เบกกิ้งโซดา และผงอบเชย ลงในอ่างผสม คนผสมจนเข้ากัน     3. ตีผสมไข่ไก่ น้ำมันมะพร้าว น้ำผึ้ง และกลิ่นวานิลลาให้เข้ากัน เทใส่ลงในส่วนผสมของแห้ง คนผสมจนเข้ากัน      4. ใส่แครอต แอปเปิลและกล้วยบดคนผสมให้เข้ากัน ใส่ช็อกโกแลตชิพลงไปคนผสมให้เข้ากันอีกครั้ง     5. ตักส่วนผสมคุกกี้วางลงถาดอบที่ปูกระดาษรองอบไว้แล้ว กดให้แบนด้วยส้อม      6. นำเข้าไปอบประมาณ 13-15 นาทีหรือจนสุก
++++++++++++++++++++
  
  
  

12. คุกกี้ข้าวโอ๊ตช็อกโกแลตชิพสตอรว์เบอร์รี



     คุกกี้ข้าวโอ๊ตช็อกโกแลตชิพรสชาติหวาน ๆ ขม ๆ ไม่ค่อยถูกปาก ลองเพิ่มรสเปรี้ยวดูหน่อยก็เจิดนะคะ ขอแนะนำเมนูคุกกี้ข้าวโอ๊ตช็อกโกแลตชิพสตรอว์เบอร์รี เนื้อคุกกี้แซมสีแดงจากราสป์เบอร์รี ดูแปลกใหม่สะดุดตาน่าลอง ส่วนผสม คุกกี้ข้าวโอ๊ตช็อกโกแลตชิพสตรอว์เบอร์รี     • ข้าวโอ๊ตบดละเอียด  1 ถ้วย     • แป้งโฮลวีต 3/4 ถ้วย     • ผงฟู 1+1/2 ช้อนชา     • ผงอบเชย 1 ช้อนชา     • เกลือ 1/4 ช้อนชา     • น้ำมันมะพร้าว 2 ช้อนโต๊ะ     • ไข่ไก่ 1 ฟอง     • กลิ่นวานิลลา 1 ช้อนชา     • เมเปิลไซรัป 1/2 ถ้วย     • สตรอว์เบอร์รีหั่นเต๋า 6 ช้อนโต๊ะ     • ช็อกโกแลตชิพ 2+1/2 ช้อนโต๊ะวิธีทำคุกกี้ข้าวโอ๊ตช็อกโกแลตชิพสตรอว์เบอร์รี     1. ใส่ข้าวโอ๊ต แป้งโฮลวีต ผงฟู ผงอบเชย และเกลือลงในอ่างผสม คนผสมให้เข้ากัน      2. ใส่น้ำมันมะพร้าว ไข่ไก่ กลิ่นวานิลลา และเมเปิลไซรัป ลงในอ่างผสม คนผสมให้เข้ากัน เทใส่ลงในส่วนผสมของแห้ง คนผสมให้เข้ากัน ใส่สตรอว์เบอร์รีลงไป ตามด้วยช็อกโกแลตชิพ 2 ช้อนโต๊ะ พักทิ้งไว้ประมาณ 30 นาที     3. เปิดเตาอบที่อุณหภูมิ 325 องศาฟาเรนไฮต์ และปูกระดาษรองอบที่ถาดอบ เตรียมไว้     4. ตักส่วนผสมคุกกี้วางลงถาดอบที่ปูกระดาษรองอบไว้แล้ว กดให้แบน แต่งด้วยช็อกโกแลตชิพที่เหลือ นำเข้าเตาอบประมาณ 10-12 นาทีหรือจนสุก
++++++++++++++++++++
  
  
  13. คุกกี้ข้าวโอ๊ตซูกินีมะพร้าวช็อกโกแลตชิพ     ซูกินีนอกจากเอาไปทำเมนูสลัดแล้วยังเอามาทำคุกกี้ธัญพืชได้ด้วยนะคะ ขอแนะนำเมนูคุกกี้ข้าวโอ๊ตซูกินีมะพร้าวช็อกโกแลตชิพ ลองทำกินเพลิน ๆ ในวันหยุดนี้กันเลยจ้าส่วนผสม คุกกี้ข้าวโอ๊ตซูกินีมะพร้าวช็อกโกแลตชิพ     • น้ำมันมะพร้าว 1/4 ถ้วย     • น้ำตาลทรายแดง 1/2 ถ้วย     • น้ำตาลทราย 1/4 ถ้วย     • ไข่ไก่ 1 ฟอง     • กลิ่นวานิลลา 1 ช้อนชา     • ซูกินีขูดฝอย 1 ถ้วย     • เบกกิ้งโซดา 1 ช้อนชา     • เกลือ 1/2 ช้อนชา     • แป้งโฮลวีต 1 ถ้วย     • ข้าวโอ๊ตเต็มเมล็ด 2 ถ้วย     • ช็อกโกแลตชิพ 3/4 ถ้วย     • เกล็ดมะพร้าวอบแห้ง 1/2 ถ้วยวิธีทำคุกกี้ข้าวโอ๊ตซูกินีมะพร้าวช็อกโกแลตชิพ     1. เปิดเตาอบที่อุณหภูมิ 350 องศาฟาเรนไฮต์ และปูกระดาษรองอบที่ถาดอบ เตรียมไว้     2. ใส่น้ำมันมะพร้าว น้ำตาลทรายแดง และน้ำตาลทราย ตีผสมให้เข้ากัน      3. ใส่ไข่ไก่กับกลิ่นวานิลลา ตีผสมให้เข้ากัน ตามด้วยซูกินี ตีผสมให้เข้ากัน เทใส่ลงไปผสมกับเบกกิ้งโซดาและเกลือ ใส่แป้งโฮลวีต ข้าวโอ๊ต ช็อกโกแลตชิพ และมะพร้าวอบคนผสมให้เข้ากัน     4. ตักส่วนผสมคุกกี้วางลงถาดอบที่ปูกระดาษรองอบไว้แล้ว นำเข้าเตาอบประมาณ 10-12 นาทีหรือจนสุก
++++++++++++++++++++
  
  
  14. คุกกี้ข้าวโอ๊ตเนยถั่วช็อกโกแลต (ไม่อบ)     หลังจากกินคุกกี้อัลมอนด์สูตรไม่อบกันไปแล้วมาต่อกันที่เมนูคุกกี้ข้าวโอ๊ตเนยถั่วช็อกโกแลต สูตรทำง่าย ๆ ไม่ต้องใช้เตาอบ เคี่ยวส่วนผสมด้วยกระทะจนร้อน จากนั้นก็ตักเป็นทรงกลม พักไว้จนเย็น แค่นี้ก็เรียบร้อย ส่วนผสม คุกกี้ข้าวโอ๊ตเนยถั่วช็อกโกแลต     • เนยถั่วหรือเนยอัลมอนด์ 1 ถ้วย     • น้ำผึ้ง 3/4 ถ้วย     • น้ำมันมะพร้าว 1/2 ถ้วย     • กลิ่นวานิลลา 2 ช้อนชา     • ข้าวโอ๊ตบดละเอียด 3 ถ้วย     • ผงโกโก้ 6 ช้อนโต๊ะวิธีทำคุกกี้ข้าวโอ๊ตเนยถั่วช็อกโกแลต     1. ใส่เนยถั่ว น้ำผึ้ง และน้ำมันมะพร้าวลงในกระทะ คนผสมจนละลายเป็นเนื้อเดียวกัน ใส่กลิ่นวานิลลา ข้าวโอ๊ต และผงโกโก้ลงไปคนผสมจนเข้ากัน ปิดไฟ      2. ตักส่วนผสมคุกกี้วางลงถาดอบที่ปูกระดาษรองอบไว้แล้ว พักไว้จนเย็น      เพิ่งรู้ว่าคุกกี้ข้าวโอ๊ตสามารถใส่ผักสวนครัวอย่างแครอตหรือแม้กระทั่งใส่แอปเปิลได้ด้วย รวมถึงยังมีสูตรคุกกี้แบบไม่อบเอาใจคนไม่มีเตาอบด้วย เอาล่ะ… อย่ารีรอ เริ่มทำสูตรที่ชอบกันเลยจ้า
 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






14 สูตรคุกกี้ธัญพืช ขนมอร่อยทำง่ายได้สุขภาพเต็มชิ้น





อัปเดตล่าสุด 4 มกราคม 2565 เวลา 15:06:47
 210,820 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































