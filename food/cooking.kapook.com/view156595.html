




เมนูอาหารมังสวิรัติมื้อเที่ยง เมนูวีแกนง่าย ๆ อิ่มท้องอิ่มสุขภาพไร้เนื้อสัตว์











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






14 สูตรอาหารมังสวิรัติมื้อเที่ยง เมนูวีแกนง่าย ๆ อิ่มท้องอิ่มสุขภาพไร้เนื้อสัตว์




375,636อ่าน







0















        แบ่งปันสูตรอาหารเที่ยงเมนูมังสวิรัติ เมนูอาหารอร่อยปลอดเนื้อสัตว์ ใครก็ทำได้ อิ่มปากอิ่มท้องได้สุขภาพ         อาหารมังสวิรัติกินอะไรได้บ้าง ? สูตรอาหารมังสวิรัติไม่ได้มีแค่เมนูผักเพื่อสุขภาพเท่านั้น ยังมีเมนูอาหารเส้น เมนูซูชิ และเมนูมังสวิรัติอื่น ๆ อีกเพียบ กระปุกดอทคอมขอนำเสนอ 14 เมนูอาหารมังสวิรัติมื้อเที่ยง รวมสูตรอาหารมังสวิรัติหลากหลาย ไปจ่ายตลาดทำกินมื้อเที่ยงนี้กันเลย 






1. ข้าวมันเห็ดออรินจิ




     เมนูข้าวมันไก่ใส่ไอเดียแปลงร่างเป็นเมนูอาหารมังสวิรัติได้ด้วยนะคะ ขอแนะนำเมนูข้าวมันเห็ดออรินจิย่างซีอิ๊วญี่ปุ่น สูตรจาก นิตยสารแม่บ้าน ข้าวมันหอมกลิ่นกระเทียมกินคู่กับเห็ดออรินจิย่างซีอิ๊วญี่ปุ่น พ่วงน้ำซุปผักและน้ำจิ้มเต้าเจี้ยวพริกซอย ลองทำกินดูอร่อยแน่นอนค่ะส่วนผสม ข้าวมันเห็ดออรินจิ     • ข้าวเหนียว 1/2 ถ้วยตวง     • น้ำเปล่า     • ข้าวหอมมะลิเก่า 3 ถ้วยตวง     • น้ำมันพืช 1/4 ถ้วยตวง     • กระเทียมสับหยาบ 1 ช้อนโต๊ะ +1/2 ช้อนโต๊ะ     • เกลือป่นหยาบ 1+1/2 ช้อนชา     • น้ำซุปเห็ด 3+1/2 ถ้วย (ถึง 4 ถ้วยตวง)     • ผักชี (สำหรับแต่ง)     • แตงกวา (หั่นชิ้นบาง)ส่วนผสม เห็ดออรินจิย่างซีอิ๊วญี่ปุ่น     • เห็ดออรินจิ (หั่นชิ้นบาง) 150 กรัม     • ซีอิ๊วญี่ปุ่นส่วนผสม น้ำจิ้มข้าวมัน     • ซีอิ๊วขาว 3 ช้อนโต๊ะ     • ซีอิ๊วดำหวาน 1+1/2 ช้อนชา     • น้ำตาลทราย 2+1/2 ช้อนโต๊ะ     • น้ำส้มสายชู 2 ช้อนโต๊ะ     • กระเทียมสับละเอียด 1 ช้อนโต๊ะ     • ขิงสับละเอียด 2 ช้อนโต๊ะ     • พริกขี้หนูสีเขียวและสีแดงซอยหยาบ 6 เม็ด     • เต้าเจี้ยวและน้ำเต้าเจี้ยว 2 ช้อนโต๊ะ     • รากผักชีสับละเอียด 1-2 รากส่วนผสม น้ำซุปผักรวม     • รากผักชี 2 ราก     • กระเทียม 3 กลีบ     • พริกไทยขาวเม็ด 1/8 ช้อนชา     • น้ำซุปเห็ด 5-6 ถ้วยตวง     • ไช้เท้า (หั่นเต๋าขนาด 1x1 ซม.) 200 กรัม      • แครอต (หั่นเต๋าขนาด 1x1 ซม.) 100 กรัม     • เห็ดหอมแห้ง (แช่น้ำพอนิ่มหั่นเส้น) 5 ดอก     • ซีอิ๊วขาว 3 ช้อนโต๊ะ     • น้ำตาลทราย 1 ช้อนชา     • ต้นหอมซอย     • ขึ้นฉ่ายเด็ดเป็นใบ ๆวิธีทำเห็ดออรินจิย่างซีอิ๊วญี่ปุ่น     • ทาซีอิ๊วบาง ๆ บนเห็ดออรินจิแล้วนำไปย่างพอสุกเหลืองหอม เตรียมไว้วิธีทำน้ำจิ้มเต้าเจี้ยวพริกซอย     1. ใส่ซีอิ๊วขาว ซีอิ๊วดำหวาน น้ำตาลทราย และน้ำส้มสายชู ลงในภาชนะ ยกขึ้นตั้งไฟคนจนน้ำตาลละลาย ยกลงพักไว้ให้เย็น     2. ผสมกระเทียม ขิง พริกขี้หนู เต้าเจี้ยว น้ำเต้าเจี้ยว และรากผักชี เข้าด้วยกัน ใส่ส่วนผสมซีอิ๊วลงไปคนให้เข้ากัน พร้อมเสิร์ฟวิธีทำน้ำซุปผักรวม     1. โขลกรากผักชี กระเทียม และพริกไทย ให้ละเอียด เตรียมไว้     2. ใส่น้ำซุปเห็ดลงในหม้อ ยกขึ้นตั้งไฟพอน้ำเดือด ใส่ส่วนผสมที่โขลกไว้ลงไป ตามด้วยไช้เท้า แครอต และเห็ดหอม ต้มด้วยไฟอ่อนจนไช้เท้าสุกนุ่ม     3. ปรุงรสด้วยซีอิ๊วขาวและน้ำตาลทราย ชิมรสตามชอบ     4. ตักซุปใส่ถ้วย โรยต้นหอมและขึ้นฉ่าย จัดเสิร์ฟร้อน ๆ วิธีทำข้าวมันเห็ดออรินจิย่างซีอิ๊วญี่ปุ่น     1. แช่ข้าวเหนียวในน้ำเปล่าประมาณ 20-30 นาที      2. ซาวข้าวหอมมะลิให้สะอาด ใส่ตะแกรงรวมกับข้าวเหนียว พักให้สะเด็ดน้ำ     3. ตั้งกระทะใส่น้ำมันพืช ใส่กระเทียมลงเจียวให้หอมออกสีนวล ๆ ใส่ข้าวลงผัดให้ทั่ว โรยเกลือป่นลงในข้าวให้ทั่ว ผัดให้เข้ากัน ตักข้าวขึ้น     4. ใส่ข้าวที่ผัดไว้ลงในหม้อหุงข้าวไฟฟ้า เติมน้ำซุปเห็ดลงไป เกลี่ยให้ทั่ว ปิดฝาหม้อ หุงข้าวจนสุก     5. กลับข้าวก้นหม้อขึ้นมาคนให้เข้ากัน ตักใส่จาน ตกแต่งด้วยผักชี เสิร์ฟพร้อมกับเห็ดออรินจิย่างซีอิ๊วญี่ปุ่น น้ำจิ้มเต้าเจี้ยวพริกซอย แตงกวา และซุปผักรวม     + ดูวิธีทำเพิ่มเติมได้ที่ ข้าวมันเห็ดออรินจิย่างซีอิ๊วญี่ปุ่น จากเมนูฮิตสู่อาหารมังสวิรัติ
+-+-+-+-+-+-+-+-+-+ 



2. พาสต้าผัดผักย่างมังสวิรัติ 




     ใครมีพาสต้าจับมาต้มรอไว้เลยค่ะ เราจะเอามาทำเมนูพาสต้าผัดผักย่างมังสวิรัติ เส้นพาสต้าคลุกเคล้ากับซอสหอมแดง ใส่มะเขือม่วงย่างกับมะเขือเทศย่าง หรือจะใส่ผักอื่น ๆ ตามชอบก็ได้นะคะส่วนผสม พาสต้าผัดผักย่างมังสวิรัติ     • พาสต้าเกลียว หรือพาสต้าตามชอบ 450 กรัม     • มะเขือม่วง 2 ลูกเล็ก     • มะเขือเทศเชอร์รี 2 ลูกเล็ก     • ใบโหระพาสับ 3-4 ใบ     • น้ำมันมะกอก (สำหรับคลุกเส้นพาสต้า)     • หอมแดง 4 หัว     • น้ำมันมะกอก 1/4 ถ้วย     • น้ำเลมอน 2 ลูก     • ดิจองมัสตาร์ด 1 ช้อนโต๊ะ     • เกลือป่น     • พริกไทยวิธีทำพาสต้าผัดผักย่างมังสวิรัติ      1. สไลซ์มะเขือม่วง โรยน้ำมันมะกอก เกลือ และพริกไทย ลงไป นำไปย่างจนสุกทั้ง 2 ด้าน และนำมะเขือเทศไปย่างจนนุ่ม     2. ต้มเส้นพาสต้าตามวิธีทำที่ระบุข้างห่อ ตักขึ้นสะเด็ดน้ำ คลุกด้วยน้ำมันมะกอก เตรียมไว้     3. ใส่น้ำมันมะกอก 1/4 ถ้วย ลงในกระทะ ใช้ไฟกลางอ่อน รอจนน้ำมันร้อนใส่หอมแดงลงไป ผัดประมาณ 5 นาที หรือจนเปลี่ยนเป็นสีน้ำตาล ตักขึ้นมาใส่เครื่องปั่น เติมน้ำเลมอน ดิจองมัสตาร์ด เกลือ และพริกไทย ปั่นจนเนื้อเนียน     4. ใส่เส้นพาสต้าลงในอ่างผสม ใส่มะเขือม่วงย่าง มะเขือเทศย่าง ใบโหระพาสับ เทส่วนผสมซอสหอมแดงลงไปคนผสมให้เข้ากัน ตักใส่จาน 
+-+-+-+-+-+-+-+-+-+ 



3. ก๋วยเตี๋ยวต้มยำน้ำข้นมังสวิรัติ 


     เคยกินแต่ก๋วยเตี๋ยวมังสวิรัติรสจืดชืด ลองเพิ่มความแซ่บทำเป็นเมนูก๋วยเตี๋ยวต้มยำน้ำข้นมังสวิรัติน่าจะถูกปากกว่า สูตรจาก นิตยสารแม่บ้าน สูตรนี้ใส่เห็ดนางฟ้า แครอต และถั่วลันเตา แค่เห็นสีสันก็น้ำลายสอแล้วค่ะส่วนผสม ก๋วยเตี๋ยวต้มยำน้ำข้นมังสวิรัติ      • บะหมี่ไข่ 1 ก้อน     • นมสด 1/4 ถ้วยตวง     • น้ำเปล่า 1+1/2 ถ้วยตวง     • ข่าหั่นแว่น 5 แว่น     • ตะไคร้ทุบพอแตกหั่นแฉลบ 3 ต้น     • ใบมะกรูดฉีก 2 ใบ     • หอมแดงทุบพอแตก 3 หัว     • เห็ดนางฟ้าฉีก 50 กรัม     • แครอตกดเป็นดอก 4 ดอก     • ถั่วลันเตา 50 กรัม     • น้ำพริกเผาสูตรเจ 2 ช้อนโต๊ะ     • ซอสปรุงรส 1 ช้อนโต๊ะ     • เกลือป่นหยาบ 1/4 ช้อนชา     • น้ำมะนาว 2 ช้อนชา     • พริกขี้หนู 10 เม็ด     • ผักชีซอย 1/4 ถ้วยตวง     • น้ำเปล่าสำหรับลวกเส้นวิธีทำก๋วยเตี๋ยวต้มยำน้ำข้นมังสวิรัติ      1. ใส่นมสดและน้ำเปล่าลงในหม้อ ยกขึ้นตั้งไฟพอร้อน ใส่ข่า ตะไคร้ ใบมะกรูด และหอมแดง ลงต้มพอเดือด     2. ใส่เห็ดนางฟ้า แครอต และถั่วลันเตา ลงต้มสักครู่     3. ปรุงรสด้วยน้ำพริกเผาสูตรเจ ซอสปรุงรส และเกลือป่น พอเดือดยกลง ใส่น้ำมะนาว พริกขี้หนู และผักชี คนพอเข้ากัน เตรียมไว้     4. ลวกเส้นบะหมี่ในน้ำเดือดจนสุก สะบัดให้แห้ง นำใส่ชาม นำส่วนผสมในข้อที่ 3 ราดลงบนเส้นบะหมี่ไข่ จัดเสิร์ฟ     + ดูวิธีทำเพิ่มเติมได้ที่ ก๋วยเตี๋ยวต้มยำน้ำข้นมังสวิรัติ ไร้เนื้อสัตว์รสจัดจ้าน
+-+-+-+-+-+-+-+-+-+ 

4. สปาเกตตีผัดฟักทองผักโขม




     เมนูสปาเกตตีก็จับมาทำอาหารมังสวิรัติได้นะคะ ขอยกตัวอย่างเมนูสปาเกตตีผัดฟักทองผักโขม จานนี้ทำง่ายและอร่อย ใส่ผักเยอะ ๆ ตามชอบเลยจ้าส่วนผสม สปาเกตตีผัดฟักทองผักโขม     • เส้นสปาเกตตีลวกสุก 200 กรัม     • น้ำมันมะกอก 3 ช้อนโต๊ะ     • กระเทียมสับ 2-3 กลีบ     • ฟักบัตเตอร์นัท 2 ถ้วย     • ปวยเล้ง 100 กรัม     • พริกป่น 1/2-1 ช้อนชา     • น้ำเลมอนกับผิวเลมอนขูด 1/2 ลูก     • เกลือป่น     • พริกไทย     • วอลนัทสับ 30 กรัมวิธีทำสปาเกตตีผัดฟักทองผักโขม     1. พรมน้ำมันมะกอกประมาณ 1 ช้อนโต๊ะ ลงบนฟักบัตเตอร์นัท ตามด้วยเกลือป่น นำไปอบที่อุณหภูมิ 225 องศาเซลเซียส ประมาณ 40-50 นาที หรือจนสุกนิ่ม แบ่งครึ่งหนึ่งเอาไปปั่นจนละเอียด      2. ใส่น้ำมันมะกอกที่เหลืออีก 2 ช้อนโต๊ะ ลงในกระทะใช้ไฟกลางอ่อน ตามด้วยกระเทียมกับพริกป่น ผัดสักครู่ ใส่ฟักบัตเตอร์นัทลงไปผัดจนเข้ากัน     3. ใส่เส้นสปาเกตตีกับผักโขม ปรุงรสด้วยน้ำเลมอน เกลือป่น พริกไทย ตักใส่จาน โรยถั่ววอลนัทกับเลมอนขูด
+-+-+-+-+-+-+-+-+-+ 

5. ขนมจีนพะแนงเห็ด


     เส้นขนมจีนกับแกงไทยก็เข้ากันนะคะ สำหรับคนกินอาหารมังสวิรัติขอแนะนำให้กินคู่กับพะแนงเห็ด สูตรจาก นิตยสารแม่บ้าน ใช้เห็ดแทนเนื้อสัตว์ เพิ่มความกรุบจากหน่อไม้ฝรั่ง จานเดียวคงไม่พอส่วนผสม ขนมจีนพะแนงเห็ด     • น้ำพริกแกงพะแนง 2+1/2 ช้อนโต๊ะ     • น้ำมันพืช 1 ช้อนโต๊ะ     • หัวกะทิ 1/4 ถ้วยตวง     • กะทิเข้มข้นปานกลาง 1+1/2 ถ้วยตวง     • เห็ดฟาง (ผ่าครึ่งดอก) 100 กรัม     • เห็ดออรินจิ (หั่นเป็นชิ้น) 50 กรัม     • หน่อไม้ฝรั่ง (หั่นเป็นท่อน) 50 กรัม     • น้ำตาลปี๊บ 1 ช้อนโต๊ะ     • ซีอิ๊วขาว 1+1/2 ช้อนโต๊ะ     • ใบโหระพา 1/2 ถ้วยตวง     • พริกชี้ฟ้าสีแดง (หั่นเฉียง) 1 เม็ด     • ขนมจีนสีต่าง ๆ ตามชอบวิธีทำขนมจีนพะแนงเห็ด     1. ตั้งกระทะใส่น้ำมันพืช พอร้อนใส่น้ำพริกแกงพะแนงลงไปผัดพอหอม แล้วค่อย ๆ ใส่หัวกะทิลงไปผัดจนแตกมัน     2. เติมกะทิ เห็ดออรินจิ เห็ดฟาง และหน่อไม้ฝรั่ง ลงไปผัด ปรุงรสด้วยน้ำตาลปี๊บและซีอิ๊วขาว     3. ใส่พริกชี้ฟ้าและใบโหระพาลงไปคนให้เข้ากัน ตักใส่ถ้วย จัดเสิร์ฟพร้อมขนมจีนสีต่าง ๆ     + ดูวิธีทำเพิ่มเติมได้ที่ ขนมจีนพะแนงเห็ด เมนูมังสวิรัติแบบไทย ๆ ไม่จืดชืด
+-+-+-+-+-+-+-+-+-+ 

6. ราดหน้าเต้าหู้น้ำแดง 


      เมนูเต้าหู้ทอดก็กินจนเอียน จับมาทำเมนูราดหน้าก็เหมาะนะคะ ขอแนะนำเมนูราดหน้าเต้าหู้น้ำแดง สูตรจาก นิตยสารแม่บ้าน สูตรน้ำราดมีกลิ่นหอมจากผงกะหรี่ ใส่เครื่องเคราแน่น ส่วนผสม ราดหน้าเต้าหู้น้ำแดง     • ก๋วยเตี๋ยวเส้นใหญ่ 150 กรัม     • ซีอิ๊วดำหวาน 1 ช้อนชา     • เต้าหู้ถั่วเหลืองหั่นชิ้น 1 หลอด     • กระเทียมสับ 2 ช้อนชา     • หอมหัวใหญ่หั่นเต๋า 2 ช้อนโต๊ะ     • ผงกะหรี่ 1 ช้อนชา     • มะเขือเทศหั่นเต๋า 2 ช้อนโต๊ะ     • เห็ดฟาง 3 ดอก     • เห็ดชิเมจิ 30 กรัม     • น้ำซุปผัก 3/4 ถ้วยตวง     • ซอสเห็ดหอม 1 ช้อนโต๊ะ     • น้ำตาลทราย 1/2 ช้อนชา     • ซีอิ๊วขาว 1 ช้อนชา     • ซอสปรุงรส 1 ช้อนชา     • แป้งมันสำปะหลังผสมน้ำเปล่าเล็กน้อย     • ขึ้นฉ่ายหั่นท่อนสั้น ๆ 2 ช้อนโต๊ะ     • น้ำมันพืชวิธีทำราดหน้าเต้าหู้น้ำแดง     1. นำก๋วยเตี๋ยวเส้นใหญ่คลุกเคล้าซีอิ๊วดำหวาน ใส่ลงผัดในกระทะพอหอม ใส่จานเตรียมไว้     2. ตั้งกระทะใส่น้ำมันพืชเล็กน้อย พอน้ำมันร้อนใส่เต้าหู้ถั่วเหลืองลงจี่จนสุกเหลือง ตักขึ้น เติมน้ำมันพืชอีก 1 ช้อนโต๊ะ ใส่กระเทียมลงผัดพอหอม ใส่หอมหัวใหญ่ลงผัดจนสุกใส ใส่ผงกะหรี่ลงผัดพอหอม     3. ใส่มะเขือเทศ เห็ดฟาง และเห็ดชิเมจิ ผัดพอสุก เติมน้ำซุปผัก ปรุงรสด้วยซอสเห็ดหอม น้ำตาลทราย ซีอิ๊วขาว และซอสปรุงรส พอเดือดเติมแป้งมัน คนจนสุกข้นเล็กน้อย ใส่ขึ้นฉ่าย ตักราดบนเส้นใหญ่ที่เตรียมไว้ จัดเสิร์ฟ     + ดูวิธีทำเพิ่มเติมได้ที่ ราดหน้าเต้าหู้น้ำแดง เมนูมังสวิรัติจากเต้าหู้หน้าตาดีชวนหิว
+-+-+-+-+-+-+-+-+-+ 

7. ก๋วยเตี๋ยวเห็ดซุปไข่


     อยากกินเมนูก๋วยเตี๋ยวซดง่าย ๆ คล่องคอ ต้องนี่เลยค่ะ ขอแนะนำเมนูก๋วยเตี๋ยวเห็ดซุปไข่ สูตรจาก นิตยสารแม่บ้าน จุดเด่นคือ ใช้เส้นโซบะแทนเส้นก๋วยเตี๋ยวทั่วไป กินคู่กับเห็ดและไข่ลวก ส่วนผสม ก๋วยเตี๋ยวเห็ดซุปไข่     • น้ำเปล่า 4 ถ้วยตวง     • ซุปก้อนรสเห็ด 1 ก้อน     • เห็ดต่าง ๆ ตามชอบ น้ำหนักรวม 100 กรัม     • เกลือป่นหยาบ 1/2 ช้อนชา     • ซีอิ๊วขาว 1 ช้อนชา     • เส้นโซบะ 200 กรัม     • ไข่ไก่ 2 ฟอง     • น้ำส้มสายชู 2 ช้อนโต๊ะ     • น้ำเปล่าสำหรับลวก     • ผักชี     • ต้นหอมวิธีทำก๋วยเตี๋ยวเห็ดซุปไข่     1. ต้มน้ำเปล่าพอเดือด ใส่ซุปก้อนรสเห็ดลงไปพอละลาย ใส่เห็ดต่าง ๆ ลงไป ตามด้วยเกลือป่นและซีอิ๊วขาว เคี่ยวด้วยไฟอ่อนประมาณ 10 นาที     2. ลวกเส้นโซบะในน้ำเดือดพอสุก จัดใส่ชาม เตรียมไว้     3. ต้มน้ำเปล่าพอเดือด เติมน้ำส้มสายชู คนให้เข้ากัน ตอกไข่ไก่ลงลวกพอสุก ตักขึ้น วางบนเส้นโซบะ ตักน้ำซุปราด โรยต้นหอมและผักชี จัดเสิร์ฟ     + ดูวิธีทำเพิ่มเติมได้ที่ ก๋วยเตี๋ยวเห็ดซุปไข่ เมนูมังสวิรัติซดร้อน ๆ อร่อยมีประโยชน์
+-+-+-+-+-+-+-+-+-+

8. ซูชิมังสวิรัติ 




     เกิดมาไม่เคยลองเมนูซูชิมังสวิรัติ อยากให้ลองจัดสักครั้ง กินง่าย ๆ ได้อรรถรสแบบญี่ปุ่นแต่ไร้เนื้อสัตว์แน่นอนส่วนผสม ซูชิมังสวิรัติ     • ข้าวญี่ปุ่นหุงสุก 1 ถ้วย     • น้ำเลมอน 1/2 ถ้วย (หรือน้ำส้มสายชูหมัก)     • ขิงขูด 1/4 ช้อนชา     • แครอตซอย 3/4 ถ้วย     • ซูกินีสไลซ์ 1/2 ลูก     • ต้นหอมซอย 1 ต้น     • สาหร่ายโนริ 1-2 แผ่นวิธีทำซูชิมังสวิรัติ     1. ใส่น้ำเลมอนลงไปคลุกเคล้ากับข้าวญี่ปุ่นจนทั่ว และหั่นสาหร่ายโนริเป็นชิ้นตามชอบ      2. ตักข้าวญี่ปุ่นลงในขวดโหล ตามด้วยผักที่เตรียมไว้ แต่งหน้าด้วยผักตามชอบและสาหร่าย
+-+-+-+-+-+-+-+-+-+ 



9. เต้าหู้ไข่ลูกเขย


     อยากกินเมนูไข่ลูกเขยแต่ไข่ดันหมด จับเต้าหู้มาแปลงร่างกินพอหายอยากได้นะคะ ขอแนะนำเมนูเต้าหู้ไข่ลูกเขย สูตรจาก นิตยสารแม่บ้าน จับเต้าหู้ไปทอดจนกรอบ ราดด้วยน้ำซอสไข่ลูกเขย ดูหน้าตาน่ากินเหมือนกันเนอะส่วนผสม เต้าหู้ไข่ลูกเขย     • รากผักชี 2 ราก     • กระเทียม 5 กลีบ     • พริกไทยเม็ด 1/2 ช้อนชา     • เต้าหู้ไข่ (หั่นชิ้น) 2 หลอด     • เต้าหู้สีขาวชนิดแข็ง (หั่นชิ้น) 250 กรัม     • แป้งสาลีอเนกประสงค์ (สำหรับคลุก)     • น้ำมันพืช (สำหรับทอด)     • น้ำมันพืช 1 ช้อนโต๊ะ     • น้ำตาลปี๊บ 3 ช้อนโต๊ะ     • ซีอิ๊วขาว 2 ช้อนโต๊ะ     • น้ำส้มสายชูู 2 ช้อนโต๊ะ     • ผักชี      • พริกขี้หนูแห้งทอด วิธีทำเต้าหู้ไข่ลูกเขย     1. โขลกรากผักชี กระเทียม และพริกไทย ให้ละเอียด     2. นำเต้าหู้ไข่คลุกแป้งสาลี 
ใส่ลงทอดในน้ำมันพืชร้อนไฟปานกลางจนเหลืองสวยทั้ง 2 ด้าน 
ตักขึ้นพักไว้ให้สะเด็ดน้ำมัน และใส่เต้าหู้ขาวลงทอดจนสุกเหลืองทั้ง 2 ด้าน
 ตักขึ้นพักไว้ให้สะเด็ดน้ำมัน จัดใส่จาน     3. 
ตั้งกระทะใส่น้ำมันพืช 1 ช้อนโต๊ะ 
พอน้ำมันร้อนใส่เครื่องที่โขลกไว้ลงผัดพอหอม ปรุงรสด้วยน้ำตาลปี๊บ 
ซีอิ๊วขาว และน้ำส้มสายชู เคี่ยวพอเข้ากัน ปิดไฟ     4. ตักส่วนผสมซอสราดบนเต้าหู้ที่ทอดไว้ โรยผักชีและพริกขี้หนูแห้งทอด จัดเสิร์ฟ     + ดูวิธีทำเพิ่มเติมได้ที่ เต้าหู้ไข่ลูกเขย แค่คิดนอกกรอบความอร่อยก็เปลี่ยน
+-+-+-+-+-+-+-+-+-+ 



10. เบอร์ริโตไส้ถั่วมังสวิรัติ 





    
 ว้าว ! อาหารเม็กซิกันดัดแปลงเป็นอาหารมังสวิรัติได้ด้วย 
ขอแนะนำเมนูเบอร์ริโตไส้ถั่วมังสวิรัติ แป้งตอร์ตีญ่าสอดไส้ถั่วกับเครื่องเม็กซิกัน มาพร้อมกับซาวร์ครีมเจ 
ขอลองสักครั้ง
ส่วนผสม เบอร์ริโตไส้ถั่วมังสวิรัติ     • แผ่นแป้งตอร์ตีญ่าโฮลวีต 6 แผ่น     • กระเทียมสับ 2 กลีบ (ใส่หรือไม่ใส่ก็ได้)     • พริกป่น 1/2 ช้อนชา     • ถั่วแดงหรือถั่วดำ 400 กรัม (ล้างและพักให้สะเด็ดน้ำ)     • ใบผักกาดหอม      • มะเขือเทศหั่นเต๋า 1 ลูก     • ต้นหอมสับ 2 ต้น     • ซัลซา     • ชีสเจขูดส่วนผสม ซาวร์ครีม     • เม็ดมะม่วงหิมพานต์ดิบ 50 กรัม (แช่น้ำทิ้งไว้ประมาณ 1 ชั่วโมง หรือข้ามคืน)     • น้ำเลมอน      • นมอัลมอนด์ 60 มิลลิลิตรวิธีทำเบอร์ริโตไส้ถั่วมังสวิรัติ     1. เปิดเตาอบที่อุณหภูมิ 200 องศาเซลเซียส และห่อแป้งตอร์ตีญ่าด้วยฟอยล์ นำไปอบประมาณ 15 นาที     2. ตั้งกระทะใช้ไฟปานกลาง ใส่กระเทียม เติมน้ำเล็กน้อย ผัดประมาณ 1 นาที 
เติมพริกป่นและถั่วแดงหรือถั่วดำ เติมน้ำประมาณ 1/4 ถ้วย 
รอจนกระทั่งถั่วสุกนิ่ม ใช้ส้อมบดถั่วให้ละเอียด     3. ทำซาวร์ครีม โดยนำส่วนผสมทุกอย่างใส่ลงในเครื่องปั่น ปั่นจนละเอียด     4. ตักถั่วบดประมาณ 3 ช้อนโต๊ะ ใส่บนแผ่นแป้งตอร์ตีญ่า 
ตามด้วยใบผักกาดหอม มะเขือเทศ ซัลซา ชีสเจ และซาวร์ครีม ม้วนให้สวยงาม 
จัดเสิร์ฟ
+-+-+-+-+-+-+-+-+-+ 



11. เต้าหู้ยัดไส้เห็ดปรุงรส 


     ขอบายเมนูเต้าหู้นึ่งซีอิ๊วหน้าตาธรรมดา จับมายัดไส้เห็ดลงไปดูน่ากินกว่า สูตรจาก นิตยสารแม่บ้าน จับเห็ดผสมกับวุ้นเส้น นำไปสอดไส้เต้าหู้ กินกับข้าวร้อน ๆ อร่อยสุดยอดส่วนผสม เต้าหู้ยัดไส้เห็ดปรุงรส     • เต้าหู้คินุหั่นชิ้น 10 ชิ้น     • เห็ดฟางสับหยาบ 100 กรัม     • เห็ดหูหนูดำซอยเป็นเส้น 50 กรัม     • วุ้นเส้นแช่น้ำพอนุ่มหั่นท่อน 30 กรัม     • เกลือป่น 1/4 ช้อนชา     • น้ำตาลทราย 1/2 ช้อนชา     • หอมหัวใหญ่สับ 2 ช้อนโต๊ะ     • รากผักชี 2 ราก     • กระเทียม 3 กลีบ     • พริกไทยป่น 1/4 ช้อนชา     • ขึ้นฉ่ายซอย 1 ช้อนโต๊ะ     • ไข่ไก่ 1 ฟอง     • แป้งข้าวโพด 2 ช้อนโต๊ะ     • ผักชีส่วนผสม ซอสเปรี้ยวหวาน     • ซอสมะเขือเทศ 3 ช้อนโต๊ะ     • ซอสพริก 1 ช้อนโต๊ะ     • ซอสเห็ดหอม 1 ช้อนโต๊ะ     • ซอสปรุงรส 1 ช้อนชา     • น้ำตาลทราย 1 ช้อนโต๊ะ     • น้ำเปล่า 3 ช้อนโต๊ะ     • มะเขือเทศสับ 1/2 ถ้วยตวง     • หอมหัวใหญ่สับ 1/4 ถ้วยตวง     • กระเทียมสับ 1 ช้อนชาวิธีทำเต้าหู้ยัดไส้เห็ดปรุงรส     1. โขลกรากผักชี กระเทียม และพริกไทย ให้ละเอียด     2. ผสมเห็ดฟางและเห็ดหูหนู บีบน้ำออกให้แห้ง ใส่วุ้นเส้น หอมหัวใหญ่ 
ขึ้นฉ่าย เครื่องโขลก เกลือป่น และน้ำตาลทราย คลุกเคล้าให้เข้ากัน     3. เติมแป้งข้าวโพดและไข่ไก่ นวดให้กัน ตักใส่บนเต้าหู้ 
ประกบด้วยเต้าหู้อีกแผ่น กดเบา ๆ ให้ติดกัน นำขึ้นนึ่งด้วยไฟแรงประมาณ 7 
นาที หรือจนสุก ยกลงจัดใส่จาน ตกแต่งด้วยผักชี     4. ผสมส่วนผสมซอสทั้งหมด ยกขึ้นตั้งไฟเคี่ยวพอข้น ยกลงจัดเสิร์ฟพร้อมเต้าหู้ยัดไส้นึ่ง     + ดูวิธีทำเพิ่มเติมได้ที่ เต้าหู้ยัดไส้เห็ดปรุงรส อาหารมังสวิรัติได้สุขภาพ
+-+-+-+-+-+-+-+-+-+ 



12. ไข่ตุ๋นมะระ 


     ไข่ตุ๋นสุดอร่อยกินบ่อยก็ไม่เบื่อ แต่ถ้าเพิ่มไอเดียจับใส่มะระก็ดูน่ากินอีกเยอะ ขอแนะนำเมนูไข่ตุ๋นมะระ สูตรจาก นิตยสารแม่บ้าน มะระอัดแน่นไปด้วยไข่เนื้อนุ่ม โรยกระเทียมเจียวไปหน่อย อูย... ขอสักชิ้นเถอะส่วนผสม ไข่ตุ๋นมะระ     • ไข่ไก่ 4 ฟอง     • มะระหั่นท่อนยาว 3 นิ้ว จำนวน 1 ลูก     • น้ำซุปผัก 1/2 ถ้วยตวง     • ซีอิ๊วขาว 2 ช้อนชา     • พริกไทยป่น 1/4 ช้อนชา     • กระเทียมเจียว 2 ช้อนชา     • น้ำเปล่าวิธีทำไข่ตุ๋นมะระ     1. คว้านไส้มะระออกให้หมด ขยำด้วยเกลือป่นสักครู่ เติมน้ำเปล่า แช่ไว้ประมาณ 30 นาที     2. ตอกไข่ไก่ตีพอแตก เติมน้ำซุปผัก ซีอิ๊วขาว และพริกไทยป่น ตีให้เข้ากัน จากนั้นกรองด้วยกระชอน     3. ห่อมะระด้วยแผ่นอะลูมิเนียมฟอยล์ เทไข่ที่ผสมไว้ให้เต็ม 
นำขึ้นนึ่งในน้ำร้อน (แต่ไม่เดือด) ประมาณ 30 นาที หรือจนสุก ยกลง 
โรยกระเทียมเจียว จัดเสิร์ฟ     + ดูวิธีทำเพิ่มเติมได้ที่ ไข่ตุ๋นมะระ อาหารมังสวิรัติได้สุขภาพ
+-+-+-+-+-+-+-+-+-+ 

13. สลัดเต้าหู้ย่างมังสวิรัติ 




    
 และแล้วก็ถึงเมนูสลัดที่สาว ๆ รอคอย ขอแนะนำเมนูสลัดเต้าหู้ย่างมังสวิรัติ จับเต้าหู้ไปย่างคลุกเคล้ากับผักสลัดและน้ำสลัดแอปริคอต 
ดูอร่อยมีคุณค่าจริง ๆ นะขอบอกส่วนผสม น้ำสลัด     • แอปริคอตอบแห้ง 8 ลูก      • น้ำส้มสายชู 2 ช้อนโต๊ะ     • น้ำมันงา 1 ช้อนโต๊ะ     • นิวทริชั่นแนล ยีสต์ (nutritional yeast) 1 ช้อนโต๊ะ     • ขิงอบแห้ง 1/4 ช้อนชา     • น้ำเปล่า 1-1+1/4 ถ้วย     • เกลือ     • พริกไทยส่วนผสม สลัดเต้าหู้     • เต้าหู้เหลืองย่างหั่นเต๋า 1 ก้อน     • ผักสลัดตามชอบ 5-6 กำมือ     • ซูกินีสับ 1/2 ลูก     • แอปริคอตสับ 1 ถ้วย     • ถั่วงอก 1 ถ้วยวิธีทำสลัดเต้าหู้ย่างมังสวิรัติ     1. ทำน้ำสลัด โดยนำแอปริคอตต้มในน้ำเดือดประมาณ 15 นาที ตักขึ้นมาสะเด็ดน้ำ      2. ใส่แอปริคอตและส่วนผสมอื่น ๆ ใส่ลงในเครื่องปั่น ปั่นจนละเอียด     3. นำส่วนผสมสลัดใส่ชาม ราดน้ำสลัดลงไป
+-+-+-+-+-+-+-+-+-+ 



14. พล่าเต้าหู้กรอบ


     สำหรับใครที่ชอบความแซ่บอยากให้ลองทำเมนูพล่าเต้าหู้กรอบ สูตรจาก นิตยสารแม่บ้าน จับเต้าหู้ทอดกรอบคลุกเคล้ากับเครื่องพล่า อร่อยจี๊ดโดนใจส่วนผสม พล่าเต้าหู้กรอบ     • เต้าหู้ (หั่นชิ้นเต๋าทอดพอกรอบ) 200 กรัม     • ขิงอ่อนซอย 1/4 ถ้วยตวง     • หอมแดงซอย 2 ช้อนโต๊ะ     • ใบมะกรูดซอย 2 ช้อนโต๊ะ     • ตะไคร้ซอย 1/4 ถ้วยตวง     • แครอตซอย 1/4 ถ้วยตวง     • ผักชีฝรั่งซอย 2 ช้อนโต๊ะ     • ผักชีเด็ดใบ 1/4 ถ้วยตวง     • พริกขี้หนูซอย 1 ช้อนโต๊ะ     • เมล็ดมะม่วงหิมพานต์ทอดกรอบ 2 ช้อนโต๊ะส่วนผสม น้ำปรุงรส     • น้ำตาลปี๊บ 2 ช้อนโต๊ะ     • น้ำมะขามเปียกต้มสุก 2 ช้อนโต๊ะ     • เกลือป่น 1+1/2 ช้อนชา     • น้ำเปล่า 1 ช้อนโต๊ะ     • น้ำมะนาว 2 ช้อนโต๊ะวิธีทำน้ำปรุงรส     • ผสมส่วนผสมทั้งหมด คนให้ละลายเข้ากันวิธีทำพล่าเต้าหู้กรอบ     • เคล้าส่วนผสมทั้งหมดให้เข้ากัน ใส่น้ำปรุงรส ตักใส่ภาชนะ พร้อมเสิร์ฟ     + ดูวิธีทำเพิ่มเติมได้ที่ พล่าเต้าหู้กรอบ ครบเครื่องสมุนไพรไร้เนื้อสัตว์ อิ่มไม่อ้วน
    
 ไม่เคยนึกอยากกินอาหารมังสวิรัติเลยนะเนี่ย 
แต่พอมาเจอเมนูอาหารมังสวิรัติด้านบนแล้วเกิดเปลี่ยนใจ 
เพราะแต่ละเมนูหน้าตาดีงาม ดูอร่อย ทำง่าย เที่ยงนี้อิ่มแน่นอน 


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






14 สูตรอาหารมังสวิรัติมื้อเที่ยง เมนูวีแกนง่าย ๆ อิ่มท้องอิ่มสุขภาพไร้เนื้อสัตว์





อัปเดตล่าสุด 9 กุมภาพันธ์ 2565 เวลา 14:39:17
 375,636 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































