




ผักอบกรอบ อาหารว่างเคี้ยวเล่นใครก็ทำได้

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เมนูอาหารอื่นๆ












7 เมนูผักอบกรอบ อร่อยมีประโยชน์ทำตามได้





133,300อ่าน














0












          ตกบ่ายทีไรปากว่างต้องหาอะไรมาเคี้ยวใช่ไหม ? หากติดนิสัยเป็นคนกินจุบจิบ นี่เลยเมนูผักอบกรอบ จับผักมาแปรรูปเป็นขนม รับรองทั้งอร่อยและไม่อ้วนด้วย   











          จากที่เคยกินขนม ไม่ว่าจะเป็นเค้กหรือคุกกี้แก้หิว แม้จะอร่อยแต่สำหรับคนกลัวอ้วนคงไม่เหมาะ กระปุกดอทคอมขอนำเสนอวิธีทำผักอบกรอบ เช่น ซูกินีอบกรอบ มันหวานอบกรอบ แครอตอบกรอบ เป็นต้น ใครอยากลองทำกินเอง ลองมาดูว่าอุปกรณ์ที่จะใช้ทำผักอบกรอบมีอะไรบ้าง ถ้าใครมีพร้อมก็ลุยกันได้เลยจ้า 

อุปกรณ์ทำผักอบกรอบมีอะไรบ้าง ?

             ใครที่อยากทำผักอบกรอบกินเพลิน ๆ ลองมาดูอุปกรณ์สำคัญ
1. เตาอบหรือเครื่องอบผัก-ผลไม้แห้ง

             เตาอบเป็นอุปกรณ์หลัก ๆ ที่ต้องมีในการทำผักอบกรอบเลยก็ว่าได้ โดยเฉพาะถ้าทำกินเองที่บ้านใช้ขนาดกะทัดรัด ราคาหลักพัน นอกจากนี้ยังทำของคาว เค้ก และเบเกอรี่ได้ด้วย แต่ถ้าใครอยากซื้อเครื่องอบมาใช้เฉพาะเพื่ออบผักโดยตรงก็ตามสะดวก นอกจากอบผักได้แล้วยังอบผลไม้ หรืออบเครื่องเทศและเนื้อสัตว์ต่าง ๆ ได้ด้วย สามารถบรรจุผักที่ต้องการอบได้ตามขนาดของเครื่อง มีปุ่มเปิด-ปิดและมีสัญญาณไฟขณะที่เครื่องทำงานอยู่ ปรับระดับความร้อนได้
2. มีดหั่นผักหรือที่สไลซ์








             สำหรับการทำผักอบกรอบอุปกรณ์ที่ต้องมีก็คือมีดปอกหรือมีดหั่นผัก ซึ่งจะใช้ในการปอกเปลือกผักหรือหั่นสไลซ์ผักให้เป็นชิ้นหรือแผ่นบางก็ได้เช่นกัน ถ้าใครไม่ถนัดใช้มีดหั่นหรือกลัวหั่นแล้วชิ้นไม่บางตามต้องการ ลองหาที่สไลซ์หรือเครื่องสไลซ์มาใช้ดูนะคะ 
เมนูผักอบกรอบ


1. ซูกินีอบกรอบ








             เริ่มกันที่ซูกินีอบกรอบ สูตรนี้ใส่ผงกระเทียมเพิ่มความหอม ใส่ความเค็มของเกลือลงไปด้วย อบจนกรอบ เก็บไว้กินได้นาน
ส่วนผสม ซูกินีอบกรอบ


ซูกินี 4 ลูกเล็ก
ยีสต์ 1 ช้อนชา
เกลือ 1/2 ช้อนชา
ผงกระเทียม 1/2 ช้อนชา


วิธีทำซูกินีอบกรอบ

     1. สไลซ์ซูกินีเป็นแผ่นบาง เตรียมไว้
     2. ผสมยีสต์ เกลือ และผงกระเทียม จนเข้ากัน ใส่ซูกินีอบแห้งลงไป คนผสมจนเข้ากัน 
     3. นำเข้าเครื่องอบผลไม้แห้งที่อุณหภูมิ 135 องศาฟาเรนไฮต์ หรือประมาณ 60 องศาเซลเซียส ประมาณ 6 ชั่วโมง หรือขึ้นอยู่กับขนาดของซูกินีด้วย

2. มันหวานอบกรอบ








             มันหวานต้มกินบ่อยจนเอียน ลองจับมาอบกรอบกันดีไหม สูตรนี้ใส่เครื่องปรุงกลิ่นหอม เพิ่มความเค็มจากเกลือด้วย
ส่วนผสม มันหวานอบกรอบ


มันหวาน 450 กรัม
น้ำมันอะโวคาโด 4 ช้อนโต๊ะ
หอมใหญ่อบแห้ง 2 ช้อนโต๊ะ
กระเทียมอบแห้ง 2 ช้อนโต๊ะ
ต้นหอมอบแห้ง 2 ช้อนโต๊ะ
เกลือ 1 ช้อนชา


วิธีทำมันหวานอบกรอบ

     1. เปิดเตาอบที่อุณหภูมิ 400 องศาฟาเรนไฮต์ หรือประมาณ 200 องศาเซลเซียส และวางกระดาษรองอบที่ถาดอบ เตรียมไว้
     2. ล้างทำความสะอาดมันหวานและสไลซ์เป็นแผ่นบาง หรือเป็นแท่ง วางลงบนถาดรองอบที่เตรียมไว้ โรยน้ำมันอะโวคาโด ประมาณ 2 ช้อนโต๊ะ โรยส่วนผสมที่เหลือลงไปส่วนหนึ่ง นำไปอบประมาณ 10 นาที นำออกมา พลิกกลับด้านและโรยส่วนผสมที่เหลือลงไป นำเข้าไปอบอีก 10 นาที จัดเสิร์ฟ

3. แครอตอบกรอบ








             ถ้าเอียนกับส้มตำแครอตหรือแครอตผัดไข่ จับมาอบกรอบกับเครื่องปรุงรสตามชอบ หรือแค่ใส่เกลือก็อร่อยแล้วค่ะ
ส่วนผสม แครอตอบกรอบ


แครอต 900 กรัม
น้ำมันมะกอก 1/4 ถ้วย
เกลือ 1 ช้อนโต๊ะ
ยี่หร่าป่น 1 ช้อนชา
ผงอบเชย 1 ช้อนชา


วิธีทำแครอตอบกรอบ

     1. เปิดเตาอบที่อุณหภูมิ 400 องศาฟาเรนไฮต์ หรือประมาณ 200 องศาเซลเซียส และวางกระดาษรองอบที่ถาดอบ เตรียมไว้ 
     2. ปอกเปลือกแครอต สไลซ์แครอตเป็นแผ่นตามชอบ ใส่ลงในอ่างผสม ใส่น้ำมัน เกลือ ยี่หร่าป่น และผงอบเชย ใส่ถาดอบที่เตรียมไว้ นำเข้าไปอบที่ 12-15 นาที นำออกมาพลิกกลับด้าน นำไปอบอีก 5-8 นาที หรือจนกรอบ

4. ฟักทองอบกรอบ








          ฟักทองเหลือ ๆ จับมาทำฟักทองอบกรอบ สีเหลืองสวยรสเค็มนิด ๆ จากเกลือ เพิ่มผงอบเชยกลิ่นหอม หรือใครจะกินรสธรรมชาติไม่ปรุงแต่งเพิ่มเติมก็ได้เช่นกันค่ะ

ส่วนผสม ฟักทองอบกรอบ


ฟักทอง
เกลือ
ผงอบเชย


วิธีทำฟักทองอบกรอบ

     1. เปิดเตาอบที่อุณหภูมิ 200 องศาฟาเรนไฮต์ หรือประมาณ 100 องศาเซลเซียส และวางกระดาษรองอบที่ถาดอบ เตรียมไว้
     2. ปอกเปลือกฟักทองแล้วสไลซ์เป็นแผ่นบาง นำไปวางบนถาดอบที่เตรียมไว้ นำเข้าเตาอบประมาณ 25-30 นาที นำออกมาโรยเกลือและผงอบเชยตามชอบ

5. กระเจี๊ยบอบกรอบ








             ถ้ากระเจี๊ยบต้มจิ้มน้ำพริกไม่ใช่แนว ลองจับมาทำกระเจี๊ยบอบกรอบใส่เกลือและพริกไทยหน่อยดีไหม กินไม่หมดใส่กล่องปิดฝาเก็บไว้กินวนไปได้เลยค่ะ
ส่วนผสม กระเจี๊ยบอบกรอบ


กระเจี๊ยบเขียว 250 กรัม
น้ำมันมะกอก 1 ช้อนโต๊ะ
เกลือ เล็กน้อย
พริกไทยป่น


วิธีทำกระเจี๊ยบอบกรอบ

     1. ตั้งเตาอบที่อุณหภูมิ 200 องศาเซลเซียส ประมาณ 15 นาที 
     2. นำกระเจี๊ยบไปล้างให้สะอาด ตัดหรือเด็ดขั้วและปลายของกระเจี๊ยบออกให้สวยงาม ซับด้วยผ้าหรือกระดาษอเนกประสงค์จนแห้ง 
     3. นำกระเจี๊ยบไปวางบนถาดอบที่วางกระดาษรองอบไว้แล้ว พยายามวางให้ห่าง ๆ กัน อบประมาณ 15 นาที ระหว่างอบทุก 5 นาที นำออกมากลับด้านแล้วนำเข้าไปอบจนครบเวลา นำออกมาโรยพริกไทยป่น

6. บรอกโคลีอบกรอบ








          บรอกโคลีทำอะไรได้บ้าง ? นอกจากเอาไปทำกับข้าวอย่างเมนูผัดผักหรืออบชีสแล้ว เอามาทำบรอกโคลีอบกรอบเคี้ยวเล่น ๆ กินรองท้องก็เข้าท่านะคะ

ส่วนผสม บรอกโคลีอบกรอบ


บรอกโคลี 1 หัว
น้ำมันมะกอก
เกลือ
ผงกระเทียม
พริกไทยป่น


วิธีทำบรอกโคลีอบกรอบ

     1. เปิดเตาอบที่อุณหภูมิ 400 องศาฟาเรนไฮต์ หรือประมาณ 200 องศาเซลเซียส 
     2. หั่นบรอกโคลีแยกเป็นดอก ๆ ขนาดพอดีคำ ปอกเปลือกตรงลำต้นหั่นสไลซ์ นำไปล้างน้ำให้สะอาด ซับให้แห้ง นำไปคลุกกับน้ำมันมะกอกจนทั่ว เติมเกลือ ผงกระเทียม และพริกไทยป่น ลงไปคลุกจนเข้ากัน
     3. วางบรอกโคลีลงบนถาดอบที่รองกระดาษรองอบไว้แล้ว นำไปอบประมาณ 20 นาที กลับด้านทุก 10 นาทีจะได้สุกกรอบทั่วถึง

7. เห็ดอบกรอบ








          ปิดท้ายกันด้วยเมนูเห็ดอบกรอบ ใช้เห็ดตามชอบ ใส่เครื่องปรุงรสได้ตามสไตล์ จะหั่นบางแค่ไหนก็ได้ ลองทำกันดูนะคะ

ส่วนผสม เห็ดอบกรอบ


เห็ดหอมสด หรือเห็ดตามชอบ 350 กรัม
น้ำมันมะกอก 5 ช้อนโต๊ะ
เกลือ
เครื่องปรุงรสตามชอบ เช่น พริกป่น พริกไทยดำ เป็นต้น


วิธีทำเห็ดอบกรอบ

     1. เปิดเตาอบที่อุณหภูมิ 400 องศาฟาเรนไฮต์ หรือประมาณ 200 องศาเซลเซียส 
     2. นำเห็ดหอมไปล้างให้สะอาดและหั่นก้านแข็ง ๆ ออก ซับน้ำให้แห้ง ใส่ลงอ่างผสม เติมน้ำมันมะกอกและเกลือคลุกจนทั่ว นำไปอบประมาณ 40 นาที โดยระหว่างอบให้นำออกมาพลิกกลับด้านทุก 20 นาที นำออกมาโรยเครื่องปรุงตามชอบ

ใครกลัวอ้วนลองมาทำผักอบกรอบ อาหารว่างเพื่อสุขภาพกันเลย อยากกินผักชนิดไหนจัดไป ! 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













7 เมนูผักอบกรอบ อร่อยมีประโยชน์ทำตามได้




อัปเดตล่าสุด 24 พฤษภาคม 2564 เวลา 17:34:49
 133,300 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































