




สูตรน้ำผักเพื่อสุขภาพ ดื่มแล้วชีวิตเปลี่ยนผิวสวยต้านโรค











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรเครื่องดื่ม






10 สูตรน้ำผักเพื่อสุขภาพ ดื่มแล้วชีวิตเปลี่ยนผิวสวยต้านโรค




1,247,713อ่าน







0















          ทำงานเหนื่อยมาทั้งอาทิตย์ วันหยุดทั้งทีมาบำรุงร่างกายกันด้วยเมนูน้ำผักเพื่อสุขภาพ เครื่องดื่มปั่นทำง่าย กลิ่นไม่เหม็นเขียว คุณค่าคับแก้ว ดื่มแล้วผิวสวย ชีวิตดี๊ดี               วันหยุดทั้งทีมาเคลียร์ผักเหลือ ๆ ออกจากตู้เย็นกันหน่อย นอกจากเอาไปกับข้าวแล้วลองแบ่งมาทำเครื่องดื่มผักปั่นลดพุงกันดีกว่า กระปุกดอทคอมขอนำเสนอ 10 สูตรน้ำผักเพื่อสุขภาพ เช่น น้ำมะเขือเทศ น้ำผักโขม น้ำผักกาดขาว น้ำตำลึง น้ำตะไคร้มะนาว น้ำฟักเขียว เป็นต้น ใครสนใจสูตรน้ำผักปั่น สูตรน้ำผลไม้ปั่นลดความอ้วน หรือสูตรน้ำผักผลไม้ปั่นเพื่อผิวสวย เตรียมเครื่องปั่นให้พร้อม ลุย ! 







1. น้ำผักผลไม้สีส้ม          ใครมีแครอทหยิบออกมาปอกเปลือกหั่นแท่งรอเลยค่ะ เราขอแนะนำเมนูน้ำผักผลไม้สีส้ม สูตรนี้นอกจากใส่แครอทแล้วยังเพิ่มคุณค่าจากผลไม้วิตามินซีเพียบอย่างเสาวรส สับปะรด และส้ม แก้วนี้ไม่ใส่น้ำตาล รสหวานธรรมชาติ สีส้มสวยชวนดื่มส่วนผสม น้ำผักผลไม้สีส้ม          • แครอท 1 หัว          • เสาวรส 1 ลูก           • เนื้อสับปะรด 1 ถ้วย          • ส้มซันคิสต์ 1 ลูกวิธีทำน้ำผักผลไม้สีส้ม          1. ปอกเปลือกแครอทออกนำไปล้างให้สะอาดแล้วหั่นเป็นแท่งยาว ๆ เตรียมไว้          2. ผ่าครึ่งเสาวรสตักเอาเฉพาะเนื้อ เตรียมไว้          3. ปอกเปลือกสับปะรดหั่นเอาเฉพาะเนื้อ เตรียมไว้          4. ผ่าส้มซันคิสต์เป็น 4 ส่วน ลอกเอาเปลือกออก เอาเฉพาะเนื้อ เตรียมไว้          5. ใส่ผักและผลไม้ทุกอย่างลงไปในเครื่องคั้นน้ำผลไม้แยกกาก เทใส่แก้วพร้อมดื่ม หรือนำไปแช่เย็นก่อนดื่ม          + ดูวิธีทำเพิ่มเติมได้ที่ สูตรน้ำผักผลไม้สีส้ม ส่วนผสมลงตัวเป๊ะ ผิวสวยหน้าใสปิ๊ง
++++++++++++++++++++


2. น้ำมะเขือเทศ           สาว ๆ ที่อยากผิวพรรณสดใส ชุ่มชื่น และอมชมพู มาดื่มน้ำมะเขือเทศ สูตรจาก เฟซบุ๊ก happybodies สูตรนี้นอกจากใส่มะเขือเทศแล้วยังเพิ่มรสชาติหวานอมเปรี้ยวจากสับปะรดและมะนาวอีกด้วย ดื่มไม่หมดเก็บใส่ขวดแช่เย็นเอาไว้ดื่มครั้งต่อไปได้จ้าส่วนผสม น้ำมะเขือเทศ          • มะเขือเทศท้อ 2 กิโลกรัม          • สับปะรด 1 ลูก          • มะนาว 1 ลูก          • น้ำเปล่า 2 ถ้วยตวงวิธีทำน้ำมะเขือเทศ          1. ล้างมะเขือเทศให้สะอาด หั่นเป็นชิ้น ๆ เตรียมไว้          2. นำมะเขือเทศใส่หม้อใช้ไฟกลาง หมั่นคนจนสุก ใช้เวลาประมาณ 20-30 นาที (ไม่ต้องเติมน้ำเปล่า หรือเกลือป่น)          3. นำมะเขือเทศต้มสุกมากรองเอาแต่น้ำ (จะได้น้ำมะเขือเทศสีแดงสวย)          เคล็ดลับ : ใช้ทัพพีช่วยบี้จะทำให้ได้น้ำมะเขือเทศเยอะขึ้นนะคะ           4. ปอกเปลือกสับปะรด ล้างน้ำสะอาด หั่นเป็นชิ้น ๆ นำขึ้นตั้งไฟ พร้อมเติมน้ำเปล่า 2 ถ้วยตวงลงไปต้มจนสุก แล้วกรองเอาแต่น้ำ          5. ใส่น้ำมะนาว 1 ลูกลงไปในนำน้ำสับปะรด จากนั้นผสมน้ำสับปะรดที่ได้กับน้ำมะเขือเทศคนให้เข้ากัน          6. น้ำมะเขือเทศที่ได้นำไปบรรจุใส่ขวด เข้าตู้เย็นเก็บไว้ดื่มได้ 2 อาทิตย์           คลิกอ่าน แถม ! ข้อมูลน้ำมะเขือเทศดีอย่างไร และทำไมต้องเอาไปต้มสุก          + ดูวิธีทำเพิ่มเติมได้ที่ วิธีทำน้ำมะเขือเทศสูตรโฮมเมด ดื่มง่ายกลิ่นไม่ยี้ ผิวสวยใสจงมา
++++++++++++++++++++


3. น้ำผักโขม          ผักโขมที่เหลือจากทำอาหารเมื่อเช้าจับมาทำน้ำผักโขมอุดมด้วยวิตามินกันดีกว่า จับผักโขมไปปั่นจนละเอียด แยกกากออก ก่อนดื่มปรุงรสด้วยการใส่น้ำผึ้ง น้ำมะนาว และเกลือป่นหน่อย แก้วนี้ดื่มง่ายเพื่อสุขภาพส่วนผสม น้ำผักโขม          • ผักโขม 250 กรัม          • น้ำต้มสุก 1 ถ้วย          • น้ำเชื่อมหรือน้ำผึ้ง           • น้ำมะนาว           • เกลือป่นเล็กน้อย          • น้ำแข็งวิธีทำน้ำผักโขม          1. ล้างผักโขมให้สะอาด หั่นเป็นชิ้นเล็ก ๆ ใส่ลงในเครื่องปั่น ตามด้วยน้ำต้มสุก ปั่นผสมให้ละเอียด ยกลงกรองด้วยผ้าขาวบ้าง เอาเฉพาะน้ำ          2. เทน้ำผักโขมใส่ลงในหม้อ นำขึ้นตั้งไฟแรงจนเดือด (อย่าต้มนาน) ยกลงจากเตาทันที พักทิ้งไว้จนเย็น           3. เวลาดื่ม เทน้ำผักโขมลงในแก้ว ตามด้วยน้ำเชื่อมหรือน้ำผึ้ง เกลือป่น และน้ำมะนาว คนผสมให้เข้ากัน ชิมรสตามชอบ ใส่น้ำแข็ง พร้อมดื่ม          + ดูวิธีทำเพิ่มเติมได้ที่ น้ำผักโขม จับผักสลัดมาทำเครื่องดื่มสุขภาพ
++++++++++++++++++++


4. น้ำผักกาดขาว          ผักกาดขาวที่จิ้มกับน้ำพริกอร่อย ๆ เอามาทำเครื่องดื่มเพื่อสุขภาพได้ด้วย ใครที่ท้องอืดหรือท้องเฟ้ออยู่อย่ารอช้า ! มาทำเมนูน้ำผักกาดขาวกันเลย แค่จับผักกาดขาว แอปเปิลเขียว และน้ำสับปะรดไปปั่น แยกกากเอาแต่น้ำดื่มได้เลย หรือจะแช่เย็นก่อนดื่มก็ได้เช่นกัน ส่วนผสม น้ำผักกาดขาว          • ผักกาดขาว 250 กรัม          • แอปเปิลเขียว 1/2 ลูก          • น้ำสับปะรด 1 ถ้วยตวงวิธีทำน้ำผักกาดขาว          1. ล้างผักกาดขาวให้สะอาด หั่นเป็นชิ้นเล็ก ๆ เตรียมไว้          2. ใส่ผักกาดขาว แอปเปิลเขียว และน้ำสับปะรดลงในเครื่องปั่น ปั่นส่วนผสมทุกอย่างจนเข้ากันดี เทใส่แก้ว นำเข้าแช่ตู้เย็นก่อนดื่ม หรือสามารถกรองเอากากออกแล้วเทใส่แก้วน้ำแข็งเพื่อความอร่อยที่มากกว่าก็ได้          + ดูวิธีทำเพิ่มเติมได้ที่ น้ำผักกาดขาว บำรุงระบบย่อยอาหาร
++++++++++++++++++++


5. น้ำตำลึง           แม่เจ้า ! ตำลึงที่เราเอามาทำต้มจืดสามารถเอามาทำเครื่องดื่มเพื่อสุขภาพได้ด้วย มามะวันหยุดนี้ไปซื้อตำลึงมาปั่นกันดีกว่า ดื่มง่ายไม่เหม็นเขียว มีคุณค่าจากวิตามินเอ วิตามินซี แคลเซียม และฟอสฟอรัส เสิร์ฟเย็น ๆ โดนใจส่วนผสม น้ำตำลึง          • ใบตำลึง 20 กรัม (ประมาณ 20-30 ใบ)          • น้ำ 200 มิลลิลิตร          • น้ำผึ้ง หรือน้ำเชื่อม 30 มิลลิลิตร          • น้ำมะนาว 2 ช้อนโต๊ะ          • เกลือป่น           • น้ำแข็ง วิธีทำน้ำตำลึง          1. ล้างใบตำลึงให้สะอาด จากนั้นใส่ใบตำลึงและน้ำต้มสุกลงในเครื่องปั่น ปั่นผสมจนละเอียด นำไปกรองคั้นเอาเฉพาะน้ำ          2. นำน้ำตำลึงเทใส่หม้อนำไปต้มจนเดือด ยกลงจากเตา พักไว้จนเย็น          3. เทน้ำตำลึงใส่แก้ว ตามด้วยน้ำผึ้ง น้ำมะนาว และเกลือป่นเล็กน้อย คนผสมให้เข้ากัน เทใส่แก้วที่มีน้ำแข็ง           + ดูวิธีทำเพิ่มเติมได้ที่ น้ำตำลึง เครื่องดื่มสมุนไพรจากริมรั้ว
++++++++++++++++++++


6. น้ำตะไคร้มะนาว           น้ำตะไคร้ที่คุ้นเคยดื่มแล้วไม่หายง่วง ถ้าอย่างนั้นลองใส่น้ำมะนาวเพิ่มลงไปสิคะ กลายเป็นเมนูน้ำตะไคร้มะนาว สูตรจาก นิตยสาร mother & care ดื่มแบบอุ่น ๆ รับรองถูกใจส่วนผสม น้ำตะไคร้มะนาว          • ตะไคร้ 3-5 ต้น          • น้ำเปล่า 3 ถ้วยตวง          • น้ำตาลทราย          • น้ำมะนาววิธีทำน้ำตะไคร้มะนาว          1. ล้างตะไคร้ให้สะอาด หั่นเป็นท่อน จากนั้นบุบให้แตก          2. ตั้งน้ำพร้อมใส่ตะไคร้ที่บุบแล้วลงไปต้มจนเดือด หรี่ไฟปานกลางต้มต่อไปสักพัก ปิดไฟ          3. กรองน้ำตะไคร้ที่ต้มแล้วด้วยผ้าขาวบาง จากนั้นจึงค่อยเติมน้ำตาลลงไปคนให้ละลาย (กะปริมาณตามความชอบ)          4. เพิ่มรสชาติด้วยน้ำมะนาวสักนิด เพียงบีบใส่แก้วที่ตักน้ำตะไคร้เตรียมไว้ คนให้เข้ากัน จะดื่มแบบร้อนหรือเย็นก็หอมสดชื่น ได้รสชาติอมเปรี้ยวอมหวาน อร่อยเหมือนกัน          + ดูวิธีทำเพิ่มเติมได้ที่ น้ำตะไคร้มะนาว เครื่องดื่ม ชุ่มคอชื่นใจ
++++++++++++++++++++


7. น้ำฟักเขียว           ฟักเขียวทำเมนูต้มจืดกินกับข้าวสวยก็อร่อย ถ้าจะให้ดีแบ่งออกมาทำเมนูน้ำฟักเขียวควบคู่ไปด้วยดีกว่า สูตรจาก คุณ rins cookbook (#rinscookbook) สูตรนี้เพิ่มความหวานจากน้ำตาลสักหน่อย ดื่มเย็น ๆ สดชื่นส่วนผสม น้ำฟักเขียว          • ฟักเขียว (ฟักแฟง) 1 กิโลกรัม          • น้ำตาลทรายแดง 145 กรัม (5 ออนซ์)          • น้ำตาลกรวด 145 กรัม (5 ออนซ์)          • น้ำดื่มวิธีทำน้ำฟักเขียว          1. ล้างทำความสะอาดฟักเขียวทั้งเปลือกให้สะอาด จากนั้นหั่นเป็นชิ้นเล็ก ๆ (ทั้งเปลือกและเม็ด) ใส่ลงในหม้อ เตรียมไว้          2. ใส่น้ำตาลทรายแดงลงไป คนผสมให้เข้ากัน หมักทิ้งไว้ 30 นาที (จนน้ำจากฟักเริ่มออกมา) นำส่วนผสมขึ้นตั้งไฟ เติมน้ำตาลกรวดลงไป           3. ใช้ไฟแรงต้มจนเดือด พอน้ำเดือดแล้วลดเป็นไฟอ่อน ต้มทิ้งไว้ประมาณ 2 ชั่วโมง          4. พอครบเวลา กรองส่วนผสมเอาเฉพาะน้ำเชื่อม พักทิ้งไว้จนอุ่น           5. ถ้าต้องการดื่มแบบร้อนให้ใส่น้ำเชื่อมลงในแก้ว 1 ส่วน (1/4 แก้ว) ตามด้วยน้ำเปล่า 3 ส่วน คนผสมให้เข้ากัน ถ้าต้องการดื่มแบบร้อนให้ใส่น้ำเชื่อมเพิ่มแล้วใส่น้ำแข็งตามลงไป พร้อมดื่ม          + ดูวิธีทำเพิ่มเติมได้ที่ น้ำฟักเขียว เครื่องดื่มดับร้อน คลายความหงุดหงิด
++++++++++++++++++++


8. green plus           เห็นภาพเครื่องดื่ม green plus สีเขียวแล้วอยากลองเลย เหมาะเป็นสูตรดีท็อกซ์ เพราะอุดมไปด้วยกากใย ใครสนใจขอแนะนำสูตรจาก นิตยสารแม่บ้าน จับผักกาดคอส แตงกวา แอปเปิลเขียว และกีวีมาปั่นรวมกัน เพิ่มรสเปรี้ยวจากเลมอน เช้านี้รับสักแก้วกันเถอะส่วนผสม green plus          • ผักกาดคอส หั่นเป็นชิ้น 100 กรัม          • แตงกวา หั่นเป็นชิ้น ๆ 50 กรัม          • เลมอน คั้นน้ำ 2 ช้อนโต๊ะ          • แอปเปิลเขียวปอกเปลือกหั่นเป็นชิ้น ๆ 30 กรัม          • กีวีปอกเปลือกหั่นเป็นชิ้น ๆ 30 กรัมวิธีทำ green plus          • นำส่วนผสมทุกอย่างปั่นรวมกันจนจะเอียด รินใส่แก้วเล็ก ๆ ดื่มทันทีเป็นมื้อเช้า ช่วยล้างพิษในร่างกาย          หมายเหตุ : ถ้าต้องการเพิ่มรสหวานสามารถเติมน้ำผึ้งได้นิดหน่อย หรือน้ำเชื่อมกลิ่นหอม อาทิ น้ำเชื่อมเมเปิล น้ำเชื่อมอัลมอนด์          + ดูวิธีทำเพิ่มเติมได้ที่ green plus เครื่องดื่มสีเขียวช่วยล้างพิษในร่างกาย
++++++++++++++++++++


9. น้ำเซเลอรี่แครอท           วันหยุดนี้ลองทำเมนูน้ำเซเลอรี่แครอทสำหรับคนพิเศษกันเลย สูตรนี้นอกจากใส่เซเลอรี่แล้วยังใส่แตงกวา แครอท แอปเปิล และน้ำสับปะรดด้วย ลองทำกันดูนะคะ ส่วนผสม น้ำเซเลอรี่แครอท          • เซเลอรี่ (หั่นเป็นชิ้นเล็ก) 800 กรัม          • แตงกวาเล็ก (หั่นเป็นชิ้นเล็ก) 300 กรัม          • แครอท (ปอกเปลือกหั่นเป็นชิ้นเล็ก) 800 กรัม          • แอปเปิล 1 ลูก          • น้ำสับปะรด 240 มิลลิลิตรวิธีทำน้ำเซเลอรี่แครอท          1. ใส่เซเลอรี่ แตงกวา แครอท และแอปเปิลลงในเครื่องปั่น ปั่นจนละเอียด กรองด้วยผ้าขาวบางคั้นเอาเฉพาะน้้ำ เตรียมไว้          2. เทน้ำเซเลอรี่ที่คั้นไว้ลงในแก้ว ตามด้วยน้ำสับปะรด คนผสมให้เข้ากัน ใส่น้ำแข็ง พร้อมดื่ม          + ดูวิธีทำเพิ่มเติมได้ที่ น้ำเซเลอรี่แครอท ลดความดันโลหิต
++++++++++++++++++++


10. น้ำบีทรูทขิงแอปเปิล           บีทรูทที่เหลือจากการทำสลัดเมื่อกลางวันจับมาทำเมนูน้ำบีทรูทขิงแอปเปิลเพื่อสุขภาพกัน นอกจากใส่บีทรูทแล้วยังใส่ขิงและแอปเปิลอีกด้วย สีสวยชวนดื่มจริงๆ ส่วนผสม น้ำบีทรูทขิงแอปเปิล          • หัวบีทรูทสดปอกเปลือก 1 หัว          • ขิงแก่หั่นเป็นแว่น 5 แว่น          • แอปเปิล 1 ลูก          • ใบสะระแหน่ 10 ใบวิธีทำน้ำบีทรูทขิงแอปเปิล          • ใส่ส่วนผสมทั้งหมดลงในเครื่องคั้นน้ำผลไม้แบบแยกกาก เทใส่แก้ว พร้อมดื่ม          + ดูวิธีทำเพิ่มเติมได้ที่ น้ำบีทรูทขิงแอปเปิล เครื่องดื่มสุขภาพบำรุงสมอง          โอ้โห ! สูตรน้ำผักเพื่อสุขภาพด้านบนน่าสนใจจริง ๆ เพราะนอกจากใส่ผักแล้วยังใส่ผลไม้เพิ่มความเปรี้ยวและหวาน ไม่ใส่น้ำตาลก็อร่อย เสิร์ฟแบบแช่เย็น หรือใส่น้ำแข็งก็ชื่นใจ สักแก้วเถอะเพื่อน  


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






10 สูตรน้ำผักเพื่อสุขภาพ ดื่มแล้วชีวิตเปลี่ยนผิวสวยต้านโรค





อัปเดตล่าสุด 21 มิถุนายน 2562 เวลา 11:07:47
 1,247,713 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































