




เมนูมะพร้าว สูตรขนมมะพร้าวอ่อน อร่อยหอมเคี้ยวเพลิน

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            สูตรขนมอื่นๆ












13 เมนูขนมใส่เนื้อมะพร้าวอ่อน อร่อยหอมเคี้ยวเพลิน





94,177อ่าน














0












            เนื้อมะพร้าวอ่อนทำอะไรได้บ้าง ? จับมาทำเมนูขนมใส่เนื้อมะพร้าวอ่อน สูตรขนมกลิ่นหอมใส่มะพร้าวเน้น ๆ กินเอาอิ่มหรือกินรองท้องก็ตามชอบ มือใหม่ก็ทำตามได้สบาย 




          เบื่อไหมกับการดูดน้ำมะพร้าวและแคะเนื้อมะพร้าวกินเล่น ลองเปลี่ยนสไตล์มาทำขนมเมนูมะพร้าวอ่อนกันดีไหม กระปุกดอทคอมขอนำเสนอวิธีทำขนมใส่เนื้อมะพร้าวอ่อน เช่น เค้กมะพร้าวอ่อน วุ้นมะพร้าวอ่อน ขนมเข่งมะพร้าวอ่อน บ้าบิ่นมะพร้าวอ่อน มะพร้าวแก้ว เอาล่ะ… วันนี้ไปซื้อมะพร้าวอ่อนตุนไว้สักลูกสองลูกดีกว่า
 

1. เค้กมะพร้าวอ่อนครีมสด 



สูตรจาก คุณ yohan nefia

          จากที่เคยซื้อเค้กมะพร้าวจากร้านเค้กชื่อดัง แต่เนื่องจากไกลบ้านเลยอยากลองทำเองสักครั้ง พบกับเค้กมะพร้าวอ่อนครีมสด สูตรนี้แป้งเค้กใส่น้ำมะพร้าวและกะทิ ส่วนไส้ครีมใส่เนื้อมะพร้าวอ่อนกับน้ำมะพร้าว และครีมปาดหน้าทำจากน้ำมะพร้าว วิปครีม และน้ำตาลไอซิ่ง
 


ส่วนผสม ไส้ครีมมะพร้าวอ่อน

เนื้อมะพร้าวอ่อน 1 ลูก
น้ำตาลทราย 25 กรัม
กะทิกล่อง 125 มิลลิลิตร
น้ำมะพร้าว 75 มิลลิลิตร
เกลือ 1/4 ช้อนชา
แป้งถั่วเขียว 30 กรัม
เนยสด 15 กรัม
	 


ส่วนผสม แป้งเค้กมะพร้าวอ่อน

แป้งเค้ก 60 กรัม
ผงฟู 1/4+1/8 ช้อนชา
เกลือป่น 1/4+1/8 ช้อนชา
กะทิ 22 กรัม
ไข่แดง 2 ฟอง
น้ำมันพืช 22 กรัม
น้ำมะพร้าว 16 กรัม
ไข่ขาว 2 ฟอง
ครีมออฟทาร์ทาร์ปลายช้อน
น้ำตาลทรายป่น 35 กรัม
	 


ส่วนผสม ครีมสดมะพร้าวอ่อน (สำหรับปาดหน้าเค้ก)

วิปปิ้งครีม 1 ถ้วยตวง
น้ำตาลไอซิ่ง 1 ช้อนชา
น้ำมะพร้าว 1 ช้อนชา
	 


วิธีทำไส้ครีมมะพร้าวอ่อน
       1. นำเนื้อมะพร้าวอ่อน น้ำตาลทราย กะทิ น้ำมะพร้าว เกลือ และแป้งถั่วเขียวมาผสมกัน นำขึ้นตั้งไฟอย่าให้แรงมากแล้วคนเรื่อย ๆ จนข้นได้ที่ ปิดไฟแล้วใส่เนยสดลงไปคนให้ละลาย
     2. ขูดมะพร้าวอ่อนให้เป็นเส้น ๆ จากนั้นก็นำมาหั่นเป็นชิ้นตามชอบ พักทิ้งไว้
 
วิธีทำเค้กมะพร้าวอ่อน
       1. ร่อนแป้งเค้กกับผงฟูอย่างน้อย 2 รอบ เตรียมไว้
     2. ผสมกะทิ ไข่แดง น้ำมันพืช และน้ำมะพร้าวเข้าด้วยกัน เทส่วนผสมแป้งลงไปคนเร็ว ๆ ให้เข้ากัน
     3. ตีไข่ขาวให้พอขึ้นฟอง ใส่ครีมออฟทาร์ทาร์และค่อย ๆ ทยอยใส่น้ำตาลทรายทีละน้อยจนไข่ขาวตั้งยอดปานกลางเกือบแข็ง
     4. เทใส่ลงในส่วนผสมแป้งที่เตรียมไว้ แล้วนำเข้าอบในพิมพ์ประมาณ 20 นาที
 
วิธีทำครีมสดปาดหน้าเค้ก
       ​​​​► ตีผสมวิปปิ้งครีม น้ำตาลไอซิ่ง และน้ำมะพร้าวจนขึ้นฟู
 
วิธีประกอบตัวเค้ก
     ​​​​► หั่นเค้กเป็น 2 ชั้น ปาดไส้มะพร้าวลงไปตามชอบ จากนั้นก็ประกบเค้กทั้งสองส่วนเข้าด้วยกัน ทาครีมสดให้ทั่วหน้าเค้ก และราดเนื้อมะพร้าวอ่อนลงไปอีกที จากนั้นแช่เย็นให้แข็งตัว พร้อมเสิร์ฟ
 

ดูวิธีทำ เค้กมะพร้าวอ่อนครีมสด เพิ่มเติมคลิก

2. ขนมบ้าบิ่นมะพร้าวอ่อน 





           ต่อไปนี้คงเลิกตามหาร้านขายขนมบ้าบิ่นเพราะทำกินเองคงง่ายกว่า พบกับวิธีทำขนมบ้าบิ่นมะพร้าวอ่อน จะใส่แค่แป้งข้าวเหนียวขาวหรือผสมแป้งข้าวเหนียวดำก็ตามชอบ ที่ขาดไม่ได้เลยคือมะพร้าวอ่อนและกะทิ พอผสมแป้งเสร็จก็เอาไปจี่ในกระทะจนสุก
 


ส่วนผสม ขนมบ้าบิ่น

แป้งข้าวเหนียวขาว 1 ถ้วย (หรือแป้งข้าวเหนียวดำผสมแป้งข้าวเหนียวขาวเล็กน้อย)
น้ำตาลทราย 1/2 ถ้วย (ปรับความหวานตามชอบ)
กะทิสด 1/2 ถ้วย
เกลือป่น เล็กน้อย
เนื้อมะพร้าวอ่อน (ขูดเป็นชิ้นหยาบ ๆ) 2 ถ้วย
น้ำมันพืช (สำหรับทากระทะ)
	 


วิธีทำขนมบ้าบิ่น
     1. ผสมแป้งข้าวเหนียว น้ำตาลทราย กะทิ และเกลือป่นให้เข้ากันจนน้ำตาลทรายละลาย
     2. ใส่เนื้อมะพร้าวขูดลงไปคนผสมให้เข้ากัน
     3. นำกระทะขึ้นตั้งไฟกลาง ทาน้ำมันพืชที่กระทะบาง ๆ ใช้ช้อนตักส่วนผสมขนมลงจี่ พอสุกให้กลับอีกด้านจนขนมสุกเหลืองสวย จัดใส่กระทงไปตอง พร้อมเสิร์ฟ
 

ดูวิธีทำ ขนมบ้าบิ่นมะพร้าวอ่อน เพิ่มเติมคลิก

3. เค้กชิฟฟ่อนมะพร้าวอ่อน 



สูตรจาก ครัวป้ามารายห์

           ชิฟฟ่อนใบเตยหรือชิฟฟ่อนส้มก็ทำบ่อยแล้ว คราวนี้ลองเปลี่ยนมาทำเค้กชิฟฟ่อนมะพร้าวอ่อนบ้างดีกว่า เนื้อชิฟฟ่อนนุ่ม ๆ ทำจากไข่ขาวผสมกับไข่แดง และใส่น้ำมะพร้าว สุดท้ายแต่งหน้าด้วยมะพร้าวอ่อน
 


ส่วนผสม ไข่แดง

ไข่แดง (เบอร์ 2) 5 ฟอง
น้ำตาลทราย 60 กรัม
น้ำมันมะพร้าว 55 กรัม
น้ำมะพร้าว 40 กรัม
กะทิ 40 กรัม
เกลือป่น 1/4 ช้อนชา
กลิ่นมะพร้าวน้ำหอม หรือกลิ่นวานิลลา 1 ช้อนชา
แป้งเค้ก 115 กรัม
ผงฟู 1+1/2 ช้อนชา
	 


ส่วนผสม ไข่ขาว

ไข่ขาว (เบอร์ 2) 5 ฟอง
ครีมออฟทาร์ทาร์ 1/2 ช้อนชา
แป้งข้าวโพด 1 ช้อนชา
น้ำตาลทราย 75 กรัม
เนื้อมะพร้าวอ่อน (สำหรับโรยหน้า)
	 


วิธีทำชิฟฟ่อนหน้ามะพร้าวอ่อน
     1. ทำส่วนผสมไข่แดง โดยตีไข่แดงกับน้ำตาลทรายจนน้ำตาลละลาย ใส่น้ำมันมะพร้าว น้ำมะพร้าว กะทิ เกลือป่น และกลิ่นมะพร้าวน้ำหอมลงไป ตีจนเข้ากันดี
     2. ใส่แป้งที่ร่อนพร้อมผงฟู (ร่อนสัก 2 รอบ เพื่อความนุ่มฟู) ตะล่อมจนเข้ากัน แต่อย่านานมากเดี๋ยวเค้กจะเหนียว
     3. ทำส่วนผสมไข่ขาว โดยตีไข่ขาวจนเป็นฟองหยาบแล้วใส่ครีมออฟทาร์ทาร์ตีพอเข้ากัน ใส่แป้งข้าวโพด แล้วตีพอเข้ากัน และค่อย ๆ ทยอยใส่น้ำตาลทรายลงไป แบ่งใส่สัก 3 ครั้ง ตีจนตั้งยอด
     4. ตักไข่ขาวมาบางส่วนใส่ชามส่วนผสมไข่แดงที่ผสมไว้ ตะล่อมเบาจนเข้ากัน พอเข้ากันแล้วก็ใส่ส่วนที่เหลือลงไปตะล่อมจนเนียนเข้ากัน
     5. เทใส่พิมพ์ที่เตรียมไว้ ใช้ไพ่หรือไม้พายปาดให้เสมอกัน แล้วเคาะพิมพ์เพื่อไล่ฟองอากาศสัก 1-2 ครั้ง ถ้ายังมีฟองอยู่ก็เอาไม้จิ้มฟันเจาะฟองออก หลังจากนั้นโรยมะพร้าวอ่อนตามชอบ
     6. นำเข้าอบอุณหภูมิ 180 องศาเซลเซียส ใช้ไฟบน-ล่าง เป็นเวลา 25-30 นาที อบเสร็จแล้วจะทานอุ่น ๆ หรือจะพักให้เย็นก่อนนำมารับประทาน แล้วแต่ความชอบเลย
 

ดูวิธีทำ เค้กชิฟฟ่อนมะพร้าวอ่อน เพิ่มเติมคลิก

4. วุ้นมะพร้าวอ่อน



สูตรจาก คุณ kitty chef สมาชิกเว็บไซต์พันทิปดอทคอม

          เอาใจคุณแม่สุดเลิฟด้วยทำเมนูวุ้นมะพร้าวอ่อนเสิร์ฟคลายร้อน สูตรนี้ผงวุ้นใส่น้ำมะพร้าวและน้ำตาลทราย ที่สำคัญต้องใส่มะพร้าวอ่อนเยอะ ๆ พอต้มน้ำวุ้นเสร็จก็หยอดใส่ในลูกมะพร้าวแล้วนำไปแช่ตู้เย็น
 


ส่วนผสม วุ้นมะพร้าวอ่อน

ลูกมะพร้าวอ่อน 2 ลูก
น้ำมะพร้าว 1.5 ลิตร
เนื้อมะพร้าวอ่อน (ขูดเตรียมไว้แล้ว)
ผงวุ้น 13 กรัม
น้ำตาลทราย (ความหวานตามชอบ)
	 


วิธีทำวุ้นมะพร้าวอ่อน
     1. ผสมน้ำมะพร้าว น้ำตาลทราย และผงวุ้น คนให้เข้ากัน พอผงวุ้นกับน้ำตาลละลายก็ตั้งเตาเปิดไฟ คนไปเรื่อย ๆ จนวุ้นเริ่มเดือดก็ใส่มะพร้าวอ่อน เคี่ยวด้วยไฟอ่อนประมาณ 10 นาที (หมั่นช้อนฟองอากาศทิ้งด้วย)
     2. ตักวุ้นใส่ในลูกมะพร้าว ค่อย ๆ ตัก ระวังร้อน ตักวุ้นใส่ให้เต็มทั้ง 2 ลูก แล้วนำไปแช่ตู้เย็น 2-3 ชั่วโมง
 

ดูวิธีทำ วุ้นมะพร้าวอ่อน เพิ่มเติมคลิก

5. ข้าวเหนียวเปียกข้าวโพดมะพร้าวอ่อน





          ข้าวเหนียวเปียกข้าวโพดก็ว่าเด็ดแล้ว ถ้าใส่มะพร้าวอ่อนคงเด็ดยิ่งกว่า พบกับเมนูข้าวเหนียวเปียกข้าวโพดมะพร้าวอ่อน ก่อนอื่นต้มข้าวเหนียวให้แตกบานก่อน แล้วใส่เม็ดข้าวโพดต้มลงไป สุดท้ายใส่เนื้อมะพร้าวอ่อน ก่อนเสิร์ฟราดกะทิสักนิดตัดเลี่ยน
 


ส่วนผสม ข้าวเหนียวเปียกข้าวโพดมะพร้าวอ่อน

ข้าวเหนียวเขี้ยวงูเก่า 2 ถ้วย
เกลือป่น 1 ช้อนชา
น้ำมะพร้าว 3 ถ้วย
น้ำตาลทราย 300 กรัม
ใบเตย 5 ใบ (มัดเป็นปม)
ข้าวโพดต้ม (ฝานเป็นเม็ด)
เนื้อมะพร้าวอ่อนขูด
	 


ส่วนผสม กะทิสำหรับราดขนม

หัวกะทิ 1 ถ้วย
เกลือป่น 1 ช้อนชา
	 


วิธีทำข้าวเหนียวเปียกข้าวโพด
     1. ล้างข้าวเหนียวให้สะอาด แช่น้ำทิ้งไว้ประมาณ 1 ชั่วโมง พอครบเวลาสะเด็ดน้ำ เตรียมไว้
     2. ใส่น้ำมะพร้าว น้ำตาลทราย ใบเตยมัด และเกลือป่นลงในหม้อ เปิดไฟแรงต้มจนเดือด ใส่ข้าวเหนียวที่ล้างไว้ลงไป คนให้ข้าวเหนียวกระจายตัวทั่ว จากนั้นลดเป็นไฟกลางอ่อน เคี่ยวต่ออีก 2-3 นาที โดยหมั่นคนตลอดเวลาเพื่อไม่ให้ข้าวเหนียวติดก้นหม้อ รอจนข้าวเหนียวเริ่มแตกและเป็นเม็ดใส (ระวังอย่าให้เม็ดข้าวเหนียวสุกมากเกินไป) ใส่เม็ดข้าวโพดต้มสุกและเนื้อมะพร้าวอ่อนขูดลงไป คนพอเข้ากัน ปิดไฟ
     3. ใส่หัวกะทิและเกลือป่นลงในหม้อ เปิดไฟกลาง ต้มจนกะทิเดือดเล็กน้อย (อย่าให้แตกมัน) ปิดไฟ เตรียมไว้
     4. ตักส่วนผสมใส่ถ้วย ราดกะทิ จัดเสิร์ฟ
 

ดูวิธีทำ ข้าวเหนียวเปียกข้าวโพดมะพร้าวอ่อน เพิ่มเติมคลิก

6. ขนมเข่งมะพร้าวอ่อน 



สูตรจาก คุณ rins cookbook

          ไม่ใช่วันไหว้เจ้าหรือวันตรุษจีนก็ทำกินได้นะคะ พบกับเมนูขนมเข่งมะพร้าวอ่อน จับแป้งข้าวเหนียวผสมน้ำมะพร้าว ใส่เนื้อมะพร้าวอ่อน ตักหยอดใส่กระทงใบตองแล้วเอาไปนึ่งจนสุก
 


ส่วนผสม ขนมเข่งมะพร้าวอ่อน

แป้งข้าวเหนียว 2 ถ้วย
น้ำมะพร้าว (หรือน้ำเปล่า) 1+1/3 ถ้วย
มะพร้าวอ่อน 1 ลูก
มะพร้าวอ่อนแบบแห้ง หรือมะพร้าวเผาขูด 2 ถ้วย
น้ำตาลทราย 2 ถ้วย
เกลือ 1 หยิบมือ
สีผสมอาหารสีแดง
กระทงใบตองแห้ง
น้ำมันพืช (สำหรับทากระทง)
	 


วิธีทำขนมเข่งมะพร้าวอ่อน
     1. นำกระทงใบตองแห้งไปล้างน้ำเปล่าให้สะอาด จากนั้นทาน้ำมันพืชด้านใน เตรียมไว้
     2. เปิดมะพร้าวออก [คลิกดูวิธีเปิดมะพร้าว] เทน้ำมะพร้าวออกจากลูกมะพร้าว ถ้าเป็นมะพร้าวอ่อนแบบแห้งควรชิมน้ำก่อนว่ามีรสชาติเปรี้ยวไหม เพราะน้ำจะมีรสเปรี้ยว ถ้าไม่มีน้ำก็ไม่เป็นอะไร เทน้ำมะพร้าวใส่หม้อ เตรียมไว้
     3. ใช้ที่ขูดมะพร้าวหรือช้อนขูดเนื้อมะพร้าวใส่ภาชนะ เตรียมไว้
     4. เตรียมหม้อ ใส่มะพร้าวขูด เติมน้ำตาลทรายและเกลือป่นเพื่อให้รสชาติกลมกล่อมมากขึ้น เติมน้ำมะพร้าวเล็กน้อย นวดพอน้ำตาลละลาย
     5. ผสมแป้งข้าวเหนียวกับน้ำมะพร้าวที่เหลือ ใส่มะพร้าวขูดที่เตรียมไว้ นวดผสมให้เข้ากัน ถ้าแป้งแห้งเกินไปใส่น้ำเปล่าเพิ่มได้ นวดจนแป้งมีลักษณะใสกว่านมข้นหวานเล็กน้อย ตักส่วนผสมแป้งใส่กระทง ตั้งชุดนึ่งใช้ไฟกลางสูง พอน้ำเดือดวางขนมเรียงลงในชุดนึ่ง นานประมาณ 40 นาที เช็กความสุกด้วยไม้เสียบลูกชิ้นจิ้มลงไป ถ้าแป้งไม่ติดขึ้นมาแสดงว่าแป้งสุก สุดท้ายแต้มสีแดงตรงกลางขนม พักไว้จนเย็น
 

ดูวิธีทำ ขนมเข่งมะพร้าวอ่อน เพิ่มเติมคลิก

7. สาคูบัวลอย ใส่ลิ้นจี่กับมะพร้าวอ่อน



สูตรจาก คุณ kitty chef สมาชิกเว็บไซต์พันทิปดอทคอม 

           สีสวยชวนหิวจริง ๆ สำหรับเมนูสาคูบัวลอย ใส่ลิ้นจี่กับมะพร้าวอ่อน จับเม็ดสาคูเล็ก ๆ มาปั้นเป็นลูกบัวลอยโดยผสมสีชมพูหวานแหววหรือสีอื่น ๆ ตามชอบ เสร็จแล้วเอาไปต้มจนเดือดและราดน้ำกะทิ แต่งด้วยมะพร้าวอ่อนและลิ้นจี่
 



ส่วนผสม สาคูบัวลอย

สาคูเม็ดเล็ก 200 กรัม
สีผสมอาหารตามชอบ
มะพร้าวอ่อน
ลิ้นจี่แกะเม็ด
	 


ส่วนผสม น้ำกะทิ

กะทิ 500 กรัม
น้ำตาลโตนด 300 กรัม
น้ำตาลทราย 80 กรัม
เกลือนิดหน่อย
ใบเตย
	 


วิธีทำสาคูบัวลอย
     1. นำเม็ดสาคูแช่สีผสมอาหารที่ต้องการ ประมาณ 20 นาที พอครบเวลาเทใส่กระชอนกรองเอาแต่สาคู ปั้นเป็นก้อนกลมจนหมด
     2. ต้มบัวลอยสาคูในน้ำเดือด เมื่อสุกบัวลอยสาคูจะลอยขึ้นมา ก็ตักขึ้นมาผ่านน้ำเย็น
     3. ต้มน้ำกะทิใส่ลิ้นจี่ มะพร้าวอ่อน และสาคูบัวลอย
 

ดูวิธีทำ สาคูบัวลอย ใส่ลิ้นจี่กับมะพร้าวอ่อน เพิ่มเติมคลิก

8. วุ้นกะทิมะพร้าวอ่อนดอกไม้



สูตรจาก คุณเนินน้ำ อาหารบ้าน ๆ ที่บ้านเนินน้ำ

           อากาศร้อนแบบนี้ขอจัดเมนูวุ้นกะทิมะพร้าวอ่อนดอกไม้สักสิบชิ้น สูตรนี้วุ้นกะทิเติมสีตามชอบ ใส่เนื้อมะพร้าวอ่อนลงไปด้วย พอแช่เย็นจนเซตตัวก็หม่ำได้แล้วจ้า
 


ส่วนผสม วุ้นกะทิมะพร้าวอ่อน

ผงวุ้น 2 ช้อนโต๊ะ
น้ำตาลทราย 240 กรัม
เกลือป่น 1 มิลลิลิตร
กะทิ 400 มิลลิลิตร
น้ำมะพร้าว 400 มิลลิลิตร
เนื้อมะพร้าวอ่อน 2 ลูก
สีผสมอาหารตามชอบ
	 


วิธีทำวุ้นกะทิมะพร้าวอ่อน
     1. ใส่ผงวุ้นลงในน้ำมะพร้าว คนผสมให้เข้ากัน พักไว้ประมาณ 10-15 นาที
     2. นำส่วนผสมในข้อ 1 ใส่ลงในหม้อ นำขึ้นตั้งไฟกลางค่อนข้างอ่อน คนให้ผงวุ้นละลายแล้วจึงใส่กะทิคนผสมให้เข้ากัน
     3. ใส่น้ำตาลทรายและเกลือป่น คนให้น้ำตาลละลาย ใส่เนื้อมะพร้าวอ่อน เคี่ยวต่อประมาณ 10 นาที ด้วยไฟอ่อน
     4. ตักแบ่งผสมสีตามชอบ และหยอดลงในพิมพ์ที่เตรียมไว้ พักไว้ให้เย็น และวุ้นเซตตัว
     5. พอวุ้นเซตตัวเรียบร้อย นำออกจากพิมพ์ นำไปแช่ตู้เย็น
 

ดูวิธีทำ วุ้นกะทิมะพร้าวอ่อนดอกไม้ เพิ่มเติมคลิก

9. มะพร้าวแก้วใบเตย 



สูตรจาก คุณนัทจัง สบายดี สมาชิกเว็บไซต์พันทิปดอทคอม

          ถ้าทำมะพร้าวแก้วใบเตยเสร็จก็อวดได้เลย เพราะมะพร้าวสีเขียวสวยจากธรรมชาติ ไม่มีการปรุงแต่ง แถมหอมกลิ่นใบเตย ที่สำคัญทำง่ายแค่เอาไปผัดในกระทะจนน้ำงวด สุดท้ายเอาไปตากแดดหรือเอาไปอบจนแห้ง
 


ส่วนผสม มะพร้าวแก้ว (ทำครั้งละน้อย ๆ)

มะพร้าวทึนทึก (ขูดเป็นเส้น) 200 กรัม
น้ำตาลทราย 1 ถ้วย
น้ำใบเตย 1/2 ถ้วย
เกลือ 1/4 ช้อนชา (หรือไม่ใส่ก็ได้)
	 


วิธีทำมะพร้าวแก้ว
     1. ขูดมะพร้าวทึนทึกเป็นเส้น ๆ (ได้มะพร้าวที่ขูดเรียบร้อยแล้ว พยายามขูดไม่ต้องถึงกะลา เอาแต่เนื้อสีขาว ๆ)
     2. เตรียมน้ำใบเตยเข้มข้น (ได้มาจากใบเตยปั่นกับน้ำเปล่า) ใส่มะพร้าวขูด น้ำตาลทราย น้ำใบเตย และเกลือลงในกระทะ เปิดไฟกลาง ๆ หมั่นคนไปเรื่อย ๆ จนน้ำงวดแล้วปิดไฟ
     3. จากนั้นใช้ช้อนกับส้อมตักมะพร้าวแก้วมาพอดีคำ วางลงในภาชนะแล้วนำไปตากแดดให้แห้ง หรืออบที่อุณหภูมิ 50 องศาเซลเซียส จนแห้ง
 

ดูวิธีทำ มะพร้าวแก้วใบเตย เพิ่มเติมคลิก

10. พุดดิ้งมะพร้าวอ่อน 





          เพราะลูก ๆ อยากกิน คุณแม่ใจดีเลยจัดให้สำหรับเมนูพุดดิ้งมะพร้าวอ่อน จับผงวุ้นผสมกะทิ ใส่น้ำมะพร้าวและเนื้อมะพร้าว พอแช่เย็นจนเซตตัวก็ราดด้วยน้ำราดหอมหวาน
 


ส่วนผสม พุดดิ้ง

น้ำตาลทราย 90 กรัม
ผงวุ้น 2 ช้อนชา
น้ำเปล่า 350 กรัม
น้ำมะพร้าว 350 กรัม
กะทิ 120 กรัม
เนื้อมะพร้าวอ่อน 200 กรัม
	 


ส่วนผสม น้ำราดพุดดิ้ง

นมสดรสจืด 1/2 ถ้วย
นมข้นจืด 1/2 ถ้วย
นมข้นหวาน (ปริมาณตามชอบ)
	 


วิธีทำพุดดิ้งมะพร้าวอ่อนแ
     1. เทน้ำตาลทรายและผงวุ้นใส่ลงในอ่างผสม คนให้เข้ากัน พักไว้
     2. ใส่น้ำเปล่าและน้ำมะพร้าวลงในหม้อ นำขึ้นตั้งไฟแล้วเทส่วนผสมผงวุ้นกับน้ำตาลทรายลงไปคนให้เข้ากันจนเดือด จากนั้นปิดไฟแล้วคนต่อไปเรื่อย ๆ เพื่อให้ผงวุ้นละลาย
     3. เทกะทิลงไปในหม้อคนให้เข้ากัน ใส่เนื้อมะพร้าวอ่อนลงไปคนเบา ๆ ตักใส่ภาชนะ นำไปแช่เย็นเพื่อให้วุ้นเซตตัวเร็วขึ้น
     4. ผสมนมสด นมข้นจืด และนมข้นหวานเข้าด้วยกัน คนให้ส่วนผสมเข้ากันเป็นเนื้อเดียว ตักราดลงไปบนส่วนผสมพุดดิ้งที่เซตตัวแล้ว พร้อมเสิร์ฟ หรือนำเข้าแช่เย็นอีกครั้งก่อนเสิร์ฟ
 

ดูวิธีทำ พุดดิ้งมะพร้าวอ่อน เพิ่มเติมคลิก

11. กล้วยปิ้งราดซอสมะพร้าวอ่อน 



สูตรจาก คุณ rin's cookbook (#rinscookbook)

          กล้วยปิ้งราดซอสมะพร้าวอ่อนเป็นของโปรดเลย สงสัยต้องลองทำสักครั้ง จับกล้วยเสียบไม้ไปปิ้งจนสีสวยก่อนแล้วเอามาทับและปิ้งอีกรอบ โดยรอบนี้ทาซอสมะพร้าวอ่อนลงไปพอทั่ว สุดท้ายพอปิ้งจนเสร็จก็ราดซอสมะพร้าวอ่อน
 


ส่วนผสม กล้วยปิ้งราดซอสมะพร้าวอ่อน

น้ำตาลปี๊บ 4 ออนซ์ (ประมาณ 113 กรัม)
น้ำตาลทรายขาว 2 ออนซ์ (ประมาณ 57 กรัม)
น้ำตาลทรายแดง 2 ออนซ์ (ประมาณ 57 กรัม)
เกลือ 1/2 ช้อนชา
หัวกะทิ 1 ถ้วยตวง
เนื้อมะพร้าวสด 1/2 ถ้วยตวง
ใบเตย 2 ใบ
กล้วยน้ำว้าสุกตามชอบ 15-18 ลูก
	 


วิธีทำซอสมะพร้าวอ่อน (น้ำจิ้มกล้วยปิ้ง)
       1. ใส่น้ำตาลปี๊บ น้ำตาลทรายขาว และน้ำตาลทรายแดงลงไป ตามด้วยเกลือ ใส่หัวกะทิลงไป 1/2 ถ้วยตวง นำไปตั้งบนเตาใช้ไฟอ่อนเคี่ยวประมาณ 20 นาที
     2. ใส่หัวกะทิที่เหลือลงไปคนให้เข้ากัน ตามด้วยใบเตย เคี่ยวต่อด้วยไฟอ่อนประมาณ 10 นาที หรือจนน้ำกะทิเหนียวข้น
     3. ใส่เนื้อมะพร้าวอ่อนลงไปคนให้เข้ากันรอให้เดือดอีกรอบ ปิดไฟ พักทิ้งไว้
 
วิธีทำกล้วยปิ้ง
     1. ปอกเปลือกกล้วยหั่นแว่นหนาประมาณ 1 นิ้ว หรือย่างทั้งลูกก็ได้ เสียบกล้วยใส่ไม้
     2. ปิ้งกล้วยบนเตาถ่านใช้ไฟอ่อนประมาณ 15 นาที กลับไปกลับมา หรือจนกล้วยมีสีน้ำตาลอ่อนทั้งสองด้าน หรือจะใช้เตาอบที่อุณหภูมิ 180 องศาเซลเซียส (ประมาณ 350 องศาฟาเรนไฮต์) ประมาณ 30 นาที (ต้องคอยเช็กเพราะเตาอบแต่ละเครื่องความร้อนไม่เท่ากัน)
     3. นำกล้วยเสียบไม้มาทับด้วยวัสดุพื้นราบแบน
     4. ใช้แปรงจุ่มซอสมะพร้าวอ่อนทาบนกล้วยให้ทั่ว
     5. นำกล้วยเสียบไม้ไปย่างด้วยไฟอ่อนอีกรอบประมาณ 5 นาที หรือด้านละประมาณ 5 นาที
     6. จัดกล้วยใส่จาน ราดซอสมะพร้าวอ่อนลงไป พร้อมเสิร์ฟ
 

ดูวิธีทำ กล้วยปิ้งราดซอสมะพร้าวอ่อน เพิ่มเติมคลิก

12. ข้าวโพดคลุกเนยมะพร้าวอ่อน



สูตรจาก คุณ kitty chef สมาชิกเว็บไซต์พันทิปดอทคอม

          ข้าวโพดคลุกเนยมะพร้าวอ่อน จับข้าวโพดคลุกกับเนยเค็ม น้ำตาลทรายแดง และนมสด เอาไปอบจนหอม สุดท้ายใส่มะพร้าวอ่อน
 


ส่วนผสม ข้าวโพดคลุกเนย

ข้าวโพดสุก
มะพร้าวอ่อน
นมสดรสจืด
เนยเค็ม
น้ำตาลทรายแดง
	 


วิธีทำข้าวโพดอบเนย มะพร้าวอ่อน
     1. ตั้งกระทะให้ร้อนเทเนยลงไป รอให้เนยละลายแล้วใส่ข้าวโพดลงไป ตามด้วยน้ำตาลทรายและนมสด คนให้ส่วนผสมทุกอย่างเข้ากันดี
     2. ปิดฝาหม้ออบให้หอม 2 นาที
     3. เปิดฝาหม้อออก กลิ่นหอมกรุ่น ตักข้าวโพดอบเนยใส่ถ้วย โรยหน้าด้วยมะพร้าวอ่อน
 

ดูวิธีทำ ข้าวโพดคลุกเนยมะพร้าวอ่อน เพิ่มเติมคลิก

13. พายมะพร้าวอ่อน



สูตรจาก คุณสมาชิกหมายเลข 3128333 สมาชิกเว็บไซต์พันทิปดอทคอม 

           วันหยุดมาทำพายมะพร้าวอ่อนกินกับครอบครัวกัน มาพร้อมวิธีทำแป้งพายกับไส้มะพร้าวอ่อน ทาหน้าด้วยไข่แดงก่อนอบ จะกินแบบอุ่น ๆ หรือกินแบบแช่เย็นก็ตามชอบเลยค่ะ
 


ส่วนผสม แป้งพาย

แป้งสาลีอเนกประสงค์ 400 กรัม
น้ำตาลไอซิ่ง 20 กรัม
เกลือ 1 ช้อนชา
เนยสดจืด 60 กรัม
เนยขาว 70 กรัม
ไข่แดง (เบอร์ 2) 2 ฟอง
น้ำส้มสายชู 1+1/2 ช้อนชา
น้ำเย็นจัด 1/4 ถ้วย
	 


ส่วนผสม ไส้มะพร้าวอ่อน

น้ำมะพร้าว (ส่วนที่ 1) 1/2 ถ้วย
น้ำมะพร้าว (ส่วนที่ 2) 1+1/2 ถ้วย
แป้งข้าวโพด 1/4 ถ้วย
เนื้อมะพร้าวอ่อน 350 กรัม
นมข้นจืด 1/4 ถ้วย (หรือจะเปลี่ยนเป็นนมสด หรือกะทิก็ได้)
นมข้นหวาน 1/3 ถ้วย
น้ำตาลทรายขาว 1/4 ถ้วย (ลดหรือเพิ่มได้)
เกลือ 1/4 ช้อนชา
	 

หมายเหตุ : ไส้สามารถปรุงรสตามชอบได้ ชอบหวานก็เพิ่มน้ำตาลทราย  ไม่ชอบหวานก็ลดน้ำตาลทราย
 

วิธีทำแป้งพาย
       1. ร่อนแป้งรวมกับน้ำตาลไอซิ่ง ใส่เกลือลงไปคลุกเคล้าให้เข้ากัน ใส่เนยสดกับเนยขาวลงในแป้ง ใช้มือผสม ๆ คลุกเคล้าจนแป้งมีลักษณะเป็นเม็ดทรายเล็ก ๆ หรือใช้ที่สับแป้งพายก็ได้
     2. ผสมไข่แดง น้ำส้มสายชูกลั่น และน้ำเย็นจัดให้เข้ากัน ค่อย ๆ เทส่วนผสมไข่แดงลงในส่วนผสมแป้ง ใช้ส้อมที่ตีไข่ตะล่อม ๆ ให้แป้งจับกันเป็นก้อน แค่ตะล่อม ๆ กดเบา ๆ ไม่ต้องนวดเพราะแป้งจะเหนียวเกินไป ถ้าแป้งแห้งไปก็เติมน้ำเย็นจัดลงไปผสมทีละ 1 ช้อนโต๊ะ อย่าผสมลงทีละเยอะ แป้งจะแฉะ พอแป้งจับเป็นก้อนก็คลุมด้วยพลาสติกถนอมอาหารหรือหาฝามาปิด พักในตู้เย็น ประมาณ 1 ชั่วโมง
 
วิธีทำไส้มะพร้าวอ่อน
       1. นำน้ำมะพร้าว (ส่วนที่ 1) ผสมกับแป้งข้าวโพด พักไว้
     2. ใช้หม้อหนา ๆ ตั้งไฟกลางค่อนไปทางอ่อน ใส่น้ำมะพร้าว (ส่วนที่ 2) พอน้ำมะพร้าวเดือดนิดหน่อยไม่ต้องมาก ก็ใส่เนื้อมะพร้าวลงไป เติมนมข้นจืด นมข้นหวาน น้ำตาลทรายและเกลือ กวนสักพักพอส่วนผสมเข้ากัน ชิมรสตามชอบ
     3. นำน้ำมะพร้าวที่ผสมแป้งข้าวโพดมาเทลงไป แล้วกวนจนข้นขึ้น แต่อย่าให้ข้นมากนะคะ ยกลงจากเตา อย่าข้นเกิน อย่าเหลวเกิน ถ้าเหลวพายจะเละได้ พักไว้จนเย็นสนิทก่อนนำไปใช้
 
วิธีทำพายมะพร้าวอ่อน
     1. นำแป้งพายออกจากตู้เย็นแล้วนวด ประมาณ 1-2 นาที พอตะล่อม ๆ ให้แป้งเข้ากัน แล้วแบ่งแป้งเป็น 2 ส่วน คือ 70:30 แป้งก้อนใหญ่ใช้ทำฐาน แป้งก้อนเล็กใช้คลุม คลึงหรือรีดแป้งให้เป็นแผ่นบางหรือหนาตามชอบ นำแป้งส่วนฐานไปกรุใส่พิมพ์ขนาด 3 ปอนด์ ที่ทาเนยขาวบาง ๆ ไว้ ใส่ไส้ลงไป เกลี่ยให้เสมอกัน นำแป้งอีกแผ่นมาคลุม กดขอบให้ติดกัน แป้งส่วนเกินที่ไม่สวยก็ตัดออก ตกแต่งให้สวยงาม ใช้ส้อมกดขอบพาย หรือใครจะทำเหมือนขอบพัฟก็ได้
     2. ทาหน้าด้วยไข่แดงล้วน สีจะสวยมาก ทาบาง ๆ ไม่ต้องหนา ใช้มีดกรีดหน้าขนมตามรอยที่จะตัด เพื่อให้ขนมมีช่องระบายอากาศตอนอบ (ไม่ต้องกรีดจนขาดนะ แค่พอมีช่องระบายพอ)
     3. นำไปอบที่อุณหภูมิ 225 องศาเซลเซียส ใช้ไฟบนกับไฟล่าง ไม่เปิดพัดลม ประมาณ 30 นาที แล้วลดอุณหภูมิลงเหลือ 180 องศาเซลเซียส ใช้ไฟล่างอย่างเดียวอีก 30 นาที รวมใช้เวลาอบ 1 ชั่วโมง เสร็จแล้ว ถอดพิมพ์ออกแล้วพักไว้ให้เย็นค่อยตัด แช่เย็นยิ่งดี พร้อมเสิร์ฟ
 

ดูวิธีทำ พายมะพร้าวอ่อน เพิ่มเติมคลิก

             จบไปแล้วสำหรับเมนูขนมใส่เนื้อมะพร้าวอ่อน แหม… น่ากินทุกเมนูเลยเนอะ โดยเฉพาะขนมบ้าบิ่นมะพร้าวอ่อนที่ไม่ได้กินมานานมาก ขอตัวไปซื้อมะพร้าวอ่อนก่อนนะคะ
 


 


สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing 

คลิกเลย
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













13 เมนูขนมใส่เนื้อมะพร้าวอ่อน อร่อยหอมเคี้ยวเพลิน




อัปเดตล่าสุด 17 เมษายน 2563 เวลา 11:32:05
 94,177 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































