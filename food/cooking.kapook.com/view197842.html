




ไอศกรีมซอร์เบตผลไม้ ไร้นมเนยอ้วนน้อยแคลอรีต่ำ

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            ไอศกรีม












6 วิธีทำไอศกรีมซอร์เบตผลไม้ ไร้นมเนยอ้วนน้อยแคลอรีต่ำ





28,072อ่าน














0












          งานนี้ผลไม้ต้องพร้อม ! พบกับเมนูไอศกรีมซอร์เบตผลไม้ สูตรขนม ไร้นมเนย ไขมันต่ำ จัดเต็มเนื้อผลไม้เน้น ๆ อร่อยหวานเย็นชื่นใจสุดยอด 
 
 




          ไอศกรีมทั่วไป เช่น ไอศกรีมวานิลลา ไอศกรีมทุเรียน หรือไอศกรีมกะทิ คงไม่เหมาะกับสาว ๆ รักหุ่นสวย ลองเปลี่ยนมาทำไอศกรีมผลไม้ แคลอรีต่ำกันดีไหม กระปุกดอทคอมขอนำเสนอวิธีทำไอศกรีมซอร์เบตผลไม้ เช่น ราสป์เบอร์รีซอร์เบต ใบบัวบกซอร์เบต สับปะรดซอร์เบต ไปหาซื้อผลไม้ให้พร้อมลุยเลยดีกว่าค่ะ
 

1. ไอศกรีมแคนตาลูปซอร์เบต



สูตรจาก คุณอ้อมกอดของความเหงา

 
          เริ่มกันที่เมนูไอศกรีมแคนตาลูปซอร์เบต สูตรนี้ใส่แคนตาลูปสีเขียวปั่นกับน้ำเชื่อม เติมน้ำมะนาวกับเกลือป่น พอแช่เย็นจนเป็นเกล็ดน้ำแข็งก็เอาออกมาปั่นอีก 2-3 รอบจนเนียน
 



ส่วนผสม ไอศกรีมแคนตาลูปซอร์เบต
          • เนื้อแคนตาลูปเขียว ประมาณ 4 ถ้วย
          • น้ำเปล่า 1 ถ้วย
          • น้ำตาลทราย 1 ถ้วย
          • น้ำเลมอน 1 ลูก (เราใช้มะนาวเขียว 2 ลูก)
          • เกลือป่น
 
วิธีทำไอศกรีมแคนตาลูปซอร์เบต
          1. ทำน้ำเชื่อมโดยการต้มน้ำเปล่ากับน้ำตาลทรายให้ละลาย ยกลงจากเตา พักไว้ให้เย็นก่อนแล้วค่อยเอาไปแช่ตู้เย็นให้เย็นจัด ๆ (เราแช่ในช่องฟรีซให้เป็นเกล็ดน้ำแข็ง)
          2. ปอกเปลือกแคนตาลูป หั่นเป็นชิ้น ๆ แล้วน้ำไปแช่เย็นไว้ให้เย็นจัด ๆ หรือเอาเข้าช่องฟรีซก็ได้
          3. หลังจากแช่เย็นทั้งน้ำเชื่อมและแคนตาลูปได้ที่แล้วก็เอาออกมาปั่นให้ละเอียด ใส่ลงในเครื่องปั่นน้ำผลไม้ เติมน้ำมะนาวกับเกลือป่นลงไปปั่นจนเนียน
          4. เทใส่กล่องปิดฝาหรือปิดหน้าด้วยพลาสติกถนอมอาหาร นำเข้าแช่ในช่องฟรีซให้เป็นเกล็ดน้ำแข็งแล้วก็เอาออกมาปั่นอีกรอบ (ทั้งหมดปั่นอยู่ประมาณ 2-3 รอบ) ก็จะได้เนื้อซอร์เบตที่เนียนสวย ก่อนแช่ฟรีซชิมรสชาติตามใจ ตักใส่ถ้วย พร้อมเสิร์ฟ
 

ดูวิธีทำ ไอศกรีมแคนตาลูปซอร์เบต เพิ่มเติมคลิก

2. ไอศกรีมฟักข้าวเสาวรส



คุณ rock barista

 
            ใครชอบไอศกรีมรสเปรี้ยวอมหวานขอนำเสนอไอศกรีมฟักข้าวเสาวรส สูตรนี้จับเนื้อฟักข้าวไปปั่นจนเนียนละเอียด แล้วผสมกับน้ำเสาวรส เติมน้ำตาลทรายหน่อย
 



ส่วนผสม ไอศกรีมฟักข้าวเสาวรส
          • ฟักข้าวสุก
          • น้ำเสาวรส
          • น้ำตาลทรายป่น
 
วิธีทำไอศกรีมฟักข้าวเสาวรส
          1. เริ่มจากการแยกเม็ดกับเนื้อฟักข้าวออกจากกัน ใช้ช้อนตักแล้วคว้านออกได้ทั้งหมด
          2. เทรวมกันแล้วนำไปปั่นเลย ใช้เครื่องปั่นอะไรก็ได้ เพราะเนื้อฟักข้าวจากผลสุกค่อนข้างเละอยู่แล้ว เราอาจจะนวดก่อนที่จะคว้านก็ได้ จากนั้นก็นำไปต้มให้เดือด 1 ครั้ง
          3. หลังจากต้มเสร็จแล้ว เติมน้ำตาลทรายลงไปเล็กน้อยแล้วก็เติมน้ำเสาวรสลงไป (ใช้อัตราส่วน ฟักข้าว 1 ลูก ต่อน้ำเสาวรส 1 ลิตร สำหรับท่านที่ชอบกินเปรี้ยวไม่ต้องเติมน้ำตาลทรายก็ได้ แต่เติมเล็กน้อยจะได้รสที่กลมกล่อมกว่า) เมื่อเติมน้ำเสาวรสแล้วก็นำใส่ภาชนะที่จะแช่เย็น
          4. นำไปแช่เย็นจนเริ่มเป็นเกล็ดน้ำแข็ง แต่ยังไม่ต้องแข็งมากแล้วนำออกมาคน (ยิ่งนำออกมาคนบ่อยเนื้อจะยิ่งเนียน คน 2 รอบก็พอได้อยู่ เคยเห็นคนอื่นเอาออกมาเข้าเครื่องปั่นอีกรอบ ถ้าทำอย่างนั้นน่าจะดีเลย) ตักใส่ภาชนะ พร้อมเสิร์ฟ
 

ดูวิธีทำ ไอศกรีมฟักข้าวเสาวรส เพิ่มเติมคลิก

3. ไอศกรีมราสป์เบอร์รีซอร์เบต



สูตรจาก คุณ blackpiano

 
          ราสป์เบอร์รีเหลือ ๆ จับมาทำไอศกรีมราสป์เบอร์รีซอร์เบต  จับราสป์เบอร์รีไปปั่นจนละเอียดแล้วผสมกับน้ำเชื่อมจนเข้ากัน เสร็จแล้วเอาไปใส่เครื่องทำไอศกรีมจนเซตตัว
 



ส่วนผสม ราสป์เบอร์รีซอร์เบต
          • ราสป์เบอร์รีแช่แข็ง
          • น้ำตาลทราย
          • น้ำเปล่า
          • เกลือป่น
 
วิธีทำราสป์เบอร์รีซอร์เบต
          1. ทำน้ำเชื่อมโดยใส่น้ำตาลทรายกับน้ำเปล่าลงในหม้อ นำขึ้นตั้งไฟเคี่ยวจนเป็นน้ำเชื่อม ปิดไฟ พักไว้
เคล็ดลับ : น้ำหนักน้ำตาลทรายเท่าไรก็ตาม ปริมาณน้ำเปล่าก็ให้หนักเท่านั้น ก็จะออกมาเป็นน้ำเชื่อมระดับมาตรฐานนั่นเอง
          2. นำราสป์เบอร์รีไปปั่นจนละเอียด (ใครไม่มีเครื่องบดอาหาร หรือ food processor ก็ใช้เครื่องปั่นเอาก็ได้ กะเอาปริมาณตามต้องการได้เลย คงไม่ต้องมากเพราะราสป์เบอร์รีมีรสเปรี้ยวมาก)
          3. เทส่วนผสมราสป์เบอร์รีปั่นลงในน้ำเชื่อม เติมเกลือลงไปเล็กน้อย คนผสมให้เข้ากัน
เคล็ดลับ : หากหวานมากไปก็เติมน้ำเปล่าได้ วิธีชิมรส ไม่ว่าจะอาหารคาวหรือหวาน ควรตักขึ้นมาเป่าให้เย็นก่อนจะเจอรสที่แท้จริง หากมันร้อน เวลาชิมแล้วปรุงลิ้นเราอาจจะเพี้ยนได้
          4. นำส่วนผสมมากรองเอาเม็ดออก
เคล็ดลับ : ไม่รู้เหมือนกันนะว่าเป็นเมล็ดหรือว่าตาของราสป์เบอร์รี แต่รู้ว่ามันแข็งเกินไปที่จะเอามาเป็นของหวานชนิดนี้ หากเอามาทำแยมก็คงไม่มีปัญหา เพราะแยมใช้ความร้อนนาน ตามันจะนิ่มไปเอง
          5. นำน้ำเชื่อมราสป์เบอร์รีไปบ่มพักไว้ในตู้เย็นในช่องปกติ อย่างน้อย 4 ชั่วโมง หรือข้ามคืน (ยิ่งดี)
          6. นำโถปั่นชั้นในที่มีเจลทำความเย็นไปแช่ช่องฟรีซ อย่างน้อย 12 ชั่วโมง ก่อนนำมาปั่นไอศกรีม (หากแช่น้อยกว่านั้นจะไม่เกิดเป็นไอศกรีม) เทส่วนผสมน้ำเชื่อมราสป์เบอร์รีลงไปในเครื่อง เปิดเครื่องปั่นประมาณ 30 นาที หรือจนเป็นเนื้อไอศกรีม ปิดเครื่องดึงใบพัดออกแล้วนำไปแช่ช่องฟรีซอีก 3 ชั่วโมง ตักไอศกรีมใส่ถ้วย พร้อมเสิร์ฟ
 

ดูวิธีทำ ไอศกรีมราสป์เบอร์รีซอร์เบต เพิ่มเติมคลิก

4. ไอศกรีมสับปะรดซอร์เบต





 
          ง่ายยิ่งกว่าง่ายสำหรับเมนูไอศกรีมสับปะรดซอร์เบต จับทุกอย่างลงไปปั่นจนละเอียดประมาณ 2 รอบ แล้วเอาไปแช่ช่องแช่แข็งจนเซตตัว
 



ส่วนผสม สับปะรดซอร์เบต
          • เนื้อสับปะรดหั่นเป็นชิ้นเล็ก 1 ลูก
          • น้ำตาลทราย 8 ช้อนโต๊ะ
          • น้ำเปล่า 2 ถ้วย
          • น้ำมะนาว 1 ช้อนโต๊ะ
          • เกลือป่น 1 ช้อนชา
 
วิธีทำสับปะรดซอร์เบต
          1. ใส่เนื้อสับปะรด น้ำตาลทราย น้ำเปล่า น้ำมะนาว และเกลือป่น ลงในเครื่องปั่น ปั่นผสมจนส่วนผสมละเอียดเข้ากันดี เทใส่พิมพ์ นำเข้าช่องแช่แข็งนานประมาณ 1-2 ชั่วโมง
          2. นำออกจากตู้เย็น ตักใส่เครื่องปั่น ปั่นจนเนื้อเนียนอีกครั้ง ตักส่วนผสมใส่พิมพ์แล้วนำเข้าแช่แข็งอีกครั้ง นานประมาณ 5 ชั่วโมง ก่อนรับประทาน
 

ดูวิธีทำ ไอศกรีมสับปะรดซอร์เบต เพิ่มเติมคลิก

5. ไอศกรีมใบบัวบกซอร์เบต



สูตรจาก นิตยสาร food news & life

 
          ใครจะไปรู้ว่าใบบัวบกเอามาทำไอศกรีมซอร์เบตแล้วอร่อยมาก ถ้าอยากลองชิมขอนำเสนอไอศกรีมใบบัวบกซอร์เบต จับใบบัวบกปั่นกับน้ำต้มสุกแล้วกรองเอาเฉพาะน้ำ เสร็จแล้วเอาไปต้มกับน้ำตาลทรายและเกลือ เติมเจลาตินลงไปหน่อย แล้วใส่เครื่องทำไอศกรีมจนครบเวลา
 



ส่วนผสม ไอศกรีมใบบัวบกซอร์เบต
          • ใบบัวบก เด็ดเป็นใบ 100 กรัม
          • น้ำต้มสุก 500 กรัม
          • น้ำตาลทราย 200 กรัม
          • เกลือป่น 1/2 ช้อนชา
          • เจลาตินชนิดผง (gelatin) 1 ช้อนโต๊ะ
          • น้ำร้อนสำหรับละลายเจลาติน 50 กรัม
          • ใบบัวบก (สำหรับแต่ง)
 
วิธีทำไอศกรีมใบบัวบกซอร์เบต
          1. ล้างใบบัวบกให้สะอาด ใส่ลงไปในโถปั่นน้ำผลไม้พร้อมกับน้ำต้มสุก ปั่นจนกระทั่งละเอียด กรองเอาเฉพาะน้ำมาใช้
          2. นำน้ำใบบัวบกใส่ลงในภาชนะ ใส่น้ำตาลทรายและเกลือป่น นำขึ้นตั้งไฟจนกระทั่งน้ำตาลทรายละลายหมด ยกลง เตรียมไว้
          3. ละลายเจลาตินกับน้ำร้อนเข้าด้วยกัน เทใส่ลงในน้ำใบบัวบก พักจนกระทั่งส่วนผสมเย็น เทใส่ลงในเครื่องทำไอศกรีม ปั่นประมาณ 40 นาที จนกระทั่งส่วนผสมหนืดเป็นเกล็ดน้ำแข็ง ปิดเครื่อง ตักส่วนผสมที่ได้ใส่ภาชนะ นำเข้าช่องแช่แข็งจนส่วนผสมทรงตัวดี ใช้ที่ตักไอศกรีมตักใส่แก้ว ตกแต่งด้วยใบบัวบกให้สวยงาม พร้อมเสิร์ฟ
 

ดูวิธีทำ ไอศกรีมใบบัวบกซอร์เบต เพิ่มเติมคลิก

6. ไอศกรีมแอปเปิลเขียวซอร์เบต





 
          แอปเปิลเขียวกินสดรสเปรี้ยวไปหน่อย ถ้าแปลงร่างเป็นไอศกรีมคงอร่อยกว่า พบกับไอศกรีมแอปเปิลเขียวซอร์เบต สูตรนี้ใส่น้ำตาลทรายเพิ่มความกลมกล่อม จะทำด้วยเครื่องทำไอศกรีมหรือใช้การปั่นก็ตามชอบ
 



ส่วนผสม ไอศกรีมแอปเปิลเขียวซอร์เบต
          • แอปเปิลเขียว หั่นเป็นชิ้น 750 กรัม
          • น้ำมะนาวคั้น 2 ช้อนโต๊ะ
          • น้ำ 250 มิลลิลิตร
          • น้ำตาลทราย 375 กรัม
          • เหล้าบรั่นดีกลิ่นแอปเปิล 3 ช้อนชา
          • สีผสมอาหารสีเขียวแอปเปิล ปริมาณเล็กน้อย (ใส่หรือไม่ใส่ก็ได้)
 
วิธีทำไอศกรีมแอปเปิลเขียวซอร์เบต
          1. ใส่แอปเปิลเขียว น้ำมะนาว น้ำ และน้ำตาลทราย ลงในกระทะ นำขึ้นตั้งไฟเคี่ยวจนเดือด นานประมาณ 25-30 นาที จนแอปเปิลเริ่มนิ่ม ยกลงจากเตา พักทิ้งไว้จนเย็นสนิท
          2. ใส่ส่วนผสมแอปเปิลที่เย็นสนิทแล้วลงในเครื่องปั่น ปั่นผสมจนเข้ากันและเนื้อเนียนดี เทใส่อ่างผสม เติมเหล้าบรั่นดีและสีผสมอาหารเล็กน้อย คนผสมให้เข้ากัน นำเข้าแช่แข็งจนส่วนผสมแข็งตัว
          3. นำส่วนผสมออกจากตู้เย็น เทใส่เครื่องทำไอศกรีม (จากนั้นทำตามคู่มือ) ปั่นจนได้ไอศกรีมเนื้อเนียน ตักไอศกรีมใส่พิมพ์ นำเข้าแช่เย็นจนแข็งตัว หรืออย่างน้อยประมาณ 4 ชั่วโมง ก่อนรับประทาน
เทคนิค : หากไม่มีเครื่องทำไอศกรีม ให้เทส่วนผสมที่ปั่นละเอียดแล้วใส่พิมพ์ นำเข้าแช่เย็นประมาณ 1-2 ชั่วโมง จากนั้นนำออกมาปั่นอีกครั้ง เทกลับใส่พิมพ์แล้วนำกลับเข้าแช่เย็น ทำซ้ำแบบเดิม 2-3 ครั้ง จนได้ไอศกรีมเนื้อเนียนตามต้องการ เทใส่พิมพ์ แล้วนำเข้าแช่เย็นจนถึงเวลารับประทาน
 

ดูวิธีทำ ไอศกรีมแอปเปิลเขียวซอร์เบต เพิ่มเติมคลิก

          จบไปแล้วสำหรับเมนูไอศกรีมซอร์เบตผลไม้ จะใช้เครื่องทำไอศกรีมหรือใช้เครื่องปั่นก็ตามชอบ อยากทำเมนูไหนก่อนเชิญตามสบายเลยจ้า
 

สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing

คลิกเลย
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













6 วิธีทำไอศกรีมซอร์เบตผลไม้ ไร้นมเนยอ้วนน้อยแคลอรีต่ำ




อัปเดตล่าสุด 3 เมษายน 2564 เวลา 00:18:05
 28,072 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































