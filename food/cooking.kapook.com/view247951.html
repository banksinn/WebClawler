




เมนูทะเลดอง ทำกินเองง่าย ๆ ที่ครัวบ้าน


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เมนูอาหารอื่นๆ












4 เมนูทะเลดอง จานอร่อยสุดแซ่บพร้อมสูตรน้ำจิ้มซีฟู้ด





8,160อ่าน














0












          เมนูไข่ดองน้ำปลาคงต้องชิดซ้ายให้กับเมนูทะเลดองแล้ว จับอาหารทะเลสด ๆ มาดองเค็มจนเข้าเนื้อ จิ้มกับน้ำจิ้มซีฟู้ด บอกเลยเด็ดมาก  




             หลังจากทำเมนูไข่ดองน้ำปลากินจนเบื่อ ลองเปลี่ยนมาทำอาหารทะเลดองกันดีไหม กระปุกดอทคอมขอนำเสนอวิธีทำเมนูทะเลดอง มีทั้งกุ้งดอง กั้งดอง และปูดอง เลือกดองทีละอย่างหรือรวมมิตรเลยก็แล้วแต่สะดวก แกล้มกับผักและน้ำจิ้มซีฟู้ดยิ่งอร่อย
1. กุ้งดองน้ำปลา



ภาพจาก คุณ guyama สมาชิกเว็บไซต์พันทิปดอทคอม

           เปิดกันด้วยเมนูกุ้งดองน้ำปลา ใช้กุ้งขาวแกะเปลือกดองกับน้ำปลาจนซึมเขาเนื้อ กินสด ๆ หรือเอาไปทำข้าวผัดก็อร่อย


ส่วนผสม กุ้งดองน้ำปลา


กุ้งขาวแกะเปลือก 3 ส่วน
กระเทียมหั่น 1 ส่วน
หอมแดงหั่น 1 ส่วน
พริกหั่นหยาบ 1 ส่วน
น้ำปลาอย่างดี 2 ส่วน
น้ำเชื่อม 1 ส่วน
น้ำสะอาด 1 ส่วน


วิธีทำกุ้งดองน้ำปลา

     1. ทำน้ำปลาดอง โดยนำส่วนผสมที่เตรียมไว้ทั้งหมดมาผสมเข้าด้วยกัน ได้แก่ กระเทียมหั่น หอมแดงหั่น พริกหั่นหยาบ น้ำปลาอย่างดี น้ำเชื่อม และน้ำสะอาด จากนั้นคนให้เข้ากัน ชิมรสชาติตามชอบ เสร็จแล้วราดบนกุ้งขาวแกะเปลือกที่เตรียมไว้ให้ท่วม (แนะนำราดให้ท่วมเพื่อให้น้ำปลาดองเข้าถึงทุกส่วนของกุ้ง
     2. นำกุ้งดองน้ำปลาใส่ภาชนะปิดมิดชิด แช่ในตู้เย็นใช้เวลาประมาณ 2 วัน ก็สามารถนำมาประกอบอาหารหรือกินสดได้
 

ดูวิธีทำ กุ้งดองน้ำปลา เพิ่มเติมคลิก

2. กุ้งดองซีอิ๊วสูตรเกาหลี 





           ถ้ากลิ่นน้ำปลาแรงไป ลองมาทำกุ้งดองซีอิ๊วกันเลย สูตรนี้ใส่ซอสโชยุผสมกับน้ำตาล เพิ่มความหอมจากขิงและกระเทียม แต่งด้วยพริก


ส่วนผสม สำหรับล้างกุ้ง


กุ้งขาว 400 กรัม
เกลือเล็กน้อย
โซดาแช่เย็น


ส่วนผสม ซีอิ๊วเกาหลีสำหรับดองกุ้ง


ซอสโชยุ 100 มิลลิลิตร
น้ำเปล่า 5 ช้อนโต๊ะ
น้ำตาลทราย 3 ช้อนโต๊ะ
มิริน 1 ช้อนโต๊ะ
ขิงหั่นแว่น 1 ช้อนโต๊ะ
กระเทียมฝานบาง 2 ช้อนโต๊ะ
ต้นหอม 1 ช้อนโต๊ะ
พริกชี้ฟ้า 1 ช้อนโต๊ะ
พริกจินดา 1 ช้อนโต๊ะ


วิธีล้างกุ้ง

     1. นำกุ้งมาตัดหัวและขาออกให้หมด ใช้ไม้จิ้มฟันดึงเส้นดำที่หลังกุ้งออก จะแกะเปลือกหรือไม่แกะเปลือกก็ได้ 
     2. นำใส่อ่าง เติมเกลือและโซดาแช่เย็นเพื่อให้กุ้งเด้งกรอบ เอามือขยำล้างกุ้งสักครู่ เสร็จแล้วล้างด้วยน้ำเปล่าอีกครั้ง

วิธีทำกุ้งดองซีอิ๊วสูตรเกาหลี

     1. ทำซีอิ๊วเกาหลีโดยเทซอสโชยุลงไปในหม้อ เติมน้ำเปล่า น้ำตาลทราย ขิง กระเทียม และมิริน ตั้งไฟเคี่ยวจนน้ำตาลละลาย ใส่ต้นหอมและใส่พริกลงไป เทใส่ภาชนะ พักไว้ให้เย็น
     2. สุดท้ายใส่กุ้งลงในซีอิ๊วเกาหลี ดองประมาณ 3-5 ชั่วโมง หรือแช่เย็นเก็บไว้กินได้นาน 3-5 วัน
 

ดูวิธีทำ กุ้งดองซีอิ๊วสูตรเกาหลี เพิ่มเติมคลิก

3. ปูดอง



ภาพจาก นิตยสาร gourmet & cuisine

           ว้าว ! ใครชอบกินปูดองต้องลองทำดู รับรองไม่คาวเพราะใส่สมุนไพรไทยหลากชนิด มาพร้อมสูตรน้ำจิ้มซีฟู้ด


ส่วนผสม ปูดอง


ปูทะเลไข่ 1 ตัว
ตะไคร้ (โขลกหยาบ) 1 ช้อนโต๊ะ
​ข่า (โขลกหยาบ) 1 ช้อนโต๊ะ
พริกจินดา (โขลกหยาบ) 1 ช้อนโต๊ะ
กระเทียมไทย (โขลกหยาบ) 1 ช้อนโต๊ะ
​เหล้าจีน 1 ช้อนโต๊ะ
​เกลือ 1 ช้อนโต๊ะ
น้ำปลา พอให้ท่วมตัวปู


ส่วนผสม น้ำจิ้มซีฟู้ด


น้ำมะนาวแป้น 6 ช้อนโต๊ะ
​น้ำตาลทราย 4 ช้อนโต๊ะ
น้ำปลา 4 ช้อนโต๊ะ
​พริกขี้หนูสวน 2 ช้อนโต๊ะ
​กระเทียมไทย 2 ช้อนโต๊ะ


วิธีทำปูไข่ดอง

     1. ล้างปูทั้งตัวให้สะอาด ใส่ส่วนผสมดองปูลงไป คลุกให้ทั่ว แช่ตู้เย็นไว้ 1 คืน
     2. นำปูออกจากตู้เย็น ล้างให้สะอาดอีกครั้ง แกะกระดองออกแล้วผ่าเป็น 2 ชิ้นหรือชิ้นเล็กลงตามชอบ
     3. ทำน้ำจิ้มซีฟู้ด โดยนำส่วนผสมทั้งหมดมาตำรวมกัน ราดบนตัวปูที่ผ่าไว้ให้ชุ่ม กินเคียงกับผักสดตามชอบ
 

ดูวิธีทำ ปูดอง เพิ่มเติมคลิก

4. กั้งดอง





           ปิดท้ายด้วยเมนูกั้งดอง สูตรนี้ดองเอาความเค็มตามชอบ ถ้าชอบเค็มเยอะก็ดองนานหน่อย สุดท้ายราดน้ำจิ้มซีฟู้ด


ส่วนผสม กั้งดอง


กั้ง 1 กิโลกรัม
น้ำปลา 1+1/2 ถ้วย
น้ำเปล่า 1/2 ถ้วย
น้ำตาลทราย 1 ช้อนกินข้าว
เกลือ สำหรับล้างกั้ง


ส่วนผสม น้ำจิ้มซีฟู้ด


กระเทียมไทยแกะเปลือก 1-2 หัว
พริกขี้หนู 1 ช้อนโต๊ะ
น้ำปลา 1 ช้อนโต๊ะ
น้ำตาลทราย 1/2 ช้อนโต๊ะ
เกลือ เล็กน้อย
น้ำมะนาว 2 ช้อนโต๊ะ
น้ำกระเทียมดอง 1/2 ช้อนโต๊ะ
โซดา+น้ำแข็ง
ใบสะระแหน่ สำหรับแต่ง
กระเทียมจีนฝานบาง 1 หัว สำหรับแต่ง


วิธีทำกั้งดอง

     1. ทำน้ำปลาดองโดยใส่น้ำปลา น้ำเปล่า น้ำตาลทรายลงในหม้อ ต้มพอเดือดและน้ำตาลละลาย พักไว้
     2. เอากั้งมาคลุกเกลือแล้วล้างด้วยน้ำสะอาดเพื่อดับคาว 
     3. เทโซดาลงในอ่างน้ำแข็ง ใส่กั้งลงไปแช่สักครู่ 
     4. นำกั้งมาตัดเปลือกด้านข้างลำตัว แล้วตัดหัวและหางทิ้ง แกะเปลือกจากส่วนหางไปถึงคอ วางเรียงในกล่องที่มีฝาปิด เทน้ำปลาลงไปให้ท่วมกั้งแล้วนำเข้าช่องฟรีซประมาณ 1-2 ชั่วโมง แล้วนำออกมา
     5. ทำน้ำจิ้มซีฟู้ดโดยผสมทุกอย่างจนเข้ากัน 
     6. นำกั้งมากรีดหลังออกแล้ววางใส่จาน ราดน้ำจิ้มซีฟู้ดลงไป 

สูตรน้ำจิ้มซีฟู้ด

1. น้ำจิ้มซีฟู้ดถั่วตัด



ภาพจาก คุณ maekwansri สมาชิกเว็บไซต์พันทิปดอทคอม (#maekwansri)

          สำหรับใครที่ไม่ชอบกินน้ำจิ้มซีฟู้ดแบบเผ็ด ๆ ลองมาทำน้ำจิ้มซีฟู้ดถั่วตัดกันเลย เด็กก็กินได้ด้วย สูตรนี้พิเศาที่ใส่ถั่วตัดลงไปเพิ่มความหวานหอม



ส่วนผสม น้ำจิ้มซีฟู้ดถั่วตัด


พริกขี้หนูสวน
กระเทียม
รากผักชี
น้ำตาลปี๊บ
เกลือ
ถั่วตัด
น้ำมะนาว


วิธีทำน้ำจิ้มซีฟู้ดถั่วตัด

     1. นำพริกขี้หนูสวน กระเทียม รากผักชี น้ำตาลปี๊บ และเกลือ โขลกให้ละเอียด 
     2. ใส่ถั่วตัด โขลกพอแหลก
     3. ใส่น้ำมะนาว และน้ำต้มเล็กน้อย คนให้เข้ากัน 
 

ดูวิธีทำ น้ำจิ้มซีฟู้ดถั่วตัด เพิ่มเติมคลิก

2. น้ำจิ้มซีฟู้ดโหระพา



ภาพจาก คุณ isweet สมาชิกเว็บไซต์พันทิปดอทคอม

          ถ้าชอบความหอมของสมุนไพรไทยต้องลองทำน้ำจิ้มซีฟู้ดโหระพา ใส่สามเกลอเพิ่มความหอม เติมรสเค็มและเปรี้ยวหน่อย ส่วนความเผ็ดตามสะดวกเลยจ้า


ส่วนผสม น้ำจิ้มซีฟู้ดโหระพา


น้ำตาลทราย 1 ช้อนโต๊ะ
น้ำเปล่า 1/3 ถ้วย
กระเทียมสับ 1/3 ถ้วย
รากผักชีสับ 1/4 ถ้วย
พริกขี้หนูเขียวแดง 3 ช้อนโต๊ะ (หรือตามชอบ)
โหระพาซอย 1/4 ถ้วย
น้ำปลา 3 ช้อนโต๊ะ
น้ำมะนาว 3 ช้อนโต๊ะ


วิธีทำน้ำจิ้มซีฟู้ดโหระพา

     1. ทำน้ำเชื่อม โดยใส่น้ำและน้ำตาลทรายลงในหม้อ ตั้งไฟคนให้ละลายจนเหนียวนิด ๆ
     2. นำกระเทียม รากผักชี พริกขี้หนู โหระพา และน้ำเชื่อม ใส่เครื่องปั่น ปั่นให้ละเอียด
     3. เทใส่ถ้วย เติมน้ำปลาและน้ำมะนาว พร้อมเสิร์ฟ
 

ดูวิธีทำ น้ำจิ้มซีฟู้ดโหระพา เพิ่มเติมคลิก

3. น้ำจิ้มซีฟู้ดพริกสด



ภาพจาก คุณ guyama สมาชิกเว็บไซต์พันทิปดอทคอม

           แค่เห็นภาพน้ำจิ้มซีฟู้ดพริกสดก็แซ่บถึงทรวงแล้ว สูตรนี้ใครไม่ชอบกินเผ็ดต้องผ่านไปก่อน เพิ่มความหอมจากกระเทียม ปรุงรสเปรี้ยวและเค็มนิดหน่อย


ส่วนผสม น้ำจิ้มซีฟู้ดพริกสด


พริกสด
กระเทียม
มะนาว
น้ำปลา
น้ำตาลทราย
น้ำเปล่า (สำหรับทำน้ำจิ้ม)


วิธีทำน้ำจิ้มซีฟู้ดพริกสด


โขลกพริกกับกระเทียม จากนั้นใส่มะนาว น้ำปลา น้ำตาล และน้ำเปล่า คนให้เข้ากัน เพิ่มเติมรสเปรี้ยวและเผ็ดได้ตามใจชอบ
	 


ดูวิธีทำ น้ำจิ้มซีฟู้ดพริกสด เพิ่มเติมคลิก

          ถ้าชอบต้องโดน ! เมนูทะเลดองสักครั้ง และอาจมีหลายครั้งตามมา ถ้าไม่ชอบกินดิบลองทำสุกหรือทำเป็นอาหารจานเดียวก็ได้ เอาล่ะ… ไปจ่ายตลาดกันจ้า

แนะนำเมนูอาหารหมักดองอื่น ๆ ที่น่าสนใจ

     ​​​​► 4 สูตรทำไข่ดอง เมนูไข่เยิ้ม ๆ หอมเค็มทำง่ายวัตถุดิบน้อย
     ​​​​► วิธีดองผักด้วยเครื่องทำกาแฟ เคล็ดลับทำผักดองเฉียบ ๆ ด้วยวิธีง่าย ๆ
     ​​​​► มะนาวดองน้ำผึ้ง เมนูมะนาวช่วยลดพุงแก้ท้องผูกหายเจ็บคอ
     ​​​​► 5 วิธีทำกิมจิ ผักดองแบบเกาหลีทำง่ายอร่อยไม่อายใคร
     ​​​​► 7 วิธีทำผักดอง แปรรูปเมนูผักง่าย ๆ เก็บได้นาน
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













4 เมนูทะเลดอง จานอร่อยสุดแซ่บพร้อมสูตรน้ำจิ้มซีฟู้ด




โพสต์เมื่อ 21 ตุลาคม 2564 เวลา 15:25:57
 8,160 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































