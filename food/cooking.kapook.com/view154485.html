




ส้มตำ เมนูส้มตํา อาหารอีสานรสแซ่บ ทำเองได้ เปิดร้านขายดีแน่











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






23 เมนูร้านส้มตำยอดนิยม อาหารอีสานทำเองได้ เปิดร้านขายดีแน่




566,534อ่าน







0















​     รวมสูตรอาหารอีสานเมนูฮิตจากร้านส้มตำ ยอดนิยม หลากจานเด็ดความอร่อย ทำกินเองได้ที่บ้าน อีกอาชีพอิสระทำเงิน เปิดร้านได้เลย          เมนูร้านส้มตํามีอะไรบ้าง ? ใครชอบแวะร้านอาหารอีสานไปกินเมนูอาหารร้านส้มตำอร่อย ๆ หรืออยากทำธุรกิจเปิดร้านส้มตําอร่อยในกรุงเทพฯ หรือร้านอาหารอีสานในกรุงเทพฯ กระปุกดอทคอมขอนำเสนอ 23 เมนูร้านส้มตำยอดนิยม เช่น เมนูส้มตำต่าง ๆ เมนูลาบ-น้ำตก เมนูยำ เมนูต้ม และรายการอาหารส้มตำต่าง ๆ อีกเพียบ ใครเปรี้ยวปากอยากแซ่บตามมาจดสูตรกันเลยค่ะ







เมนูส้มตำ



1. ส้มตำปู     เริ่มกันที่เมนูส้มตำปู อาหารอีสานสุดฮิต ใครอยากทำกินเองที่บ้านไปล้างครกรอเลยค่ะ สูตรนี้ไม่ใส่น้ำปลาร้าแต่ถ้าใครชอบน้ำปลาร้าก็จัดไป จับส่วนผสมทุกอย่างโขลก ๆ เข้าด้วยกัน แค่นี้ก็เรียบร้อยส่วนผสม ส้มตำปู     • มะละกอสับ     • มะเขือเทศสีดา​ (​ผ่าครึ่ง​)​ 2 ลูก     • ถั่วฝักยาว​หักเป็นชิ้น ๆ​     • ​พริกขี้หนู ​(ตามชอบ)     • กระเทียม 3​-5​ กลีบ     • ปูเค็ม (ลวกน้ำร้อน แกะกระดอง​ออกและเด็ดปลายขา) 1 ตัว     • น้ำปลา 1 ช้อนโต๊ะ     • น้ำมะนาว 1 ช้อนโต๊ะ     • น้ำตาลปี๊บ 1/2 ช้อนโต๊ะวิธีทำส้มตำปู      1. โขลกพริกกับกระเทียมพอแตก ใส่มะเขือเทศกับถั่วฝักยาว บุบพอแหลก       2. ปรุงรสด้วยน้ำปลา น้ำมะนาว และน้ำตาลปี๊บ       3. ใส่ปูและมะละกอลงไป โขลกเบา ๆ พอเข้ากัน​ ชิมรส​ ตักเสิร์ฟกับผักสดตามชอบ
++++++++++++++++++++
​​

2. ส้มตำไทยไข่เค็ม     ไข่เค็มกินกับข้าวต้มแสนจะจืดชืด จับมาทำเมนูส้มตำไทยไข่เค็มเพิ่มความแซ่บดีกว่า อร่อยเด็ดที่กุ้งแห้งและถั่วคั่ว ยิ่งถ้าได้ไข่แดงเค็มเป็นน้ำมันเยิ้ม ๆ ออกมาละก็ฟินสุดใจเลยล่ะส่วนผสม ส้มตำไทยไข่เค็ม     • มะละกอสับ     • ไข่เค็ม​ 1 ฟอง     • มะเขือเทศ ​3 ลูก     • พริกขี้หนู ​(ตามชอบ)     • กระเทียม ​1ช้อนโต๊ะ     • น้ำตาลปี๊บ 2 ช้อนชา     • ถั่วฝักยาว 2 ฝัก     • น้ำปลา 4 ช้อนโต๊ะ     • น้ำมะนาว 4 ช้อนโต๊ะ     • กุ้งแห้ง 1 ช้อนโต๊ะ     • ถั่วลิสง​ 1 ช้อนโต๊ะวิธีทำส้มตำไทยไข่เค็ม      1. โขลกพริก กระเทียม น้ำตาลปี๊บ และถั่วฝักยาวพอแหลก       2. ​ใส่ไข่เค็มลง​1/2 ฟอง ​(​ที่เหลือเอาไว้​เสิร์ฟ) ตามด้วยมะเขือเทศกับกุ้งแห้ง      3. ปรุงรสด้วยน้ำปลากับน้ำมะนาว คลุกส่วน​ผ​สมให้เข้ากัน ใส่มะละกอลงไป โขลกพอเข้ากัน ตักใส่จาน โรยกุ้งแห้ง ถั่วลิสง ​และไข่เค็ม
++++++++++++++++++++


3. ส้มตำถั่วฝักยาว     ถ้าเบื่อเมนูส้มตำใส่มะละกอก็มากินเมนูส้มตำถั่วฝักยาว สูตรจาก คุณ kitty chef สมาชิกเว็บไซต์พันทิปดอทคอม สูตรนี้ใส่ถั่วฝักยาวลายเสือลงไปเคล้า ที่ขาดไม่ได้เลยคือ น้ำปลาร้า กินกับไข่ต้มหรือแคบหมูก็เลิศค่ะส่วนผสม ส้มตำถั่วฝักยาว     • ถั่วฝักยาวลายเสือ     • พริกสด     • กระเทียมไทย     • น้ำตาลทราย     • น้ำปลา     • มะนาว     • น้ำปลาร้าต้มสุก     • มะเขือเทศวิธีทำส้มตำถั่วฝักยาว     • ใส่พริกและกระเทียมโขลกให้พอแตก จากนั้นก็ใส่ถั่วฝักยาวลงไป ตำถั่วให้แตกแล้วใส่น้ำปลาร้า น้ำปลา น้ำตาลทราย น้ำมะนาว และมะเขือเทศ ตำเบา ๆ ให้เข้ากัน      + ดูวิธีทำเพิ่มเติมได้ที่ ตำถั่วฝักยาวลายเสือ ตำรับอีสานแซ่บหลายเด้อ
++++++++++++++++++++




 4. ส้มตำข้าวโพด     และแล้วก็มาถึงเมนูร้านส้มตำยอดนิยมที่รอคอยนั่นคือเมนูส้มตำข้าวโพด สูตรจาก คุณ angelisa สมาชิกเว็บไซต์พันทิปดอทคอม จะใช้ข้าวโพดหวานหรือข้าวโพดข้าวเหนียวก็ตามชอบ เพิ่มสีสันจากมะเขือเทศ แครอท และถั่วฝักยาว โรยถั่วเยอะ ๆ เคี้ยวเพลิน ส่วนผสม ส้มตำข้าวโพด     • ข้าวโพดต้ม     • ถั่วฝักยาว     • มะเขือเทศ     • แครอทฝานเป็นเส้น ๆ      • พริกขี้หนู     • กระเทียมสับหยาบ     • น้ำปลา (สูตรโซเดียมต่ำ)     • น้ำตาลมะพร้าว     • ถั่วลิสงอบวิธีทำส้มตำข้าวโพด      1. ฝานข้าวโพด หั่นถั่วฝักยาว หั่นมะเขือเทศ และฝานแครอทหั่นเป็นเส้น ๆ เตรียมไว้      2. ปรุงน้ำยำด้วยพริกขี้หนู กระเทียมสับหยาบ ๆ น้ำปลาลดโซเดียม น้ำมะนาว และน้ำตาลมะพร้าว ชิมรสตามชอบ       3. นำน้ำยำไปคลุกกับเครื่องที่เตรียมไว้ โรยด้วยถั่วลิสงอบ      + ดูวิธีทำเพิ่มเติมได้ที่ 25 สูตรอาหารคลีนง่าย ๆ กินง่าย ๆ จัดเต็มทั้งคาวและหวาน
++++++++++++++++++++
​​

เมนูลาบ-น้ำตก



5. ลาบหมู     ลาบหมูเป็นอีกหนึ่งเมนูร้านส้มตำยอดนิยมเช่นกันค่ะ ใครสนใจขอแนะนำสูตรจาก คุณ isweet สมาชิกเว็บไซต์พันทิปดอทคอม สูตรนี้เพิ่มตับหมูเคล้ากับหมูสับและเครื่องลาบด้วย กินกับผักเคียงอิ่มแปล้ส่วนผสม ลาบหมู     • หมูสับ 100 กรัม (ผสมน้ำเปล่า 7 ช้อนโต๊ะ น้ำปลา 2 ช้อนชา แล้วนำไปรวนพอสุก ตักใส่ชาม พักไว้)     • ตับหมูต้ม 50 กรัม (ต้มพอสุกนุ่ม ไม่แข็งแห้ง)     • หอมแดงซอย 3 ช้อนโต๊ะ     • ผักชีฝรั่งซอย 3 ช้อนโต๊ะ     • น้ำปลาอย่างดี 2 ช้อนโต๊ะ     • น้ำมะนาว 2 ช้อนโต๊ะ     • น้ำตาลทราย 1/2 ช้อนชา     • พริกป่น ตามชอบ     • ข้าวคั่ว 2 ช้อนโต๊ะ     • ใบมะกรูดซอยละเอียด 1 ช้อนโต๊ะ (แบ่งไว้โรยหน้าตอนเสิร์ฟเล็กน้อย)     • ใบสะระแหน่ เด็ดเป็นใบ สำหรับตกแต่ง     • ผักกาดขาว 1 ก้าน     • มะเขือเทศราชินีสำหรับเสิร์ฟ      • ผักสดสำหรับเสิร์ฟ วิธีทำลาบหมู      ​1. ​นำหมูรวนและตับใส่ในชามผสม ปรุงรสด้วยนำมะนาว น้ำปลา น้ำตาลทราย พริกป่น และข้าวคั่ว คลุกเคล้าให้เข้ากัน       ​2. ใส่​หอมแดงซอย ผักชีฝรั่ง และใบมะกรูดซอย คลุกเคล้าเบา ๆ อีกครั้ง       ​3. ​จัดวางลงบนใบผักกาดขาว ก่อนเสิร์ฟโรยด้วยใบมะกรูดซอยและใบสะระแหน่     + ดูวิธีทำเพิ่มเติมได้ที่ 23 สูตรอาหารสุดง่าย อร่อยได้แบบไม่น่าเชื่อ
++++++++++++++++++++


6. ลาบเป็ด     ลาบเป็ดทั่วไปคงต้องชิดซ้ายให้กับลาบเป็ด สูตรจาก คุณ isolateboy สมาชิกเว็บไซต์พันทิปดอทคอม สูตรนี้มีทั้งเนื้อเป็ดและเครื่องในเป็ด แถมยังใส่เครื่องสมุนไพรเน้น ๆ แบบนี้ต้องเบิ้ลส่วนผสม ลาบเป็ด     • เนื้อเป็ดสับ 200 กรัม     • ผักชีฝรั่งซอย     • ต้นหอมซอย 5 ต้น     • ใบมะกรูดซอย     • ใบสะระแหน่      • ข่าสับหยาบ     • พริกป่น 1  ช้อนโต๊ะ (เพิ่ม-ลดได้ตามชอบ)     • ข้าวคั่ว 1 ช้อนโต๊ะ + 1/2 ช้อนโต๊ะ     • หอมแดงซอย 300 กรัม (เจียวให้เหลืองกรอบ)     • ตะไคร้ซอย 2  ต้น (เจียวให้เหลืองกรอบ)     • ใบมะกรูดซอย  2-3 ใบ (เจียวให้เหลืองกรอบ)     • เครื่องในเป็ด 500 กรัม (ล้างให้สะอาด นำไปทอดให้กรอบ)     • น้ำมะนาว 1 ช้อนโต๊ะ     • น้ำปลา 1 ช้อนโต๊ะ     • ผงชูรสเล็กน้อยวิธีทำลาบเป็ด      1. นำกระทะขึ้นตั้งไฟ ใส่น้ำลงไปเล็กน้อย เติมน้ำปลา รอจนเดือดแล้วใส่เนื้อเป็ดสับลงไปรวนให้สุก ตักใส่อ่างผสม      2. ใส่ผักชีฝรั่งซอย ต้นหอมซอย ใบมะกรูดซอย ใบสะระแหน่ และข่าสับหยาบลงไปคนผสมให้เข้ากัน       3. เติมพริกป่นและข้าวคั่วลงไป คนผสมให้เข้ากัน       4. ใส่หอมเจียว ตะไคร้เจียว และเครื่องในทอดลงไป ปรุงรสด้วยน้ำปลา น้ำมะนาว และผงชูรส เคล้าผสมให้เข้ากัน ตักใส่จาน พร้อมเสิร์ฟ     + ดูวิธีทำเพิ่มเติมได้ที่ ลาบเป็ด เมนูอีสานรสเด็ดแค่เห็นก็หิวแล้ว
++++++++++++++++++++


7. ลาบปลาดุก      เติมความแซ่บให้กับปลาดุกย่างกันเถอะ จับมาทำเมนูลาบปลาดุก สูตรจาก คุณ isolateboy สมาชิกเว็บไซต์พันทิปดอทคอม เอาเนื้อปลาดุกมาคลุกกับเครื่องลาบ ขั้นตอนการทำง่ายแสนง่ายห้ามพลาดเชียวนะคะส่วนผสม ลาบปลาดุก     • ปลาดุกย่าง 1 ตัว     • ข่าอ่อน      • พริกขี้หนู     • ข้าวคั่ว 1 ช้อนโต๊ะ     • พริกป่น 1 ช้อนโต๊ะ      • ผงชูรส (แป้งนัว) ตามชอบ     • น้ำปลา 1 ช้อนโต๊ะ     • มะนาว 1/2 ลูก      • ผักเคียงต่าง ๆ วิธีทำลาบปลาดุก      1. แกะปลาดุกเอาแต่เนื้อ จากนั้นสับพร้อมข่าอ่อนเล็กน้อย ใส่ลงในกะละมังที่จะคลุก (ใครชอบแบบเปียกเติมน้ำต้มสุกลงไปสัก 1 ทัพพี)      2. ใส่พริกขี้หนู ข้าวคั่ว พริกป่น น้ำปลา ผงชูรส บีบมะนาวลงไป โรยต้นหอม ผักชี และใบมะกรูด คลุกให้เข้ากัน ตักใส่จาน      + ดูวิธีทำเพิ่มเติมได้ที่ ลาบปลาดุกย่าง อาหารอีสานสูตรเด็ดสำหรับมือใหม่
++++++++++++++++++++


8. น้ำตกหมู     ใครกำลังมองหาสูตรน้ำตกหมูแวะมาจดกันเลยค่ะ สูตรนี้นำเนื้อสันคอหมูไปรวนกับน้ำซุปก่อนเคล้ากับเครื่องปรุงและสมุนไพร อูย… เห็นแล้วหิวส่วนผสม น้ำตกหมู     • เนื้อสันคอหมู หรือคอหมูย่างตามชอบ หั่นเป็นชิ้น ๆ 100 กรัม     • น้ำซุป 1/4 ถ้วย     • พริกป่น ตามชอบ     • ข้าวคั่ว 1/2 ช้อนโต๊ะ     • น้ำมะนาว 1 ช้อนโต๊ะ     • น้ำปลา 1 ช้อนโต๊ะ     • หอมแดงซอย  1 ช้อนโต๊ะ     • ต้นหอมและผักชีซอย (หรือผักชีฝรั่งซอยตามชอบ)     • ใบสะระแหน่ เด็ดเป็นใบ     • ผักสดสำหรับรับประทานคู่วิธีทำน้ำตกหมู      1. ใส่น้ำซุปลงในหม้อ นำขึ้นตั้งไฟ ใส่เนื้อหมูลงรวนพอสุก ยกลงจากเตา       2. ใส่พริกป่นและข้าวคั่ว ปรุงรสด้วยน้ำมะนาว และน้ำปลา คนผสมให้เข้ากัน ชิมรสตามชอบ      3. ใส่หอมแดงซอย ต้นหอมซอย ผักชีซอย ผักชีฝรั่งซอย และใบสะระแหน่ เคล้าผสมให้เข้ากันอีกครั้ง ตักใส่จาน เสิร์ฟพร้อมกับผักสด     + ดูวิธีทำเพิ่มเติมได้ที่ น้ำตกหมู อาหารไทย-อีสานสุดแซ่บ อร่อยครบรส
++++++++++++++++++++


9. ซุปหน่อไม้     มื้อบ่ายนี้อยากทำเมนูซุปหน่อไม้กินกับคนพิเศษก็ไม่มีปัญหา ก่อนอื่นเอาหน่อไม้ไปต้มให้สุกก่อนแล้วค่อยเอามาต้มกับน้ำใบย่านางผสมน้ำปลาร้า ก่อนเสิร์ฟก็ตักหน่อไม้เอามาปรุงรสให้เผ็ดจนน้ำตาเล็ดกันเลยจ้าส่วนผสม ซุปหน่อไม้     • ใบย่านาง 5-10 ใบ     • หน่อไม้รวก ขูดเป็นเส้นยาว     • น้ำปลาร้า 3 ช้อนโต๊ะ (ใส่หรือไม่ใส่ก็ได้)     • เกลือป่น 1/2 ช้อนชา     • หอมแดงซอย 3 หัว     • น้ำมะนาว (ปรุงรส)     • น้ำปลา (ปรุงรส)     • พริกป่น ตามชอบ     • ข้าวคั่ว 1 ช้อนโต๊ะ     • ผักชีฝรั่งซอย 1 ช้อนโต๊ะ     • ต้นหอมซอย 1 ช้อนโต๊ะวิธีทำซุปหน่อไม้      1. ขยี้ใบย่านางกับน้ำจนน้ำเปลี่ยนเป็นสีเขียวเข้ม กรองเอาเฉพาะน้ำ เทใส่หม้อ เตรียมไว้      2. ต้มน้ำจนเดือด ใส่หน่อไม้รวกลงต้มจนน้ำเดือดอีกครั้ง ยกลงจากเตา พักทิ้งไว้จนเย็น จากนั้นบีบน้ำออกจากหน่อไม้ให้หมด แล้วใส่ลงในน้ำใบย่านางที่เตรียมไว้ ยกขึ้นตั้งไฟจนเดือด ใส่เกลือป่น และน้ำปลาร้าลงไป ต้มจนเดือด ยกลงจากเตา เตรียมไว้      3. ตักหน่อไม้ใส่อ่างผสม ใส่หอมแดงซอย ปรุงรสด้วยน้ำมะนาว น้ำปลา พริกป่น และข้าวคั่ว คลุกเคล้าผสมให้เข้ากัน ชิมรสตามใจชอบ ใส่ผักชีฝรั่งซอย และต้นหอมซอย คลุกเคล้าให้เข้ากันอีกครั้ง ตักใส่จาน โรยใบสะระแหน่ พร้อมเสิร์ฟ     + ดูวิธีทำเพิ่มเติมได้ที่ ซุปหน่อไม้ อาหารอีสานชื่อจืดรสแซ่บแคลอรีต่ำ
++++++++++++++++++++


10. ตับหวาน     ใครชอบเครื่องในขอแนะนำเมนูตับหวานเลยค่ะ เอาตับหมูไปลวกระดับความสุกตามชอบ เสร็จแล้วก็เอาไปคลุกกับเครื่องปรุง อร่อยจนต้องยกนิ้วโป้งเลยค่ะส่วนผสม ตับหวาน     • ตับหมู (หั่นเป็นชิ้นบาง) 200 กรัม     • น้ำปลา 2 ช้อนโต๊ะ     • น้ำมะนาว 3 ช้อนโต๊ะ     • น้ำตาลทราย 1 ช้อนชา     • พริกป่น 1/2 ช้อนโต๊ะ (หรือตามชอบ)     • ข้าวคั่ว 2 ช้อนโต๊ะ     • ต้นหอมซอย 1 ช้อนโต๊ะ     • ผักชีฝรั่งซอย 1 ช้อนโต๊ะ     • ใบมะกรูดซอย 1 ช้อนโต๊ะ     • ใบสะระแหน่ (ตามชอบ)     • ผักสดวิธีทำตับหวาน      1. ต้มน้ำจนเดือดจัด นำตับหมูลงลวกจนเกือบสุก (ระดับความสุกเลือกตามความชอบ)      2. ผสมน้ำปลา น้ำมะนาว น้ำตาลทราย และพริกป่นเข้าด้วยกัน เทลงในอ่างผสมที่ใส่ตับหมูลวกไว้ เคล้าผสมให้เข้ากัน      3. ใส่ข้าวคั่ว ต้นหอมซอย ผักชีฝรั่งซอย ใบมะกรูดซอย และใบสะระแหน่ลงเคล้าผสมจนเข้ากันดี ตักใส่จาน เสิร์ฟคู่กับผักสด     + ดูวิธีทำเพิ่มเติมได้ที่ ตับหวาน อาหารอีสานสุดแซ่บ เมนูเด็ดบำรุงเลือด
++++++++++++++++++++


11. ลาบวุ้นเส้น     สำหรับสาว ๆ ที่กำลังความอ้วนอยากให้มาทำเมนูลาบวุ้นเส้น สูตรจาก คุณเนินน้ำ สูตรนี้ใส่สารพัดอาหารทะเลคลุกเคล้ากับวุ้นเส้นและเครื่องลาบ ลองทำกันเลยค่ะส่วนผสม ลาบวุ้นเส้น     • วุ้นเส้น ​(​แช่น้ำจนนุ่ม​)​     • หมูสับ     • กุ้งสด     • ปลาหมึกสด     • หอมแดงซอย​​ผงปรุงรสลาบ-น้ำตก​     • ผักชี​ซอย     • ต้นหอมซอย     • ผักชีฝรั่งซอย     • ใบสะระแหน่     • แครอท​ (​ขูดเป็นเส้น​)​     • พริกขี้หนูแห้งทอด     • ผักสด วิธีทำลาบวุ้นเส้น      1. ใส่หมูในกระทะ เติมน้ำเล็กน้อย รวนให้หมูสุก ใส่อ่างผสมเตรียมไว้       ​2. ​ใส่กุ้งและปลาหมึกลวกในน้ำเดือดพอสุก ตักขึ้นใส่รวมกับหมูในอ่างผสม      ​3. นำวุ้นเส้นลวกในน้ำเดือด ตักขึ้นใส่ในอ่างผสมรวมกับหมู      ​4. ใส่ผงปรุงรสลาบ-น้ำตกลงไป คลุกเคล้าให้เข้ากัน ใส่หอมแดง ต้นหอมผักชี ผักชีฝรั่ง สะระแหน่ และแครอท คลุกเคล้าให้เข้ากัน      5. ตักใส่จาน โรยพริกขี้หนูแห้งทอด เสิร์ฟพร้อมผักสดแช่เย็น     + ดูวิธีทำเพิ่มเติมได้ที่ ลาบวุ้นเส้นรวมมิตร ลดความอ้วนกับเมนูสุดแซบ
++++++++++++++++++++


12. ลาบมาม่า     สิ้นเดือนแบบนี้ขอแนะนำเมนูลาบมาม่า สูตรจาก คุณนางสาวเซาะกราว สมาชิกเว็บไซต์พันทิปดอทคอม สูตรนี้ใส่ตับวัวคลุกกับเครื่องลาบ รสชาติเยี่ยมถูกใจแน่นอนส่วนผสม ลาบมาม่า     • เส้นมาม่า     • ตับวัว     • หอมแดงซอย     • มะนาว     • พริกชี้ฟ้า     • ต้นหอมซอย     • ผักชีซอย     • ผักชีฝรั่งซอย     • ผงปรุงลาบ-น้ำตก สำเร็จรูปวิธีทำลาบมาม่า      ​1. ​ลวกเส้นมาม่าและตับวัว      ​2.​ คลุกเคล้ากับส่วนผสมทุกอย่างจนเข้ากัน จัดใส่จานเสิร์ฟ     + ดูวิธีทำเพิ่มเติมได้ที่ ลาบมาม่า ใส่ตับวัว เมนูสุดแซ่บทำง่ายสุด ๆ
++++++++++++++++++++


เมนูยำ

13. ยำวุ้นเส้น     ใครอยู่หอหรือคอนโดเตรียมกระทะไฟฟ้าให้พร้อมเลยค่ะ ขอแนะนำเมนูยำวุ้นเส้น สูตรจาก คุณบุญสอน สมาชิกเว็บไซต์พันทิปดอทคอม สูตรทำง่ายใช้ผงน้ำยำคลุกกับเครื่องเคราต่าง ๆ ปรุงรสจัดได้ตามชอบ ส่วนผสม ยำวุ้นเส้น     • เนื้อหมูสับ 500 กรัม      • หมูยอ ปริมาณตามความชอบ     • วุ้นเส้นแช่น้ำ 80 กรัม 2 ห่อ     • ผงน้ำยำ (คนอร์) 2 ซอง      • พริกสดโขลก 10 เม็ด (ตามความชอบ)     • ขึ้นฉ่ายหั่น 3 กำ (ตามความชอบ)     • หอมหัวใหญ่หั่น 2 หัว (ตามความชอบ)     • มะเขือเทศท้อหั่นแว่น 4 ลูก (ตามความชอบ)     • กระเทียมดอง 1 ถ้วย (หรือ 1 ซอง)     • น้ำปลา 3 ช้อนโต๊ะ      • รสดี (เวลารวนหมูสับให้สุกใส่ปรุงรสนิดหน่อย)วิธีทำยำวุ้นเส้น      1. นำหมูสับมารวนให้สุก โดยใส่น้ำเปล่ากับรสดีนิดหน่อย เพื่อเพิ่มรสชาติให้เนื้อหมู       2. ต้มน้ำให้เดือด ใส่วุ้นเส้นลงไปลวกให้สุกแล้วพักไว้ให้เย็น ถ้าใครอยากให้เส้นดึ๋ง ๆ ตลอด หลังจากลวกเส้นเสร็จแล้วให้เอาไปล้างน้ำเย็นสัก 2 น้ำ       3. ต้มน้ำกระเทียมดอง ใส่ผงน้ำยำและพริกสดโขลกคนให้เข้ากัน นำส่วนผสมทุกอย่างมาคลุกรวมกัน       + ดูวิธีทำเพิ่มเติมได้ที่ ยำวุ้นเส้น ฉบับคนอยู่หอ เมนูสุดแซ่บแบบครบเครื่อง ทำง่าย ๆ
++++++++++++++++++++


14. ยำหอยแครง      ยำหอยแครงทั่วไปเจอแต่วิญญาณหอย แบบนี้ต้องทำเองค่ะ ขอแนะนำสูตรจาก คุณ isweet สมาชิกเว็บไซต์พันทิปดอทคอม จับหอยแครงไปลวกก่อนนำมาเคล้ากับเครื่องเครา อื้อหือ ! เห็นภาพยอมใจเลยส่วนผสม ยำหอยแครง     • เนื้อหอยแครงลวก (พอสุก) 100 กรัม     • ตะไคร้ซอย 3 ช้อนโต๊ะ     • มะม่วงเปรี้ยวสับ 1/2 ถ้วย     • พริกขี้หนูซอย      • ใบสะระแหน่เด็ดเป็นใบ     • แรดิชฝานบาง ๆ      • น้ำพริกเผา      • น้ำตาลทราย     • น้ำปลา      • น้ำมะนาว (อาจไม่ต้องใส่ถ้ามะม่วงเปรี้ยวมากอยู่แล้ว)     หมายเหตุ : จำนวนและปริมาณตวงตามชอบเลยนะ เปรี้ยว เค็ม และหวานกลมกล่อมตามชอบวิธีทำยำหอยแครง      1. ลวกเนื้อหอยแครง นำใส่ชามผสม ตามด้วยตะไคร้ซอย มะม่วงสับ พริกขี้หนูซอย และใบสะระแหน่เล็กน้อย เตรียมไว้      2. ใส่น้ำพริกเผา น้ำปลา น้ำมะนาว และน้ำตาลทราย คนผสมให้ละลาย       ​3. ​จากนั้นนำไปใส่ในชามหอยแครงลวก คลุกเคล้าให้เข้ากัน ชิมรสตามชอบ       ​4. ​โรยหน้าด้วยใบสะระแหน่ พร้อมเสิร์ฟ     + ดูวิธีทำเพิ่มเติมได้ที่ 23 สูตรอาหารสุดง่าย อร่อยได้แบบไม่น่าเชื่อ
++++++++++++++++++++


15. ยำหมูยอ     หมูยออร่อย ๆ เอาไปทอดกินบ่อยก็ไม่ไหว จับมาทำเมนูยำหมูยอ สูตรจาก คุณ kitty chef สมาชิกเว็บไซต์พันทิปดอทคอม สูตรนี้เพิ่มคุณค่าจากต้นอ่อนทานตะวันด้วย พอเอาไปคลุกกับหมูยอและน้ำยำก็เข้ากันจริง ๆ ส่วนผสม ยำหมูยอ     • ต้นอ่อนทานตะวัน     • มะเขือเทศ     • เห็ดเข็มทอง     • แครอท     • หมูยอ​ส่วนผสม น้ำยำ      • พริกสด      • น้ำปลา     • น้ำมะนาว     • น้ำตาลมะพร้าววิธีทำยำหมูยอ      1. ทำน้ำยำโดยผสมพริกสด น้ำปลา น้ำมะนาว และน้ำตาลมะพร้าว คนให้เข้ากัน       2. เทส่วนผสมทุกอย่างลงไปคลุกกับน้ำยำ จัดใส่จาน     + ดูวิธีทำเพิ่มเติมได้ที่ ยำต้นอ่อนทานตะวันหมูยอ จับคู่ฟีเจอริ่งอร่อยแซ่บมีประโยชน์
++++++++++++++++++++


16. ยำมะม่วงปูม้า     มื้อบ่ายหายง่วงแน่นอนถ้าได้ลองชิมเมนูยำมะม่วงปูม้า สูตรจาก คุณ isolateboy สมาชิกเว็บไซต์พันทิปดอทคอมสูตรนี้ใช้ปูม้าสดเคล้ากับมะม่วงเปรี้ยวและน้ำยำ ล้างมือเตรียมพร้อมกินปูเลยจ้าส่วนผสม ยำมะม่วงปูม้า     • ปูม้าสด (ราดน้ำปลาแล้วนำไปแช่แข็ง 10 นาที)     • มะม่วงขูด หรือสับ (แล้วแต่ถนัด)     • น้ำปลา 1 ทัพพี     • น้ำมะนาว 1/2 ทัพพี     • น้ำตาลทราย 1 ช้อนโต๊ะ     • พริก ปริมาณตามชอบ     • ขึ้นฉ่าย หั่นเป็นท่อนขนาด 1 นิ้ว จำนวน 1 ต้นวิธีทำยำมะม่วงปูม้า      1. ทำน้ำยำโดยผสมน้ำปลา น้ำมะนาว และน้ำตาลทราย ผสมคนให้เข้ากัน ใส่พริกลงไป ชิมรสตามชอบ เตรียมไว้      2. ใส่ปูม้าแช่เย็น มะม่วงขูด และขึ้นฉ่ายในอ่างผสม ราดด้วยน้ำยำที่เตรียมไว้ คลุกให้เข้ากัน ตักเสิร์ฟ     + ดูวิธีทำเพิ่มเติมได้ที่ ยำมะม่วงปูม้า รสเด็ดโดนใจคนชอบกินแซ่บ ๆ
++++++++++++++++++++


เมนูต้ม

17. ต้มแซ่บกระดูกหมู      มาซดน้ำซุปต้มแซ่บกระดูกหมูร้อน ๆ สลับกับเมนูร้านส้มตำยอดนิยมอื่น ๆ เพิ่มความอิ่มหนำสำราญใจกันเถอะ สูตรนี้ใช้กระดูกหมูอ่อนเคี้ยวกรุบ ๆ ได้ทั้งบริหารฟันและความอิ่ม ส่วนผสม ต้มแซ่บกระดูกหมู     • กระดูกอ่อนหมู 200 กรัม     • น้ำ 500 มิลลิลิตร     • ข่าแก่ (หั่นแว่น) 5 ชิ้น     • ตะไคร้ (หั่นเฉียง) 1 ต้น     • ใบมะกรูด (ฉีกก้านกลาง) 3 ใบ     • เห็ดฟาง (ผ่าครึ่ง) 100 กรัม     • มะเขือเทศราชินี (ผ่าครึ่ง) 50 กรัม     • หอมแขก (ซอยบาง) 1 หัว     • น้ำปลา 3 ช้อนโต๊ะ     • น้ำมะขามเปียก 2 ช้อนโต๊ะ     • น้ำตาลทราย 2 ช้อนชา     • น้ำมะนาว 2 ช้อนโต๊ะ     • พริกป่น (ตามชอบ)     • ข้าวคั่ว 1 ช้อนโต๊ะ     • ใบโหระพา 10 ใบ     • ผักชีฝรั่งซอย 1 ช้อนโต๊ะวิธีทำต้มแซ่บกระดูกหมู      1. ใส่น้ำลงในหม้อ นำขึ้นตั้งไฟต้มจนเดือด ใส่ข่า ตะไคร้ และใบมะกรูดลงต้มจนเดือดอีกครั้ง      2. ใส่กระดูกอ่อนหมูลงต้มจนสุกและเปื่อย      3. ใส่เห็ดฟาง มะเขือเทศ และหอมแขกซอยลงต้ม      4. ปรุงรสด้วยน้ำปลา น้ำมะขามเปียก และน้ำตาลทราย คนผสมจนเข้ากันดี ยกลงจากเตา ตักใส่ชาม เติมน้ำมะนาว พริกป่น ข้าวคั่ว และผักชีฝรั่ง ชิมรสตามชอบ โรยด้วยใบโหระพา พร้อมรับประทาน     + ดูวิธีทำเพิ่มเติมได้ที่ 6 สูตรต้มแซ่บ จัดเต็มความจัดจ้านจี๊ดจ๊าดพ่นไฟ
++++++++++++++++++++


18. ต้มแซ่บเนื้อ     เมนูต้มแซ่บหมูก็กินไปแล้วถ้ากระเพาะยังไหวมาต่อเมนูต้มแซ่บเนื้อกันเลย หั่นเนื้อชิ้นโตเต็มปากเต็มคำ ปรุงรสจัดจ้านตามชอบ แซ่บโดนใจส่วนผสม ต้มแซ่บเนื้อ      • เนื้อวัว (ส่วนที่ชอบ) 200-300 กรัม (หั่นเป็นชิ้นพอดีคำ)     • พริกไทยดำ 1 ช้อนโต๊ะ     • เครื่องต้มยำ 1 ชุด (ข่า ตะไคร้ และใบมะกรูด)     • หอมแดง 5 หัว (ทุบ)     • น้ำมะขามเปียก     • น้ำมะนาว     • น้ำปลา     • พริกป่น     • ข้าวคั่ว 1 ช้อนโต๊ะ     • ต้นหอมซอย 1 ต้น     • ผักชีฝรั่งซอย 5 ใบ     • ใบสะระแหน่ เด็ดเป็นใบวิธีทำต้มแซ่บเนื้อ       1. ต้มน้ำกับพริกไทยดำและเครื่องต้มยำจนเดือด      2. ใส่เนื้อที่หั่นเตรียมไว้ลงไป รอจนเดือดอีกครั้งแล้วลดเป็นไฟอ่อน เคี่ยวไปเรื่อย ๆ และหมั่นช้อนฟองทิ้งจนได้ความเปื่อยของเนื้อตามต้องการ      3. เตรียมส่วนผสมเครื่องปรุงใส่ชาม ตักต้มเนื้อลงไป คนให้เข้ากัน ชิมรสตามชอบ โรยต้นหอมซอย ผักชีฝรั่งซอย และใบสะระแหน่ พร้อมเสิร์ฟ     + ดูวิธีทำเพิ่มเติมได้ที่ 6 สูตรต้มแซ่บ จัดเต็มความจัดจ้านจี๊ดจ๊าดพ่นไฟ
++++++++++++++++++++


เมนูย่าง-ทอด

19. คอหมูย่าง      เตรียมหุงข้าวเหนียวรอเลยค่ะ มาต่อกันที่เมนูคอหมูย่าง สูตรจาก คุณ tayo76 สมาชิกเว็บไซต์พันทิปดอทคอมจับคอหมูหมักด้วยผงกะหรี่และเครื่องโขลกสารพัด ทำง่าย ๆ ด้วยเตาอบเล็ก กินกับน้ำจิ้มแจ่วเข้ากันจริง ๆ ส่วนผสม คอหมูย่าง      • คอหมู 1 ชิ้น     • เครื่องที่โขลก (พริกไทย ลูกผักชี และกระเทียมโขลก) 1/2 ช้อนโต๊ะ     • น้ำปลา 1 ช้อนโต๊ะ + 1/2 ช้อนโต๊ะ     • ผงกะหรี่ 1/2 ช้อนโต๊ะ     • น้ำตาลปี๊บ วิธีทำคอหมูย่าง     1. คลุกเคล้าส่วนผสมทุกอย่างให้เข้ากัน 
     2. จากนั้นก็เอาเข้าเตาอบแบบกริ๊ง ใช้เวลาอบประมาณ 17-20 นาที จัดลงจาน     + ดูวิธีทำเพิ่มเติมได้ที่ คอหมูย่าง ไก่ย่าง 2 เมนูปิ้งย่างอร่อยง่าย ๆ ด้วยเตาอบเล็ก
++++++++++++++++++++
  
  
  
  
  
  
  
  

20. ปากเป็ดทอด     ใครอยากทำเมนูปากเป็ดทอดกินเองขอบอกเลยว่าไม่ยาก สูตรจาก เฟซบุ๊ก ทำอาหารในแบบง่าย ๆ ตามสไตล์ rita ก่อนอื่นนำปากเป็ดไปหมักแล้วค่อยนำไปทอดด้วยไฟแรง จิ้มกับซอสพริกก็อร่อยค่ะ ส่วนผสม ปากเป็ดทอด     • ปากเป็ด 500 กรัม     • รากผักชี 1 ราก     • กระเทียม 3-4 กลีบ      • พริกไทย 10 เม็ด     • ซอสปรุงรส 1 ช้อนโต๊ะ     • น้ำมันปาล์ม 2 ถ้วยตวงวิธีทำปากเป็ดทอด      1. โขลกรากผักชี กระเทียม และพริกไทยเข้าด้วยกันพอหยาบ ๆ เตรียมไว้      2. นำปากเป็ด เครื่องสามสหายที่โขลกไว้ และซอสปรุงรสมาผสมเข้าด้วยกันแล้วหมักทิ้งไว้ 1 ชั่วโมง      3. ใส่น้ำมันลงในหม้อใบเล็ก รอน้ำมันร้อนจนมีควันขึ้นจึงนำปากเป็ดลงไปทอด พอเริ่มเปลี่ยนสีให้ปรับเป็นไฟกลาง พอเริ่มเปลี่ยนเป็นสีน้ำตาลเข้ม จึงนำขึ้นมาพักไว้บนตะแกรง รอให้สะเด็ดน้ำมันสักครู่ พร้อมเสิร์ฟ     + ดูวิธีทำเพิ่มเติมได้ที่ ปากเป็ดทอด กับแกล้มเคี้ยวเพลินพ่วงสูตรหมักชั้นยอด
++++++++++++++++++++
  
  
  
  
  
  
  
  

21. ปีกไก่ทอดน้ำปลา     มาต่อกันที่เมนูปีกไก่ทอดน้ำปลา สูตรจาก คุณ shintaro สมาชิกเว็บไซต์พันทิปดอทคอม จับปีกไก่หมักแล้วนำไปนึ่งก่อนทอดจะได้ปีกไก่หนังกรอบข้างในนุ่ม ลองทำตามเลยค่ะ ส่วนผสม ปีกไก่ทอดน้ำปลา     • ปีกกลางไก่     • น้ำเปล่า      • น้ำปลา      • เกลือ     • น้ำตาลทราย     • พริกไทย      • ผงบาร์บีคิว หรือผงปาปริก้า     • ใบเตย     • น้ำมันพืชวิธีทำปีกไก่ทอดน้ำปลา      1. นำปีกกลางไก่ไปล้างให้สะอาด หมักด้วยน้ำปลา เกลือ น้ำตาลทราย พริกไทย ผงบาร์บีคิว หรือผงปาปริก้า หมักประมาณ 2 ชั่วโมง      2. ตั้งหม้อเตรียมนึ่ง ใส่ใบเตยลงไป เติมน้ำเปล่า      3. นำไก่ที่หมักไว้คลุกด้วยน้ำมันพืชนิดหน่อย เพื่อไม่ให้หนังไก่ติดกัน พอน้ำเดือดก็นำไปนึ่งประมาณ 20 นาที พอครบเวลาเปิดฝา ผึ่งไว้ให้แห้ง       4. ตั้งกระทะใส่น้ำมันปาล์มลงไป รอน้ำมันร้อนเปลี่ยนมาใช้ไฟกลางค่อนข้างแรงแล้วใส่ไก่ลงไปทอดจนสุก ตักขึ้นพักให้สะเด็ดน้ำมัน     + ดูวิธีทำเพิ่มเติมได้ที่ ปีกไก่ทอดน้ำปลา สูตรหนังกรอบเนื้อนุ่ม แฝงเคล็ดลับทอดไก่สุดเทพ
++++++++++++++++++++
  
  
  
  
  
  
  
  

22. ไก่ย่าง      เมนูอาหารร้านส้มตำที่ห้ามพลาดเลยคือ เมนูไก่ย่าง สูตรจาก คุณ rita_bunny สมาชิกเว็บไซต์พันทิปดอทคอมสูตรนี้นำไก่หมักไปย่างบนกระทะจนหนังเกรียม กินกับข้าวสวยก็เจิดค่ะ ส่วนผสม ไก่ย่าง     • สะโพกไก่ 600 กรัม     • น้ำมันหอย 3 ช้อนโต๊ะ     • สามสหาย 1 ช้อนโต๊ะ (รากผักชี กระเทียม และพริกไทย โขลกให้เข้ากัน)     • พริกไทยดำ บดหยาบ 1 ช้อนชา วิธีทำไก่ย่าง      1. หมักสะโพกไก่กับน้ำมันหอยและสามสหายเข้าด้วยกัน      2. โรยพริกไทยดำลงไปคลุกเคล้าให้เข้ากัน หมักทิ้งไว้เป็นเวลา 1 ชั่วโมง      3. พอหมักไก่ได้ที่แล้วก็ตั้งกระทะใช้ไฟแรงสุด นำไก่ลงไปย่างบนกระทะ โดยเอาส่วนที่เป็นหนังลงไปก่อน      4. ปิดฝาแล้วลดเป็นไฟอ่อน พอไก่สุกได้ที่ก็กลับด้าน ปิดฝาแล้วรอจนกว่าจะสุกทั่ว       5. พอไก่สุกแล้วให้กลับด้าน และเอาส่วนที่เป็นหนังลงไปนาบกระทะอีกครั้ง แล้วใช้ไฟแรงสุด เพื่อให้หนังเกรียมสวย เป็นอันเสร็จ     + ดูวิธีทำเพิ่มเติมได้ที่ สเต๊กไก่ย่างพริกไทยดำ รสเข้มถึงเนื้อพร้อมมนตร์เสน่ห์น้ำจิ้มแจ่ว
++++++++++++++++++++
  
  
  
  
  
  
  
  

23. หมูแดดเดียว     ต่อไปนี้ไม่ต้องซื้อเมนูหมูแดดเดียวแล้วค่ะ เพราะทำเองง่าย ๆ แค่เอาหมูหมักไปตากแดดก่อนนำไปทอด รับรองทำเท่าไรก็กินหมดจ้า  ส่วนผสม หมูแดดเดียว     • เนื้อสันคอหมู หั่นเป็นชิ้นยาว ความหนา 1 ซม. จำนวน 1 กิโลกรัม     • น้ำตาลทราย 1/4 ถ้วย     • นมข้นจืด 2 ช้อนโต๊ะ     • น้ำมันพืช 1 ช้อนโต๊ะ     • ซอสปรุงรส 1 ช้อนโต๊ะ     • ซีอิ๊วขาว 1/4 ถ้วย     • น้ำมันหอย 3 ช้อนโต๊ะ     • งาขาว 2 ช้อนโต๊ะ (ใส่หรือไม่ใส่ก็ได้)     • น้ำมันพืชสำหรับทอดวิธีทำหมูแดดเดียว      1. ผสมน้ำตาลทรายกับนมข้นจืด น้ำมันพืช ซอสปรุงรส ซีอิ๊วขาว น้ำมันหอย และงาขาว คนผสมให้เข้ากัน เตรียมไว้      2. ใส่เนื้อหมูที่หั่นเตรียมไว้ลงเคล้าผสมในส่วนผสมซอส พักทิ้งไว้ประมาณ 2 ชั่วโมง จนน้ำซอสซึมเข้าเนื้อหมู      3. วางเนื้อหมูที่หมักไว้เรียงลงบนตะแกรง นำออกไปตากแดดจนเนื้อหมูแห้งหมาด ๆ เก็บใส่ภาชนะปิดให้สนิท นำเข้าแช่แข็ง      4. ใส่น้ำมันพืชลงในกระทะ นำขึ้นตั้งไฟปานกลาง พอร้อนใส่เนื้อหมูลงทอดจนสุกเหลือง ตักขึ้นสะเด็ดน้ำมัน จัดใส่จาน พร้อมรับประทาน     + ดูวิธีทำเพิ่มเติมได้ที่ หมูแดดเดียว ทอดร้อน ๆ อร่อยสุดฟิน     ใกล้เวลาอาหารเย็นแล้ว ถ้ายังคิดไม่ออกว่าจะกินอะไร อยากให้มาทำเมนูร้านส้มตำยอดนิยมกันเถอะ มีเมนูหลากหลายให้เลือกทำ อิ่มคุ้มแน่นอน สำหรับใครที่อยากหารายได้เสริมก็จัดไปเลยค่ะ รับรองขายดิบขายดี


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






23 เมนูร้านส้มตำยอดนิยม อาหารอีสานทำเองได้ เปิดร้านขายดีแน่





อัปเดตล่าสุด 15 ธันวาคม 2564 เวลา 10:55:03
 566,534 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































