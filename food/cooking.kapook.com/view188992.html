




12 เค้กถ้วยไมโครเวฟ เนื้อนุ่มฟูอร่อยแบบไม่ง้อเตาอบ












































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






12 สูตรทำเค้กถ้วยไมโครเวฟ เนื้อนุ่มฟูอร่อยแบบไม่ง้อเตาอบ




69,877อ่าน







0















        ถ้วยพร้อม ! ชวนทำเมนูเค้กถ้วยไมโครเวฟ ไอเดียทำขนมด้วยไมโครเวฟ เมนูไมโครเวฟ แค่หยอดส่วนผสมใส่ถ้วย รอแค่อึดใจเดียวก็ได้กินแล้ว เตรียมช้อนรอตักแบบด่วน ๆ เลยตอนนี้       ใครอยากทำเค้กเอาใจคนพิเศษบ้างคะ ช้าก่อนค่ะ… ไม่ต้องไปหาซื้อเตาอบให้เปลืองเงินเพราะมีเค้กไมโครเวฟแบบง่าย ๆ มาจุติแล้ว กระปุกดอทคอมขอนำเสนอวิธีทำเค้กถ้วยไมโครเวฟ ใส่ส่วนผสมต่าง ๆ ลงในถ้วย หลังจากนั้นก็เอาเข้าไมโครเวฟรอจนสุก แค่ถ้วยเดียวก็ฟินแล้ว







1. เค้กเรดเวลเวท (red velvet)     ยั่วต่อมหิวกับเมนูเค้กเรดเวลเวท สูตรจาก คุณ poppy farm สมาชิกเว็บไซต์พันทิปดอทคอม เค้กถ้วยไมโครเวฟสีแดงฟรุ้งฟริ้ง บีบครีมชีสสวยงาม แต่งด้วยเกล็ดน้ำตาลหวานแหววส่วนผสม แป้งเค้กเรดเวลเวท      • แป้งสาลีอเนกประสงค์ 1/4 ถ้วย      • ผงโกโก้ 1/4 ถ้วย      • น้ำตาลทราย 1/4 ถ้วย      • นมสด 3 ช้อนโต๊ะ      • น้ำมันพืช 3 ช้อนโต๊ะ      • ไข่ไก่ 1 ฟอง      • สีผสมอาหารสีแดง 1 ช้อนชาส่วนผสม ครีมชีสฟรอสติ้ง      • เนย 50 กรัม      • ครีมชีส 50 กรัม      • น้ำตาลทราย (แบบหวานน้อย) 1/2 ถ้วยวิธีทำเค้กเรดเวลเวท     1. ใส่แป้งสาลีอเนกประสงค์ลงในอ่างผสม ตามด้วยผงโกโก้ น้ำตาลทราย นมสด น้ำมันพืช ไข่ไก่ และสีผสมอาหารสีแดง คนให้เข้ากันจนเนียน เทลงในแก้วทนความร้อน นำเข้าไมโครเวฟ ใช้กำลังไฟแค่ 70% ของไฟแรงสุด ประมาณ 2-3 นาที     2. ทำครีมชีสฟรอสติ้ง โดยใส่เนยลงอ่างผสม ตามด้วยครีมชีสกับน้ำตาลทราย ตีให้เข้ากันจนเนียน เทใส่ถุงบีบ บีบครีมชีสลงไป แต่งหน้าเค้กให้สวยงาม     + ดูวิธีทำเพิ่มเติมได้ที่ เค้ก red velvet สูตรเค้กไมโครเวฟ ทำง่ายใน 3 นาที
++++++++++++++++++


2. เค้กกาแฟช็อกโกแลตชิพ     คอกาแฟทั้งหลายอยากให้ลองมาทำเมนูเค้กกาแฟช็อกโกแลตชิพ สูตรจาก นิตยสาร @kitchen เนื้อเค้กใส่กาแฟเข้มข้น เติมน้ำตาลทรายไปหน่อย โรยหน้าด้วยช็อกโกแลตชิพส่วนผสม เค้กกาแฟช็อกโกแลตชิพ      • นมสด 6 ช้อนโต๊ะ      • กาแฟแบบ 3 in 1 จำนวน 1-2 ซอง      • น้ำตาลทราย 4 ช้อนโต๊ะ       • น้ำมันพืช 6 ช้อนโต๊ะ       • แป้งสาลีอเนกประสงค์ 8 ช้อนโต๊ะ      • เนยละลาย       • น้ำตาลทราย      • ช็อกโกแลตชิพวิธีทำเค้กกาแฟกับช็อกโกแลตชิพ     1. อุ่นนมในไมโครเวฟให้ร้อน ใส่กาแฟแบบ 3 in 1 ลงไป คนให้ละลาย     2. ใส่น้ำตาลทราย 4 ช้อนโต๊ะ น้ำมันพืช 6 ช้อนโต๊ะ และแป้งสาลีอเนกประสงค์ 8 ช้อนโต๊ะ คนส่วนผสมให้เข้ากัน     3. ทาพิมพ์ด้วยเนยละลาย แล้วโรยน้ำตาลทรายให้ทั่ว     4. ตักส่วนผสมแป้งใส่ลงไป 2/3 ของถ้วย  โรยด้วยช็อกโกแลตชิพด้านบน จากนั้นนำไปเข้าไมโครเวฟประมาณ 1.30 นาที ถ้ายังไม่สุกให้ใส่ไปครั้งละ 30 วินาที     + ดูวิธีทำเพิ่มเติมได้ที่ 2 สูตรเค้กไมโครเวฟ จานด่วนทำง่ายใน 10 นาที
++++++++++++++++++


3. เค้กแยม     หนุ่ม ๆ มาเอาใจสาว ๆ ด้วยการทำเมนูเค้กถ้วยไมโครเวฟกันเถอะ พบกับเมนูเค้กแยม สูตรจาก นิตยสาร @kitchen เนื้อเค้กนุ่มลิ้นใส่กลิ่นวานิลลา ท็อปด้วยแยมตามชอบส่วนผสม เค้กแยม      • เนยละลาย 2 ช้อนโต๊ะ      • ไข่ไก่ 1 ฟอง      • นมสด 2 ช้อนโต๊ะ      • น้ำตาลทราย 1/4 ถ้วย      • กลิ่นวานิลลา      • แป้งสาลีอเนกประสงค์ 6 ช้อนโต๊ะ      • เนยละลาย       • น้ำตาลทราย      • แยมรสชาติตามชอบวิธีทำเค้กแยม     1. ผสมเนยละลาย ไข่ไก่ นมสด น้ำตาลทราย และกลิ่นวานิลลาเล็กน้อย คนให้เข้ากัน     2. ใส่แป้งสาลีอเนกประสงค์ลงไปผสมกับส่วนผสมเนย คนให้เข้ากัน     3. ทาพิมพ์ด้วยเนยละลาย แล้วโรยน้ำตาลทรายให้ทั่ว     4. ตักส่วนผสมแป้งใส่ลงไป 2/3 ของถ้วย แล้วตักแยมใส่ลงไปตรงกลาง 1-2 ช้อนชา แล้วนำไปเข้าไมโครเวฟประมาณ 1 นาที ถ้ายังไม่สุกให้ใส่ต่อไปครั้งละ 30 วินาที     + ดูวิธีทำเพิ่มเติมได้ที่ 2 สูตรเค้กไมโครเวฟ จานด่วนทำง่ายใน 10 นาที
++++++++++++++++++


4. เค้กวานิลลา     ใครชอบเค้กถ้วยไมโครเวฟแบบคลาสสิก ขอนำเสนอเมนูเค้กวานิลลา ใส่เนยผสมกับแป้ง เติมนมสด เอาไปอบด้วยไมโครเวฟจนสุก แต่งด้วยวิปครีมส่วนผสม เค้กวานิลลา      • เนยจืด 2 ช้อนโต๊ะ      • น้ำตาลทราย 1/4 ถ้วย      • นมสด 2 ช้อนโต๊ะ      • ไข่ไก่ 1 ฟอง      • กลิ่นวานิลลา 1 ช้อนชา      • แป้งเค้ก 1 ถ้วย      • ผงฟู 2 ช้อนชา      • เกลือป่น      • เกล็ดน้ำตาล      • วิปครีม      • ซอสช็อกโกแลตวิธีทำเค้กวานิลลาผสมเกล็ดน้ำตาล     1. ใส่เนยจืดลงในถ้วยคนจนละลาย ใส่น้ำตาลทราย นมสด กลิ่นวานิลลา และไข่ไก่ลงไป คนให้เข้ากัน     2. ใส่แป้งเค้ก ผงฟู และเกลือป่น ตีให้เข้ากัน      3. ใส่เกล็ดน้ำตาลหลากสีลงไปคนให้เข้ากัน เทลงถ้วย นำเข้าไมโครเวฟประมาณ 50 วินาที นำออกมาแต่งด้วยวิปครีมและซอสช็อกโกแลต     + ดูวิธีทำเพิ่มเติมได้ที่ 4 สูตรเค้กไมโครเวฟ เมนูง่าย ๆ รวดเร็วทันใจภายใน 1 นาที
++++++++++++++++++


5. เค้กกล้วยหอมช็อกโกแลต (สูตรไร้แป้ง)      สำหรับสาว ๆ ที่อยากกินเค้กถ้วยไมโครเวฟแบบคลีน ๆ พบกับเมนูเค้กกล้วยหอมช็อกโกแลต ใส่กล้วยหอมบนผสมกับเนยถั่ว เติมผงโกโก้ พออบเสร็จแต่งด้วยกล้วยหอมและซอสช็อกโกแลตส่วนผสม เค้กกล้วยหอมช็อกโกแลตไร้แป้ง      • กล้วยหอม 1 ลูก      • เนยถั่ว 1/4 ถ้วย      • น้ำตาลทราย 2 ช้อนชา      • ผงโกโก้ 2 ช้อนโต๊ะ      • ไข่ไก่ 1 ฟอง      • กล้วยหอม (หั่นแว่น)      • ซอสช็อกโกแลตวิธีทำเค้กกล้วยหอมช็อกโกแลตไร้แป้ง     1. บดกล้วยหอมด้วยส้อมให้ละเอียด ใส่เนยถั่ว น้ำตาลทราย ผงโกโก้ และไข่ไก่ลงไป คนให้เข้ากัน      2. เทส่วนผสมใส่ถ้วย นำเข้าไมโครเวฟประมาณ 1 นาที นำออกมาแต่งด้วยกล้วยหอมหั่นแว่น ราดซอสช็อกโกแลต     + ดูวิธีทำเพิ่มเติมได้ที่ 4 สูตรเค้กไมโครเวฟ เมนูง่าย ๆ รวดเร็วทันใจภายใน 1 นาที
++++++++++++++++++


6. เค้กสายรุ้ง      ลูกรักต้องชอบเค้กถ้วยไมโครเวฟสูตรนี้แน่นอน อยากให้คุณแม่ได้ลองทำเมนูเค้กสายรุ้ง จุดเด่นคือ เนื้อเค้กหลากสีสัน พออบจนสุกก็แต่งด้วยวิปครีมส่วนผสม เค้กสายรุ้ง      • เนยสด 100 กรัม      • น้ำตาลทรายขาว 1/2 ถ้วย      • ไข่ไก่ 2 ฟอง      • กลิ่นวานิลลา 1 ช้อนชา      • แป้งสาลีอเนกประสงค์ 1 ถ้วย      • ผงฟู 1/2 ช้อนชา      • เบกกิ้งโซดา 1/4 ช้อนชา      • เกลือป่น      • สีผสมอาหารตามชอบ 4 สี      • วิปครีมวิธีทำเค้กสายรุ้ง     1. ตีผสมเนยสด น้ำตาลทราย และไข่ไก่ให้เข้ากัน      2. เติมกลิ่นวานิลลา แป้งสาลีอเนกประสงค์ ผงฟู เบกกิ้งโซดา และเกลือป่น คนผสมพอเข้ากัน      3. แบ่งส่วนผสมใส่ 4 ถ้วย หยดสีผสมอาหารลงในแต่ละถ้วย คนผสมให้เข้ากัน      4. ตักส่วนผสมแต่ละสีมาใส่ถ้วยเดียวกัน นำเข้าไมโครเวฟประมาณ 45 วินาที นำออกมาแต่งด้วยวิปครีมให้สวยงาม     + ดูวิธีทำเพิ่มเติมได้ที่ 4 สูตรเค้กไมโครเวฟ เมนูง่าย ๆ รวดเร็วทันใจภายใน 1 นาที
++++++++++++++++++


7. เค้กช็อกโกแลตชิพ      สายขมต้องถูกปากกับเมนูเค้กช็อกโกแลตชิพ ใส่ผงโกโก้รสเข้มข้นผสมกับแป้ง เติมนมสดกับน้ำตาลทราย สุดท้ายใส่ช็อกโกแลตชิพ แต่งหน้าด้วยไอซิ่งส่วนผสม เค้กช็อกโกแลตชิพ      • แป้งสาลีอเนกประสงค์ 4 ช้อนโต๊ะ      • ผงโกโก้ 2 ช้อนโต๊ะ      • ผงฟู 1/4 ช้อนโต๊ะ      • น้ำตาลทราย 2 ช้อนโต๊ะ      • เกลือป่น เล็กน้อย      • นมสด 5 ช้อนโต๊ะ      • น้ำมันพืช 2 ช้อนโต๊ะ      • ช็อกโกแลตชิพ (ตามชอบ)      • น้ำตาลไอซิ่ง (โรยหน้า)วิธีทำเค้กช็อกโกแลตชิพ     1. ผสมแป้งสาลีอเนกประสงค์ ผงโกโก้ น้ำตาลทราย และเกลือป่นเข้าด้วยกัน     2. เติมนมสดและน้ำมันพืชลงไปคนผสมให้เข้ากันเป็นเนื้อเดียว     3. ใส่ช็อกโกแลตชิพลงไปแล้วคนให้เข้ากันอีกครั้ง ตักส่วนผสมใส่ถ้วยแล้วนำเข้าไมโครเวฟใช้ไฟแรง ประมาณ 1 นาที     4. นำออกจากไมโครเวฟ โรยหน้าด้วยน้ำตาลไอซิ่ง พร้อมเสิร์ฟ     + ดูวิธีทำเพิ่มเติมได้ที่ เค้กช็อกโกแลตไมโครเวฟ เมนูขนมสุดง่ายในยามที่เร่งรีบ
++++++++++++++++++


8. เค้กแอปเปิล      อยากชวนมาทำเค้กถ้วยไมโครเวฟใส่ผลไม้สักครั้ง พบกับเมนูเค้กแอปเปิล สูตรจาก คุณ 13 destinations สมาชิกเว็บไซต์พันทิปดอทคอม ตัวเค้กใส่เนื้อแอปเปิล เคี้ยวอร่อยหอมกลิ่นเนยสด อยากรู้ว่ารสชาติอย่างไรมาพิสูจน์กันค่ะส่วนผสม เค้กแอปเปิล (ประมาณ 3 ถ้วย)      • แป้งสาลีอเนกประสงค์ 8 ช้อนโต๊ะ      • น้ำตาลทราย 8 ช้อนโต๊ะ      • ผงฟู 1 ช้อนชา      • เนยสด 6 ช้อนโต๊ะ (นำไปอุ่นให้ละลายและพักไว้ให้เย็น)      • ไข่เป็ด 2 ฟอง      • ผงซินนามอน หรือผงอบเชย 1 ช้อนชา      • แอปเปิล 1 ลูก (หั่นเป็นชิ้นสี่เหลี่ยมเล็ก ๆ ผสมกันกับผงอบเชยพักไว้)วิธีทำเค้กแอปเปิล     1. ผสมแป้งสาลีอเนกประสงค์ น้ำตาลทราย และผงฟูเข้าด้วยกัน ตอกไข่ลงไป ตีผสมด้วยตะกร้อมือให้เข้ากัน ใส่เนยละลายลงไป ตีผสมให้เข้ากัน ใส่ส่วนผสมแอปเปิลที่เตรียมไว้ลงไปผสมให้เข้ากัน     2. ตักส่วนผสมใส่แก้วประมาณ 1/2 แก้ว จากนั้นนำเข้าไมโครเวฟ ใช้ไฟแรงสุด ประมาณ 3 นาที นำออกจากเตา พร้อมเสิร์ฟ     + ดูวิธีทำเพิ่มเติมได้ที่ เค้กแอปเปิล ไมโครเวฟ สูตรขนมทำง่าย ๆ ใน 3 นาที
++++++++++++++++++


9. เค้กโอวัลติน      ขอลองสักครั้งกับเมนูเค้กโอวัลติน สูตรจาก คุณ peachgirl_pp ใส่ผงโอวัลตินผสมกับแป้ง และเติมน้ำตาลทราย สุดท้ายใส่ช็อกโกแลตชิพแล้วเอาไปอบจนสุกส่วนผสม เค้กโอวัลติน      • แป้งเค้ก 2 ช้อนโต๊ะ      • ผงโอวัลติน 2 ช้อนโต๊ะ      • ผงฟู 1/4 ช้อนชา      • น้ำตาลทราย 1 ช้อนโต๊ะ      • น้ำมันพืช 1 ช้อนโต๊ะ      • นมสด 2 ช้อนโต๊ะ      • ช็อกโกแลตชิพเล็กน้อย (แต่งหน้า)วิธีทำเค้กโอวัลติน     1. ผสมแป้งเค้ก ผงโอวัลติน ผงฟู และน้ำตาลทรายเข้าด้วยกัน      2. ใส่น้ำมันพืชและนมสดลงไป คนผสมให้เข้ากัน ตักใส่ถ้วยทนความร้อน ใส่ช็อกโกแลตชิพลงไปเล็กน้อย      3. นำเข้าเตาไมโครเวฟนานประมาณ 1 นาที นำออกจาเตา ใช้ช้อนเกลี่ยช็อกโกแลตชิพที่เยิ้ม ๆ เล็กน้อย พร้อมเสิร์ฟ     + ดูวิธีทำเพิ่มเติมได้ที่ เค้กโอวัลติน สูตรไมโครเวฟ ทำง่าย ๆ ได้ใน 2 นาที
++++++++++++++++++


 10. เค้กครัมเบิล     
 ลองไหม ? ชวนทำเมนูเค้กครัมเบิล เนื้อเค้กมีทั้งความกรุบกรอบและความนุ่ม 
ใครอยากแต่งหน้าด้วยผลไม้สดหรือซอสต่าง ๆ ก็ตามสะดวกเลยนะคะส่วนผสม เค้ก      • เนยสด 1 ช้อนโต๊ะ      • น้ำตาลทราย 2 ช้อนโต๊ะ      • ไข่ไก่ 1 ฟอง      • ซาวร์ครีม 2 ช้อนโต๊ะ      • กลิ่นวานิลลา      • แป้งสาลีอเนกประสงค์ 1/4 ถ้วย      • ผงฟู 1/8 ช้อนชาส่วนผสม ครัมเบิล      • เนยสด (สำหรับทำครัมเบิล) 1 ช้อนโต๊ะ      • แป้งสาลีอเนกประสงค์ (สำหรับทำครัมเบิล) 2 ช้อนโต๊ะ      • น้ำตาลทรายแดง 1 ช้อนโต๊ะ      • ผงอบเชยป่น 1 ช้อนชาวิธีทำเค้กครัมเบิล     
 1. ทำเค้ก โดยใส่เนยลงในแก้ว นำไปละลายในไมโครเวฟประมาณ 10-15 
วินาทีหรือจนละลาย นำออกจากเตา ใส่น้ำตาลทรายลงไป คนผสมให้เข้ากันจนฟู 
ประมาณ 30 วินาที     2. ใส่ไข่ไก่ลงไปตีผสมให้เข้ากัน เติมซาวร์ครีม 
และกลิ่นวานิลลาเล็กน้อยลงไป คนผสมให้เข้ากัน 
จากนั้นเติมแป้งสาลีอเนกประสงค์ และผงฟูลงไป คนผสมให้เข้ากัน     3. ทำครัมเบิล โดยผสมเนย แป้งสาลีอเนกประสงค์ น้ำตาลทรายแดง และผงอบเชยป่นเข้าด้วยกัน จากนั้นเทลงในส่วนผสมเค้ก คนให้เข้ากัน      4. นำเข้าไมโครเวฟประมาณ 1 นาที นำออกจากเตา พร้อมเสิร์ฟ
++++++++++++++++++


11. เค้กช็อกโกแลต      เตรียมผงโกโก้สำหรับทำเค้กถ้วยไมโครเวฟเสร็จแล้ว คราวนี้ต้องลงมือทำเมนูเค้กช็อกโกแลต สูตรจาก คุณ dearyjung สมาชิกเว็บไซต์พันทิปดอทคอม เนื้อเค้กใส่นมสดรสหวาน ใส่ผงโกโก้ตามชอบ แต่งหน้าด้วยน้ำตาลไอซิ่งส่วนผสม เค้กช็อกโกแลต      • แป้งเค้ก 3 ช้อนโต๊ะ       • น้ำตาลทราย 3 ช้อนโต๊ะ      • ผงโกโก้ 2 ช้อนโต๊ะ       • ผงฟู หรือ เบกกิ้งโซดา 1/4 ช้อนชา       • เกลือป่น 1/8 ช้อนชา      • ไข่ไก่ 1 ฟอง      • นมสดรสหวาน 2 ช้อนโต๊ะ      • น้ำมันพืช 2 ช้อนโต๊ะ      • กลิ่นวานิลลา 1/4 ช้อนชา       • ช็อกโกแลตต่าง ๆ (เช่น ช็อกโกแลตเฮอร์ชีส์ กับเอ็มแอนด์เอ็ม)      • น้ำตาลไอซิ่ง (ตกแต่ง)      • แก้วมัค (ที่สามารถนำเข้าไมโครเวฟได้)วิธีทำเค้กช็อกโกแลต     1. ใส่แป้งเค้กลงในแก้ว ตามด้วยน้ำตาลทราย ผงโกโก้ ผงฟู และเกลือป่นลงไป คนผสมให้เข้ากัน     2. ตีไข่ไก่พอแตกแล้วเทลงในแก้วส่วนผสมแป้ง คนผสมให้เป็นเนื้อเดียวกัน     3. ใส่นมสดลงไป ตามด้วยน้ำมันพืช และกลิ่นวานิลลา คนผสมให้เป็นเนื้อเดียวกัน ใส่ช็อกโกแลตที่เตรียมไว้ลงไป      4. นำเข้าไมโครเวฟ ใช้ความร้อนสูงสุดนาน 2 นาที พอครบเวลานำเค้กออกจากไมโครเวฟ โรยน้ำตาลไอซิ่ง และแต่งด้วยช็อกโกแลตให้สวยงาม     + ดูวิธีทำเพิ่มเติมได้ที่ เค้กช็อกโกแลตไมโครเวฟ ในแก้วมัค สูตรเค้กง่าย ๆ สไตล์เด็กหอ
++++++++++++++++++


12. บราวนี่    
 บราวนี่ทำไม่ยากอย่างที่คิดถ้าหากได้ทำเมนูบราวนี่สูตรนี้ 
จับส่วนผสมทุกอย่างใส่ถ้วย เติมช็อกโกแลตชิพกรุบ ๆ 
ใช้เวลาอบแค่นาทีเดียวก็ได้กินแล้วจ้าส่วนผสม บราวนี่       • แป้งสาลีอเนกประสงค์ 1/4 ถ้วย      • น้ำตาลทรายละเอียด 1/4 ถ้วย      • ผงโกโก้ 2 ช้อนโต๊ะ      • เกลือป่น เล็กน้อย      • นมข้นจืด หรือนมสด 1/4 ถ้วย      • น้ำมันพืช 2 ช้อนโต๊ะ (ไม่ควรใช้น้ำมันมะกอกเพราะกลิ่นแรง)      • น้ำหอมกลิ่นวานิลลา 1/2 ช้อนชา      • ช็อกโกแลตชิพ 1/4 ถ้วย      • ช็อกโกแลตชิพ (สำหรับแต่ง)      • เกล็ดน้ำตาล (สำหรับแต่ง)วิธีทำบราวนี่     1. ร่อนแป้ง น้ำตาลทราย ผงโกโก้ และเกลือป่นเข้าด้วยกัน 2 ครั้ง ใส่ลงในอ่างผสม     2. เติมนมข้นจืด น้ำมันพืช และกลิ่นวานิลลา คนผสมให้เข้ากัน ใส่ช็อกโกแลตชิพ คนผสมให้เข้ากันอีกครั้ง    
 3. เทใส่แก้วกระเบื้อง นำเข้าเตาไมโครเวฟ ใช้ไฟแรงปานกลาง นานประมาณ 1 
นาที จนขนมขึ้นฟู จากนั้นนำออกจากเตา 
ใช้ไม้หรือส้อมจิ้มเนื้อบราวนี่ถ้าสุกขนมจะไม่ติดไม้ แต่งด้วยช็อกโกแลตชิพ 
และเกล็ดน้ำตาลให้สวยงาม พร้อมเสิร์ฟ     + ดูวิธีทำเพิ่มเติมได้ที่ บราวนี่ไมโครเวฟ เนื้อเหนียวนุ่ม อร่อยง่าย ๆ ใน 2 นาที    
 แอบจดสูตรเค้กถ้วยไมโครเวฟแบบรัว ๆ เพราะคันไม้คันมืออยากทำกินเองสักครั้ง
 ขอเลือกทำเค้กแยมก่อนใครเพื่อนเพราะมีแยมเหลือ ๆ พอดิบพอดีเลยล่ะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






12 สูตรทำเค้กถ้วยไมโครเวฟ เนื้อนุ่มฟูอร่อยแบบไม่ง้อเตาอบ





อัปเดตล่าสุด 24 ธันวาคม 2564 เวลา 18:19:28
 69,877 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































