




สูตรอาหารคลีนมื้อเย็น แคลอรีต่ำอิ่มท้องสุดเฮลธ์ตี้

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารคลีน












10 เมนูอาหารคลีนตอนเย็น อิ่มอร่อยสุขภาพดีน้ำหนักลด





68,134อ่าน














0












          ชวนกันมารักสุขภาพกับเมนูอาหารคลีนตอนเย็น มีทั้งอาหารจานเดียวกับเมนูกับข้าว เหมาะกับคนที่ควบคุมน้ำหนัก ลดน้ำหนัก มื้อนี้มีประโยชน์มากบอกเลย 




          อาหารมื้อเย็นต้องเลือกอาหารแคลอรีต่ำสักหน่อย ดังนั้น อาหารคลีน เป็นอีกหนึ่งทางเลือกและยังเป็นอาหารลดน้ำหนัก หรืออาหารเพื่อสุขภาพด้วย ถ้าซื้อกินราคาแอบแพง อยากให้ลองมาทำกินเองกันค่ะ กระปุกดอทคอมขอนำเสนอวิธีทำอาหารคลีนตอนเย็น เช่น ต้มยำอกไก่ ผัดกะเพราทูน่า แกงเลียง ไข่ตุ๋น สเต๊กเต้าหู้ อกไก่ม้วน เป็นต้น ลองทำดูมื้อนี้มีความอร่อยแบบไม่อ้วนด้วยจ้า
 
1. ข้าวไก่ย่างซีอิ๊ว



สูตรจาก คุณ angelisa สมาชิกเว็บไซต์พันทิปดอทคอม

          สำหรับใครอยากจัดหนักลองทำข้าวไก่ย่างซีอิ๊ว ใช้อกไก่ลอกหนังหมักกับเครื่องปรุงโซเดียมต่ำ เพิ่มสีสันจากซีอิ๊วดำ เอาไปย่างจนสุก กินกับไข่ดาว


ส่วนผสม ข้าวไก่ย่างซีอิ๊ว


เนื้ออกไก่ลอกหนังออก หั่นเป็นชิ้น
น้ำปลา (สูตรโซเดียมต่ำ)
ซีอิ๊วขาว  (สูตรโซเดียมต่ำ)
ซอสหอยนางรม (สูตรโซเดียมต่ำ)
ซีอิ๊วดำ
ต้นหอมและผักชีซอย
พริกขี้หนูซอย
ข้าวกล้อง
ไข่ดาว


วิธีทำข้าวไก่ย่างซีอิ๊ว

     1. นำเนื้ออกไก่มาลอกหนังออก หั่นเป็นชิ้นพอดีคำ หมักกับน้ำปลา ซีอิ๊วขาว ซอสหอยนางรมโซเดียมต่ำ และซีอิ๊วดำ เล็กน้อย หมักไว้ประมาณ 30 นาที
     2. จากนั้นนำไปย่างในกระทะเทฟลอนจนสุก ตักใส่จาน โรยด้วยต้นหอมและผักชีซอย เพิ่มพริกขี้หนูซอย 1 เม็ด เพื่อความฟิน กินคู่กับข้าวกล้อง และไข่ดาว
 

ดูวิธีทำ ข้าวไก่ย่างซีอิ๊ว เพิ่มเติมคลิก

2. ต้มยำอกไก่ใส่เห็ด



สูตรจาก คุณ wittra_tt สมาชิกเว็บไซต์พันทิปดอทคอม

          ถ้าชอบอาหารคลีนรสเผ็ด อยากให้ลองทำต้มยำอกไก่ใส่เห็ด ใส่เครื่องสมุนไพรแน่น ๆ เพื่อความหอม จะกินคนเดียวหรือกินทั้งครอบครัวก็กะปริมาณเครื่องเคราเอาได้เลยค่ะ


ส่วนผสม ต้มยำอกไก่ใส่เห็ด


เครื่องต้มยำ ได้แก่ ข่า ตะไคร้ ใบมะกรูด
หอมแดง (แกะเปลือก) 4-5 หัว
พริกขี้หนู (ทุบพอบุบ)
เห็ดฟาง
มะเขือเทศสีดา
มะขามเปียก 1 ช้อนโต๊ะ
น้ำปลา 1+1/2 ช้อนโต๊ะ
มะนาว
อกไก่หั่นชิ้นบาง ๆ
ผักชีฝรั่ง


วิธีทำต้มยำอกไก่ใส่เห็ด

     1. ตั้งน้ำให้เดือด ปริมาณน้ำก็ดูตามความเหมาะสมนะ ถ้ากินคนเดียว ใส่ให้ได้ชามเล็ก ๆ ก็พอ
     2. ใส่เครื่องต้มยำ ข่าก็ทุบ ๆ ใส่ลงไปสัก 2 ชิ้น อย่าใส่เยอะนะเดี๋ยวจะมีรสฝาด ตะไคร้ก็ทุบ ๆ เหมือนกัน แล้วก็หั่นสักหน่อยเป็นชิ้น ๆ ใส่ลงไปให้พอหอม ตามด้วยหอมแดงจะช่วยให้น้ำต้มยำหวานอร่อย และมะเขือเทศสีดา ใส่ให้ช่วยเพิ่มรสเปรี้ยว
     3. พอทุกอย่างเดือดเข้าที่ ให้ใส่อกไก่หั่นชิ้นลงไป รอจนสุก ใส่เห็ด
     4. ปรุงรสด้วยน้ำมะขามเปียก น้ำปลา ยกหม้อต้มยำลงจากเตาได้
     5. จากนั้นก็ฉีกใบมะกรูดโรยหน้า ใส่พริกขี้หนูทุบเพิ่มความเผ็ด เติมจนได้รสที่ถูกปาก
 

ดูวิธีทำ ต้มยำอกไก่ใส่เห็ด เพิ่มเติมคลิก

3. สเต๊กเต้าหู้ สูตรวีแกน (vegan)



สูตรจาก อินสตาแกรม pa_yada_rimm

          ใครไม่กินเนื้อสัตว์ อยากให้ลองทำเมนูสเต๊กเต้าหู้ อาหารคลีนตอนเย็นทำง่าย เริ่มจากย่างเต้าหู้ให้สุกหอม และผัดเห็ดกับพริกไทยจนสุก เสร็จแล้วจัดจานกับผักสลัด


ส่วนผสม สเต๊กเต้าหู้


เต้าหู้แข็ง 200 กรัม
ผักกาดแก้ว 3 ก้าน
เห็ด 3 หัวเล็ก
มะเขือเทศ 1 ลูก
พริกไทย
เกลือ หยิบมือ


วิธีทำสเต๊กเต้าหู้

     1. สเปรย์น้ำมันลงกระทะตั้งไฟกลาง
     2. หั่นเต้าหู้ให้เป็น 2 ชิ้นเท่ากัน ใส่ลงไปย่างด้านละ 5 นาที ใช้ไฟกลางค่อนไปทางอ่อน ระวังไหม้
     3. ผัดเห็ดกับพริกไทยให้สุก ปรุงรสด้วยเกลือหยิบมือและพริกไทย
     4. หั่นผักที่เหลือแล้วจัดจาน
 

ดูวิธีทำ สเต๊กเต้าหู้ เพิ่มเติมคลิก

4. ผัดกะเพราปลาทูน่า



สูตรจาก คุณ pearrider สมาชิกเว็บไซต์พันทิปดอทคอม

          อาหารคลีนตอนเย็นต้องจัดเมนูผัดกะเพราปลาทูน่า ใส่หอมใหญ่ แครอต เห็ดเข็มทอง และถั่วฝักยาว ปรุงรสด้วยดอกเกลือกับน้ำตาลหญ้าหวาน


ส่วนผสม ผัดกะเพราปลาทูน่า


น้ำมันคาโนลา เล็กน้อย
กระเทียม
พริก
หอมหัวใหญ่
ใบกะเพรา
แครอต
เห็ดเข็มทอง
ปลาทูน่าในน้ำแร่
ดอกเกลือ
น้ำตาลหญ้าหวาน
ถั่วฝักยาว


วิธีทำผัดกะเพราปลาทูน่า

     1. ตั้งกระทะใส่น้ำมันคาโนลาเล็กน้อย เจียวกระเทียมกับพริกให้หอม
     2. ตามด้วยหอมหัวใหญ่ ถั่วฝักยาว แครอต และเห็ดเข็มทอง
     3. ใส่ปลาทูน่าในน้ำแร่ลงไป ผัดให้เข้ากัน
     4. ปรุงรสด้วยดอกเกลือกับน้ำตาลหญ้าหวาน ใส่ใบกะเพรา
 

ดูวิธีทำ ผัดกะเพราปลาทูน่า เพิ่มเติมคลิก

5. แกงเลียง



สูตรจาก คุณปูขาเก เซมารู

          ใครอยากซดน้ำแกงร้อน ๆ นี่เลยต้องลองทำแกงเลียงสักมื้อ ใส่กุ้งสดและผักต่าง ๆ มาพร้อมวิธีทำเครื่องแกงเลียง สุดท้ายใส่ใบแมงลัก


ส่วนผสม แกงเลียง


พริกไทยดำ 1+1/2 ช้อนชา
กระชาย 1-2 แง่ง
หอมแดง 3-4 หัว
กะปิ 1 ช้อนชา
กุ้งแห้งป่นละเอียด 1/3 ถ้วย
น้ำซุปไก่ 3 ถ้วย
บวบ หั่นเป็นชิ้นพอคำ 150 กรัม
ฟักทอง หั่นเป็นชิ้นพอคำ 200 กรัม
ซูกินี หั่นเป็นชิ้นพอคำ 150 กรัม
ข้าวโพดอ่อน หั่นสไลซ์ 150 กรัม
เห็ดกระดุม 150 กรัม
กุ้งสด 200 กรัม
ใบแมงลัก 80 กรัม
น้ำปลา (ปรุงรส)


วิธีทำแกงเลียง

     1. เตรียมเครื่องแกงก่อน โดยโขลกพริกไทยกับกระชายแล้วใส่หอมแดงลงไปโขลกให้ละเอียด ตามด้วยกะปิ โขลกรวมกัน จากนั้นจึงใส่กุ้งแห้งป่นลงไปโขลกรวมกันอีกครั้งให้ละเอียดเป็นอันเรียบร้อย
     2. ใส่น้ำซุปไก่ลงในหม้อ ต้มให้เดือดแล้วใส่เครื่องแกงลงไป
     3. พอน้ำแกงเดือดก็ใส่ผักที่สุกยากลงไปก่อน ต้มพอเดือดอีกครั้งจึงใส่ผักที่เหลืออื่น ๆ ลงไป (จริง ๆ ขึ้นอยู่กับการหั่นด้วย อย่างฟักทองหั่นชิ้นเล็กก็จะสุกไว) พอน้ำเดือดปุ๊บก็ใส่บวบ ฟักทองอ่อน ซูกินีและเห็ดลงไป
     4. พอน้ำแกงเดือดอีกครั้งก็ใส่กุ้งสดลงไป ปรุงรสด้วยน้ำปลาตามชอบ ชิมรส พอส่วนผสมเดือดอีกครั้งก็ใส่ใบแมงลัก ตักเสิร์ฟ
 

ดูวิธีทำ แกงเลียง เพิ่มเติมคลิก

6. ข้าวไรซ์เบอร์รีผัดปลานิล



สูตรจาก นิตยสารแม่บ้าน

          ถ้าชอบกินปลาน่าจะต้องโดนเมนูข้าวไรซ์เบอร์รีผัดปลานิล เริ่มจากจับปลานิลหั่นชิ้นแล้วเอาไปทอดจนสุกกรอบ ต่อมาก็ผัดข้าวกับผักสีสันต่าง ๆ ปรุงรสตามชอบแล้วใส่ปลาทอดลงไปเคล้าพอเข้ากัน ก่อนเสิร์ฟโรยเม็ดมะม่วงหิมพานต์และเมล็ดทานตะวัน


ส่วนผสม ข้าวไรซ์เบอร์รีผัดกับปลา


ปลานิลหั่นเต๋า 100 กรัม
เกลือป่นหยาบ
พริกไทยป่น
แป้งทอดกรอบสำเร็จรูป
น้ำมันพืช (สำหรับทอด)
กระเทียมสับ 1 ช้อนชา
น้ำมันมะกอก 1+1/2 ช้อนชา
แครอตหั่นเต๋า 1 ช้อนโต๊ะ
บรอกโคลีหั่นเต๋า 1 ช้อนโต๊ะ
ฟักทองหั่นเต๋า 1 ช้อนโต๊ะ
ข้าวไรซ์เบอร์รีหุงสุก 3/4 ถ้วยตวง
ซอสเห็ดหอม 2 ช้อนชา
ซีอิ๊วขาว 1/2 ช้อนชา
น้ำตาลทราย 1/4 ช้อนชา
เม็ดมะม่วงหิมพานต์ทอด 6-7 เม็ด
เมล็ดทานตะวันอบกรอบ 1 ช้อนชา
น้ำปลาผสมน้ำมะนาวและพริกขี้หนู


วิธีทำข้าวไรซ์เบอร์รีผัดกับปลา

     1. โรยเกลือป่นและพริกไทยป่นบนเนื้อปลานิลแล้วคลุกลงในแป้งทอดกรอบพอทั่ว ใส่ลงทอดในน้ำมันพืชใช้ไฟปานกลางทอดจนสุกเหลือง ตักขึ้นพักให้สะเด็ดน้ำมัน เตรียมไว้
     2. เจียวกระเทียมกับน้ำมันมะกอกพอเหลืองหอม ใส่แครอต บรอกโคลี ฟักทอง และข้าวไรซ์เบอร์รี ลงไปผัดเบา ๆ ให้เข้ากัน
     3. ปรุงรสด้วยซอสเห็ดหอม ซีอิ๊วขาว น้ำตาลทราย เกลือป่นและพริกไทยป่น ผัดให้เข้ากัน
     4. ใส่ปลาทอดลงไปตะล่อมเบา ๆ ให้เข้ากัน ตักใส่จานสำหรับเสิร์ฟ โรยเม็ดมะม่วงหิมพานต์และเมล็ดทานตะวัน เสิร์ฟพร้อมน้ำปลาผสมน้ำมะนาวและพริกขี้หนู
 

ดูวิธีทำ ข้าวไรซ์เบอร์รีผัดปลานิล เพิ่มเติมคลิก

7. ไข่ตุ๋นคลีน



สูตรจาก คุณ iamrabbiy สมาชิกเว็บไซต์พันทิปดอทคอม

          มื้อเย็นมาทำเมนูไข่ตุ๋นคลีน ใส่อกไก่กับเห็ดหอม รับรองความเนียนนุ่มเพราะกรอง 2 รอบแล้วค่อยเอาไปนึ่งจนสุก มื้อเย็นนี้อิ่มเบา ๆ เสิร์ฟกับข้าวสวย


ส่วนผสม ไข่ตุ๋นคลีน


ไข่ไก่
น้ำซุปผัก
เกลือ หรือน้ำปลา (สูตรโซเดียมต่ำ)
เนื้ออกไก่หั่นชิ้นเล็ก
เห็ดหอม ต้มสุก
นารูโตะมากิ (ชิกุวะ หรือฮือก้วย ตามชอบ)


วิธีทำไข่ตุ๋นคลีน

     1. ตีไข่ไก่ ใส่น้ำซุปผัก ปรุงรสด้วยเกลือ ใช้กระชอนตาถี่กรอง 2 รอบ ให้เนื้อไข่เนียนไม่มีฟอง ใส่เนื้ออกไก่ลงไป
     2. นำไปนึ่งด้วยไฟอ่อนจนเกือบสุก วางเห็ดหอมที่ต้มสุกแล้ว นารูโตะมากิ นำไปนึ่งต่ออีก 3 นาที นำออกมา พร้อมเสิร์ฟ
 

ดูวิธีทำ ไข่ตุ๋นคลีน เพิ่มเติมคลิก

8. สเต๊กอกไก่กับปลาดอรี่กับเผือกต้มและสลัดผัก



สูตรจาก คุณ isweet สมาชิกเว็บไซต์พันทิปดอทคอม

          จัดโปรตีนเน้น ๆ ไปเลยกับเมนูสเต๊กอกไก่กับปลาดอรี่ ไม่ต้องหมักแค่ใส่เลมอนลงไปย่าง ก่อนเสิร์ฟโรยเกลือและพริกไทยดำ กินกับผักสลัด


ส่วนผสม สเต๊กอกไก่กับปลาดอรี่กับเผือกต้มและสลัดผัก


เนื้ออกไก่
ปลาดอรี่
เกลือและพริกไทย
เผือกต้ม
ผักสลัด
มะเขือเทศราชินี


วิธีทำสเต๊กอกไก่กับปลาดอรี่กับเผือกต้มและสลัดผัก

     1. นำอกไก่และปลาดอรี่ไปย่างในกระทะเทฟลอนที่ใส่น้ำมันประมาณ 1 ช้อนชา โดยใส่เลมอนลงไปย่างด้วยเพื่อให้มีกลิ่นหอม ๆ และรสเปรี้ยวจากเลมอน
     2. พอปลาและไก่สุก จัดใส่จาน โรยเกลือและพริกไทยดำป่นเล็กน้อย พร้อมกับเผือกต้ม ผักสลัด และมะเขือเทศราชินี ใส่จาน
          
ดูวิธีทำ สเต๊กอกไก่กับปลาดอรี่กับเผือกต้มและสลัดผัก เพิ่มเติมคลิก

9. พิซซ่าฟักทอง (หรือไข่เจียวฟักทอง)



สูตรจาก คุณ isweet สมาชิกเว็บไซต์พันทิปดอทคอม

          ไม่ต้องมีข้าวสวยก็กินอร่อยสำหรับเมนูพิซซ่าฟักทอง ใส่ไข่ตีผสมกับฟักทองต้ม ปรุงรสด้วยเกลือกับพริกไทย ทอดเหมือนไข่เจียวเลยค่ะ พอสุกจัดเสิร์ฟได้เลย


ส่วนผสม พิซซ่าฟักทอง


ฟักทองต้ม หั่นเป็นชิ้น ๆ 2 ถ้วย
ไข่ไก่ 1 ฟอง
เกลือป่น
พริกไทยดำ
น้ำมันคาโนลา (เล็กน้อยแค่พอเคลือบกระทะ)


วิธีทำพิซซ่าฟักทอง

     1. ผสมทุกอย่างให้เข้ากัน
     2. ใส่น้ำมันคาโนลาพอเคลือบกระทะ เปิดไฟกลาง เทส่วนผสมทั้งหมดลงไป รอจนไข่ด้านล่างเซตตัว (เวลากลับด้านไข่มักจะแตก ให้หากระทะเล็ก ๆ ในการทำและใช้จานมาครอบกระทะแล้วกลับด้านใส่ในจานก่อน แล้วค่อยนำไปใส่ในกระทะอีกที จะช่วยให้คงรูปไม่แตกค่ะ)
     3. จี่จนไข่เจียวสุกเหลือง ตักขึ้นพร้อมเสิร์ฟ
 

ดูวิธีทำ พิซซ่าฟักทอง เพิ่มเติมคลิก

10. อกไก่ม้วนสอดไส้ผักรวมมิตร



สูตรจาก คุณ bangbuatong60d สมาชิกเว็บไซต์พันทิปดอทคอม

          ปิดท้ายกันด้วยเมนูอกไก่ม้วนสอดไส้ผักรวมมิตร สามารถใส่ผักตามชอบ มาพร้อมกับน้ำสต๊อกราดไก่ เอาไว้กินเป็นอาหารเย็นวันนี้เลยจ้า


ส่วนผสม อกไก่ม้วนสอดไส้ผักรวมมิตร


อกไก่
เกลือป่น
พริกไทยป่น
หน่อไม้ฝรั่ง
แครอต
ข้าวโพดอ่อน
แป้งสาลีอเนกประสงค์
น้ำตาลทราย


วิธีทำอกไก่ม้วนสอดไส้ผักรวมมิตร

     1. เอาเนื้ออกไก่มาตัดหนังออก แล่บาง ๆ แล้วใช้ค้อนทุบอาหาร ทุบให้เป็นแผ่น ปรุงรสด้วยเกลือป่นและพริกไทยป่น
     2. เอาหน่อไม้ฝรั่ง แครอต และข้าวโพดอ่อน ไปต้มกับน้ำเกลือ พอสุกตักขึ้นแล้วแช่น้ำเย็นแล้วใส่ไว้ในไก่ที่ทุบ ม้วนเป็นท่อน จากนั้นนำฟอยล์ห่ออาหารมาห่อแล้วนำไปนึ่งให้สุก (เก็บน้ำซุปไว้ด้วยเพื่อทำน้ำราด) แกะออกจากฟอยล์ พักไว้
     3. นำเนื้ออกไก่ไปย่างในกระทะโดยไม่ต้องใส่น้ำมัน จนหอมแล้วนำมาหั่นเป็นคำ ๆ
     4. ทำน้ำสต๊อกราดไก่ โดยนำแป้งสาลีอเนกประสงค์ลงคั่วในกระทะให้ออกสีน้ำตาล ใส่น้ำสต๊อกไก่ (น้ำต้มไก่นึ่ง) ลงไป ปรุงรสด้วยเกลือป่น พริกไทยป่น และน้ำตาลทราย เคี่ยวให้พอเหนียว จากนั้นตักราดบนเนื้ออกไก่ พร้อมเสิร์ฟ
 

ดูวิธีทำ อกไก่ม้วนสอดไส้ผักรวมมิตร เพิ่มเติมคลิก

          และแล้วก็เจอวิธีทำอาหารคลีน เมนูอาหารสำหรับมื้อเย็น หน้าตาดีและมีคุณค่า ลองเลือกสูตรที่ชอบแล้วไปจ่ายตลาดกันเลยจ้า
  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













10 เมนูอาหารคลีนตอนเย็น อิ่มอร่อยสุขภาพดีน้ำหนักลด




อัปเดตล่าสุด 9 ตุลาคม 2563 เวลา 13:49:25
 68,134 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































