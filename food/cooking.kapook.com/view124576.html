




วิธีทำน้ำเต้าหู้  สูตรน้ําเต้าหู้  สูตรน้ำเต้าหู้โฮมเมด เครื่องดื่มเพื่อสุขภาพ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรเครื่องดื่ม






6 วิธีทำน้ำเต้าหู้ สูตรโฮมเมดหลากรส ทำง่ายเพื่อสุขภาพ




634,312อ่าน







0















          คนรักสุขภาพต้องไม่พลาดสูตรทำน้ำเต้าหู้ หรือนมถั่วเหลืองสูตรโฮมเมดจัดเต็มถึง 6 รสชาติ ทำง่ายราคาถูก ทำดื่มเองดีกว่ารสชาติเข้มข้นไม่ใสแจ๋ว มือใหม่ก็ทำได้ไม่ยุ่งยาก      








          น้ำเต้าหู้ หรือนมถั่วเหลือง อีกหนึ่งเครื่องดื่มที่ดีต่อสุขภาพ อุดมไปด้วยโปรตีน เหมาะสำหรับคนที่ต้องการโปรตีนจากถั่วเหลืองและคนที่แพ้นมวัวแล้วต้องการหานมชนิดอื่นทดแทน แถมน้ำเต้าหู้ยังย่อยง่าย ไม่มีไขมัน กินอิ่มแบบเบา ๆ วันนี้กระปุกดอทคอมเลยมี 6 สูตรวิธีทำน้ำเต้าหู้สูตรโฮมเมดมาฝาก แต่ก็ต้องไม่ธรรมดา เพราะเราจัดมาให้ถึง 6 สไตล์ได้รสชาติที่แตกต่างกัน เหมาะสำหรับคนอยากทำน้ำเต้าหู้ดื่มเอง ทำง่ายมาก ขอเพียงมีเวลาแช่ถั่วเหลืองเท่านั้นเอง ที่สำคัญ ส่วนผสมทุกอย่างต้นทุนยังต่ำ แต่ได้สุขภาพเต็ม ๆ คุ้มเกินคุ้ม



1. น้ำเต้าหู้สูตรพื้นฐาน



          เริ่มต้นด้วยการทำน้ำเต้าหู้สูตรพื้นฐานกันก่อนเลย สูตรนี้เหมาะสำหรับนักดื่มหน้าใหม่ เพราะสูตรนี้กลิ่นของถั่วเหลืองไม่แรง แถมยังใส่ถั่วลิสงและอัลมอนด์ลงไปเพิ่มความหอมมันอีกด้วย วิธีทำไม่ได้ยากเลย ถ้าดื่มไม่หมดสามารถเทใส่ขวดเก็บไว้แช่ในตู้เย็นได้นาน 3 วันด้วย วันหยุดนี้ลองมาทำเครื่องดื่มเพื่อสุขภาพแบบนี้เก็บไว้ดื่มกันเถอะ [สูตรจาก rins cookbook]ส่วนผสม น้ำเต้าหู้          • ถั่วเหลือง 16 ออนซ์ (ประมาณ 453 กรัม)          • ถั่วลิสง 1 ถ้วย          • อัลมอนด์ 1 ถ้วย          • น้ำเปล่า          • น้ำตาลทรายแดง หรือน้ำตาลทรายขาว (สำหรับเพิ่มความหวานตามชอบ)          หมายเหตุ : อัตราส่วนผสมระหว่างถั่วกับน้ำคือ 1:3วิธีทำ น้ำเต้าหู้           1. ล้างถั่วเหลือง ถั่วลิสง และอัลมอนด์ ให้สะอาด จากนั้นแช่น้ำให้ท่วมทิ้งไว้อย่างน้อย 8 ชั่วโมง หรือข้ามคืน (ถั่วที่ได้จะพองขึ้นเป็น 3 เท่า)           2. ใส่ถั่วทั้งหมดที่แช่น้ำแล้ว 3 ถ้วยลงในเครื่องปั่น ตามด้วยน้ำเปล่า 6 ถ้วย (อัตราส่วน 1:3) แล้วปั่นให้เข้ากันประมาณ 1-2 นาที จนส่วนผสมเนียนละเอียด            3. นำส่วนผสมที่ปั่นละเอียดแล้วมากรองด้วยผ้าขาวบาง บีบเอาเฉพาะน้ำ ใส่หม้อ เตรียมไว้           4. นำน้ำเต้าหู้ขึ้นตั้งไฟต้มจนเดือดและมีฟอง (หมั่นคนผสมเรื่อย ๆ เพื่อไม่ให้ส่วนผสมไหม้)            5. ตักน้ำเต้าหู้ที่ได้ใส่แก้ว เติมน้ำตาลทรายแดงลงไปตามชอบ คนผสมให้เข้ากัน พร้อมเสิร์ฟ


++++++++++++++++++++++
  
  
  
  
  

2. น้ำเต้าหู้งาดำ 



          น้ำเต้าหู้งาดำ เมนูเครื่องดื่มสุขภาพที่ได้ประโยชน์มากขึ้นกว่าเดิม หิวเมื่อไรก็สามารถทำดื่มเองได้เลยค่ะ ช่วยให้อิ่มท้องและได้ประโยชน์จากทั้งน้ำเต้าหู้และงาดำหอม ๆ ใครชอบความหวานมากหรือน้อยก็สามารถเลือกได้ตามใจชอบ แช่เย็นสักหน่อยก่อนนำมาดื่มก็อร่อยไม่เบาส่วนผสม น้ำเต้าหู้งาดำ
          • ถั่วเหลืองซีก 500 กรัม
  
  
  
  
  
          • งาดำ 1-2 ช้อนโต๊ะ (ตามความชอบ)
  
  
  
  
  
          • น้ำอุ่น 
  
  
  
  
  
          • น้ำตาลทราย (สำหรับเพิ่มความหวานตามชอบ)
  
  
  
  
  วิธีทำน้ำเต้าหู้งาดำ

           1. ล้างถั่วเหลืองให้สะอาด เลือกเม็ดที่เสียทิ้ง ตักขึ้นสะเด็ดน้ำ จากนั้นนำไปคั่วในกระทะจนแห้งและมีกลิ่นหอม แล้วนำไปแช่ในน้ำสะอาดทิ้งไว้อย่างน้อย 3 ชั่วโมง หรือข้ามคืนจนถั่วเหลืองนิ่ม
    
    
    
    
    
           2. ล้างงาดำให้สะอาด ตักขึ้นสะเด็ดน้ำแล้วนำไปคั่วจนมีกลิ่นหอม เตรียมไว้
    
    
    
    
    
           3. ใส่ถั่วเหลืองที่แช่น้ำจนนิ่มแล้วลงในเครื่องปั่น ตามด้วยงาดำคั่ว เติมน้ำอุ่นลงไปกะพอให้ท่วมส่วนผสม จากนั้นปั่นจนละเอียด ยกลงกรองด้วยผ้าขาวบาง คั้นเอาเฉพาะน้ำ
    
    
    
    
    
           4. เทน้ำเต้าหู้งาดำลงในหม้อ นำขึ้นตั้งไฟต้มจนเดือด หมั่นคนสม่ำเสมอเพื่อไม่ให้ก้นหม้อไหม้ พอเดือดแล้วเติมน้ำตาลทรายลงไป ชิมรสตามชอบ คนผสมให้เดือดอีกครั้ง ยกลงจากเตา ตักใส่แก้ว พร้อมเสิร์ฟ
    
    
    
    
    


++++++++++++++++++++++ 



3. น้ำเต้าหู้ผสมมะนาว




          น้ำเต้าหู้ผสมมะนาว สูตรนี้คิดค้นขึ้นโดย นพ.สมเกียรติ อธิคมกุลชัย จักษุแพทย์ ผู้ใช้ยาร่วมกับการรักษาโดยแพทย์ทางเลือก โรงพยาบาลเอกชัย จังหวัดสมุทรสาคร [คลิกอ่าน น้ำเต้าหู้ผสมมะนาว สูตรเด็ดคูณสอง ที่เขาว่าเป็นยาอายุวัฒนะ] ที่แนะนำให้คนไข้ดื่มน้ำนมถั่วเหลืองผสมกับน้ำมะนาวเป็นประจำ เพื่อสร้างเสริมการทำงานของสมอง สายตา และยังช่วยบำรุงร่างกายให้แข็งแรงขึ้น เขาว่ากันว่าเป็นยาอายุวัฒนะ ใครรักสุขภาพต้องลองส่วนผสม น้ำเต้าหู้มะนาว          • น้ำเต้าหู้ (ไม่ใส่น้ำตาล) 150-200 ซี.ซี.          • มะนาว 1 ผลวิธีทำน้ำเต้าหู้มะนาว          1. นำมะนาว 1 ผล ไปแช่เย็นแล้วนำมาคั้นเป็นน้ำ          2. ผสมน้ำมะนาวลงไปในน้ำนมถั่วเหลือง คนให้เข้ากัน (จะมีลักษณะข้นคล้ายโยเกิร์ต รสชาติเปรี้ยว ๆ หวาน ๆ) พร้อมเสิร์ฟ
++++++++++++++++++++ 



4. น้ำเต้าหู้แครอต


          น้ำเต้าหู้แครอตถ้วยนี้มีสีสันชวนดื่มมากกว่าเดิมจากสีส้มนวล ๆ ของน้ำแครอต และสรรพคุณของแครอตที่เปี่ยมไปด้วยเบต้าแคโรทีนและสารต้านอนุมูลอิสระมากมาย สูตรนี้หอมกลิ่นใบเตยด้วยนะคะ ทำครั้งเดียวเทใส่ขวดเก็บเข้าตู้เย็นไว้ดื่มได้หลายวันเลยค่ะ สิ่งที่ต้องเตรียม          • ถั่วเหลืองซีก 500 กรัม          • น้ำเปล่า          • น้ำแครอตคั้นเข้มข้น 1 ถ้วย          • ใบเตยมัดเป็นปม          • น้ำตาลทราย 1 ถ้วย (สำหรับเพิ่มความหวานตามชอบ)          • เกลือป่น 1/4 ช้อนชาวิธีทำ           1. ล้างถั่วเหลืองให้สะอาด แช่น้ำทิ้งไว้อย่างน้อย 3 ชั่วโมง หรือ 1 คืน ตักขึ้นสะเด็ดน้ำ เตรียมไว้           2. ใส่ถั่วเหลืองลงในเครื่องปั่น ตามด้วยน้ำเปล่ากะให้พอท่วมถั่วเหลืองแล้วปั่นจนละเอียด กรองด้วยผ้าขาวบาง คั้นเอาเฉพาะน้ำ เตรียมไว้           3. ใส่น้ำเต้าหู้ที่ได้ผสมกับน้ำแครอตคนผสมให้เข้ากัน จากนั้นเทใส่หม้อ นำขึ้นตั้งไฟปานกลาง ใส่ใบเตยลงไป ต้มจนเดือด หมั่นคนสม่ำเสมอเพื่อไม่ให้ก้นหม้อไหม้            4. พอน้ำเต้าหู้เดือดลดไฟลงให้เหลือไฟอ่อน ตักใบเตยออก ใส่น้ำตาลทรายและเกลือป่น คนผสมจนน้ำตาลทรายละลาย ชิมรสตามชอบ พร้อมเสิร์ฟ
  
  
  
  
  



+++++++++++++++++++ 



5. น้ำเต้าหู้ใบเตย


          สำหรับใครที่ไม่ชอบกลิ่นของถั่วเหลืองมากนัก ขอแนะนำน้ำเต้าหู้ใบเตยแก้วนี้ เพราะมีกลิ่นหอมของใบเตยที่จะมาช่วยกลบกลิ่นถั่วเหลืองลงไป ทำง่าย ๆ เหมือนวิธีทำน้ำเต้าหู้สูตรพื้นฐาน เพียงแต่เพิ่มใบเตยลงไปเท่านั้น ถ้าหากใครอยากได้ธัญพืชเคี้ยวกรุบ ๆ ก็ใส่ลูกเดือย ข้าวบาร์เลย์ และงาดำคั่ว ลงไปอีกได้นะคะส่วนผสม น้ำเต้าหู้ใบเตย          • ถั่วเหลืองซีก 500 กรัม          • น้ำเปล่า          • เกลือป่น เล็กน้อย          • ใบเตยหั่นเป็นชิ้นเล็ก 10-15 ใบ          • น้ำตาลทราย (สำหรับเพิ่มความหวานตามชอบ)วิธีทำ           1.  ล้างถั่วเหลืองให้สะอาด แช่น้ำทิ้งไว้ประมาณ 3 ชั่วโมง หรือ 1 คืน ตักขึ้นสะเด็ดน้ำ เตรียมไว้           2. ใส่ถั่วเหลืองลงในเครื่องปั่น ตามด้วยใบเตย และน้ำเปล่ากะพอให้ท่วมส่วนผสม ปั่นให้เข้ากันจนละเอียด จากนั้นนำไปกรองด้วยผ้าขาวบาง คั้นเอาเฉพาะน้ำ เตรียมไว้           3. เทน้ำเต้าหู้ใส่หม้อ นำขึ้นตั้งไฟปานกลาง ใส่เกลือลงไปเล็กน้อย หมั่นคนสม่ำเสมอเพื่อไม่ให้ก้นหม้อไหม้            4. พอน้ำเต้าหู้เดือดแล้วลดเป็นไฟอ่อน ต้มต่อไปอีกประมาณ 10 นาที จากนั้นใส่น้ำตาลทรายลงไปปริมาณตามชอบ พร้อมเสิร์ฟ 
+++++++++++++++++++
    
    
    
    
    




6. น้ำเต้าหู้ชาเขียว




           สำหรับใครที่ชื่นชอบรสชาติขมของชาเขียว ลองจับมาใส่ในน้ำเต้าหู้ดูสิ กลายเป็นน้ำเต้าหู้ชาเขียว แม้หน้าตาน้ำเต้าหู้จะสีเขียวแต่ไม่ขม เวลาดื่มจะได้กลิ่นของนมถั่วเหลืองและชาเขียวผสมผสานกัน รสชาติเข้ากันดีไม่เบาเลยล่ะส่วนผสม          • น้ำเต้าหู้สูตรพื้นฐาน 1 ถ้วย          • ผงชาเขียวมัทฉะ 1 ช้อนชา          • น้ำร้อน 2 ช้อนโต๊ะ          • น้ำตาลทรายแดง  (สำหรับเพิ่มความหวานตามชอบ)วิธีทำ           1. นำนมถั่วเหลืองไปอุ่นแค่พอร้อน (ไม่ต้องเดือด) ตักใส่แก้ว เตรียมไว้           2. ใส่ผงชาเขียวมัทฉะลงไปในน้ำร้อนแล้วคนผสมจนละลายเข้ากัน           3. ใส่ส่วนผสมชาเขียวที่ละลายแล้วลงไปในแก้วนมถั่วเหลือง เติมน้ำตาลทรายแดงในปริมาณที่ชอบ คนให้เข้ากัน พร้อมเสิร์ฟ
          ใคร ๆ ก็รู้ว่าน้ำเต้าหู้มีประโยชน์แค่ไหน และการทำน้ำเต้าหู้ดื่มเองก็สามารถเลือกใส่ส่วนผสมอื่น ๆ ที่ถูกใจลงไปได้ ทำให้เราได้เมนูน้ำเต้าหู้ที่หลากหลายมากยิ่งขึ้น แบบนี้ก็รีบออกไปซื้อถั่วเหลืองมาติดบ้านไว้สักถุงเลยค่ะ


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






6 วิธีทำน้ำเต้าหู้ สูตรโฮมเมดหลากรส ทำง่ายเพื่อสุขภาพ





อัปเดตล่าสุด 2 มีนาคม 2564 เวลา 17:48:41
 634,312 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































