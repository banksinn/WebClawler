




อาหารต้านหวัด สูตรอาหารสุขภาพสำหรับคนป่วยบ่อย กินยาไม่หายมาทำเมนูอาหารต้านหวัดแบบธรรมชาติกินกัน

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารเพื่อสุขภาพ












12 สูตรทำอาหารต้านหวัด เมนูอร่อยหลากหลายสร้างภูมิคุ้มกัน





93,560อ่าน














0












          อากาศเปลี่ยนแปลงบ่อยเดี๋ยวร้อนเดี๋ยวฝนร่างกายคงปรับสภาพไม่ทัน ถ้าไม่อยากเป็นหวัดอยากให้ลองทำเมนูอาหารต้านหวัดเพื่อสร้างภูมิคุ้มกันให้ร่างกาย มีทั้งอาหารคาวและเครื่องดื่ม รับรองห่างไกลจากไข้หวัดแน่นอน 




            ช่วงนี้อากาศเปลี่ยนใครไม่ถึกบึกบึนคงเริ่มคันคอกันแล้ว ดังนั้นก่อนที่ไข้หวัดจะมาเยี่ยมเยือนอยากให้ดูแลร่างกายกันด้วยอาหารต้านหวัด สูตรอาหารเพื่อสุขภาพกันหน่อย กระปุกดอทคอมขอนำเสนอวิธีทำอาหารต้านหวัด หรืออาหารแก้หวัด เช่น ผัดกะเพรา แกงเลียง ต้มยำ น้ำผลไม้ เป็นต้น มีทั้งอาหารและเครื่องดื่มที่ทำจากเครื่องเทศเผ็ดร้อน มีวิตามินเอและวิตามินซีสูง ใคร ๆ ก็กินได้ ลองทำกันเลยจ้า
 
1. ซุปไก่มันฝรั่ง





สูตรจาก คุณ pirisa_linn



            ซุปไก่เป็นอีกเมนูประจำบ้านช่วยต้านหวัดได้ ด้วยสรรพคุณของไก่ที่มีโปรตีนและอุดมไปด้วยวิตามินและแร่ธาตุ และสูตรนี้ใส่พริกไทยดำสมุนไพรรสเผ็ดร้อน และผักต่าง ๆ เพื่อสุขภาพ
ส่วนผสม ซุปไก่มันฝรั่ง


ปีกบนไก่ 10-15 ชิ้น
รากผักชี
พริกไทยดำ 10-15 เม็ด
มันฝรั่ง ปอกเปลือกหั่นเต๋า 1-2 หัว
แครอต ปอกเปลือกหั่นเป็นชิ้นพอดีคำ
หอมหัวใหญ่ ปอกเปลือกหั่นเต๋า 1-2 หัว
มะเขือเทศลูกใหญ่ หั่นเต๋า 6 ลูก (เลือกลูกที่แข็ง ๆ เวลาสุกจะได้ไม่เละ)
ผักชี
น้ำปลา 1-2 ช้อนโต๊ะ
เกลือ 1 ช้อนโต๊ะ
น้ำตาลทราย 1 ช้อนโต๊ะ
ผงปรุงรส หรือซุปก้อน


วิธีทำซุปไก่มันฝรั่ง

     1. ใส่น้ำลงในหม้อ ประมาณ 1/2 ส่วน นำขึ้นตั้งไฟปานกลาง ใส่ปีกบนไก่ รากผักชี พริกไทยดำเม็ด มันฝรั่ง และแครอต ต้มจนน้ำเดือด หมั่นช้อนฟองอากาศและไขมันออก (พอเดือดจะมีฟองและมันไก่ลอยออกมาให้เห็น ให้ช้อนฟองและมันออก เพื่อน้ำซุปจะได้ใส ไม่ขุ่น และมันวาว)
     2. ปรุงรสด้วยน้ำปลา เกลือ น้ำตาลทราย และผงปรุงรส คนผสมเบา ๆ ใส่ซุปก้อน ชิมรสตามชอบ ใส่มะเขือเทศและหอมใหญ่ ต้มจนเดือดอีกครั้งและผักสุก ตักใส่ถ้วย โรยผักชี พร้อมเสิร์ฟ
 

ดูวิธีทำ ซุปไก่มันฝรั่ง เพิ่มเติมได้ที่

2. หมูผัดขิง





สูตรจาก คุณน้องซาแมนต้า



            ขิง อีกหนึ่งสมุนไพรที่ช่วยบรรเทาอาการหวัด สำหรับใครที่เอียน ๆ กับน้ำขิง ลองจับมาทำอาหารคาวอย่างเมนูหมูผัดขิงกันดีไหม สูตรนี้ใส่หอมใหญ่กับพริกขี้หนู สามารถดัดแปลงเป็นไก่ผัดขิง ปลาผัดขิง หรือเห็ดหูหนูผัดขิงได้นะคะ
ส่วนผสม หมูผัดพริกขิง


เนื้อหมู หั่นเป็นชิ้น ๆ พอดีคำ
พริกขี้หนูสด ผ่าครึ่ง
หอมใหญ่ หั่นบาง
ขิง หั่นเป็นชิ้นยาวเล็ก ๆ
เครื่องปรุง มีน้ำตาลทราย น้ำปลา น้ำมันหอย ซีอิ๊วขาว ซีอิ๊วดำ และผงปรุงรสนิดหน่อย
น้ำมันพืช สำหรับผัด
กระเทียมทุบและสับหยาบ สำหรับเจียวให้หอม


วิธีทำหมูผัดพริกขิง

     1. ตั้งกระทะ ใส่น้ำมันพืชลงไป พอกระทะร้อน ใส่กระเทียมลงไปเจียวให้หอม
     2. ใส่เนื้อหมูที่เตรียมไว้ลงไปผัดให้เข้ากันจนกระทั่งเนื้อหมูสุก
     3. ปรุงรสด้วยเครื่องปรุงต่าง ๆ และผัดให้เข้ากัน
     4. ใส่ขิง หอมหัวใหญ่ และพริกสด ตามลงไปผัดให้เข้ากันเพียง 1 นาที ตักใส่จานเสิร์ฟหมูผัดขิงกับข้าวสวยร้อน ๆ
 

ดูวิธีทำ หมูผัดขิง เพิ่มเติมคลิก

3. ต้มยำกุ้งเม็ดแมงลัก





สูตรจาก นิตยสารแม่บ้าน



            อย่างที่รู้กันดีว่าเมนูต้มยำมีสมุนไพรต้านหวัดสารพัด ถ้าหากเบื่อ ๆ ต้มยำกุ้งหน้าตาเดิม ๆ ลองใส่เม็ดแมงลักเพื่อสุขภาพเพิ่มเติมดีไหม ยิ่งเสิร์ฟตอนร้อน ๆ อร่อยแซ่บมากเลยค่ะ
ส่วนผสม ต้มยำกุ้งเม็ดแมงลัก


เม็ดแมงลัก 1 ช้อนชา (ล้างแช่น้ำ 1 ช้อนโต๊ะ)
น้ำซุป 1+1/2 ถ้วยตวง
ตะไคร้หั่นแฉลบ 1 ต้น
น้ำปลา 1+1/2 ช้อนโต๊ะ
เห็ดฟางผ่าครึ่ง 5-6 ดอก
กุ้งสด 5 ตัว (ปอกเปลือกผ่าหลัง ดึงเส้นดำออก)
ใบแมงลัก 1/2 ถ้วยตวง
ใบมะกรูดฉีก 1 ใบ
น้ำมะนาว 1+1/2 ช้อนโต๊ะ
พริกขี้หนูสวนบุบ 10-12 เม็ด


วิธีทำต้มยำกุ้งเม็ดแมงลัก

     1. ล้างเม็ดแมงลักให้สะอาด แช่ในน้ำเปล่าเตรียมไว้
     2. ต้มน้ำซุปพอเดือด ใส่ตะไคร้ เห็ดฟาง และกุ้งสดลงไป ปรุงรสด้วยน้ำปลา พอกุ้งสุกใส่ใบแมงลักและใบมะกรูดตามลงไป
     3. ปรุงรสด้วยน้ำมะนาว ใส่พริกขี้หนูและเม็ดแมงลัก ยกลง ตักใส่ถ้วย เสิร์ฟขณะร้อน ๆ
 

ดูวิธีทำ ต้มยำกุ้งเม็ดแมงลัก เพิ่มเติมได้ที่

4. แกงเลียง





สูตรจาก คุณปูขาเก เซมารู



            เมนูแกงเลียงเป็นอีกเมนูอาหารต้านหวัด เพราะมีผักสารพัดที่อุดมไปด้วยวิตามินแก้หวัดและเครื่องเทศรสเผ็ดร้อน สูตรนี้ใส่กุ้งสดหรือใครจะทำเป็นแกงเลียงเห็ดก็ได้ มาพร้อมกับวิธีทำน้ำพริกแกงเลียง
ส่วนผสม แกงเลียง


ฟักทอง (หั่นเป็นชิ้นพอคำ) 200 กรัม
บวบ (หั่นเป็นชิ้นพอคำ) 150 กรัม
ซูกินี (หั่นเป็นชิ้นพอคำ) 150 กรัม
ข้าวโพดอ่อน (หั่นสไลซ์) 150 กรัม
เห็ดกระดุม 150 กรัม
ใบแมงลัก 80 กรัม
กุ้งสด 200 กรัม
น้ำซุปไก่ 3 ถ้วย
น้ำปลา (สำหรับปรุงรส)


ส่วนผสม น้ำพริกแกงเลียง


กระชาย 1-2 แง่ง
หอมแดง 3-4 หัว
พริกไทยดำ 1+1/2 ช้อนชา
กะปิ 1 ช้อนชา
กุ้งแห้งป่นละเอียด 1/3 ถ้วย


วิธีทำแกงเลียง

     1. โขลกน้ำพริกแกง เริ่มจากพริกไทยกับกระชาย แล้วใส่หอมแดงลงไปโขลกให้ละเอียด ใส่กะปิลงไปโขลกรวมกัน จากนั้นจึงใส่กุ้งแห้งป่น โขลกรวมกันให้ละเอียด เตรียมไว้
     2. ใส่น้ำซุปไก่ลงในหม้อ ต้มให้เดือด ใส่น้ำพริกแกงลงไป พอน้ำเดือดก็ใส่ฟักทองที่สุกยากลงไป (จริง ๆ ขึ้นอยู่กับการหั่นด้วย) ต้มพอเดือดอีกครั้งจึงใส่ผักที่เหลืออื่น ๆ ได้แก่ บวบ ซูกินี ข้าวโพดอ่อน และเห็ดลงไป พอน้ำแกงเดือดอีกครั้งก็ใส่กุ้งสด
     3. ปรุงรสด้วยน้ำปลาตามชอบ พอส่วนผสมเดือดอีกครั้งก็ใส่ใบแมงลัก ตักเสิร์ฟร้อน ๆ
 

ดูวิธีทำ แกงเลียง เพิ่มเติมคลิก

5. ผัดกะเพรากุ้ง








            ใบกะเพราเป็นผักที่ช่วยต้านหวัดได้ และเมนูจากกะเพราสุดฮิตนั่นคือเมนูผัดกะเพรา ขอยกตัวอย่างเมนูผัดกะเพรากุ้ง ใช้กุ้งสดตามชอบ เพิ่มความเผ็ดจากพริกสดและกระเทียม ใส่หน่อไม้หรือถั่วฝักยาวเพิ่มก็ได้นะคะ
ส่วนผสม ผัดกะเพรากุ้ง


กุ้งสด ปอกเปลือกผ่าหลังดึงเส้นดำออก
ใบกะเพรา
พริกขี้หนูแดง
น้ำตาลทราย
น้ำปลา
น้ำมันหอย
ไข่ดาว
ข้าวสวย


วิธีทำผัดกะเพรากุ้ง

     1. โขลก หรือสับพริกขี้หนูกับกระเทียมเข้าด้วยกัน เตรียมไว้
     2. ใส่น้ำมันพืชลงในกระทะ พอร้อนใส่เครื่องโขลกลงไปผัดจนหอม
     3. ใส่กุ้งลงไปผัดพอสุก ปรุงรสด้วยน้ำตาลทราย น้ำปลา และน้ำมันหอย เติมน้ำต้มสุกเล็กน้อยหรือไม่เติมก็ได้ ผัดให้เข้ากัน
     4. ใส่ใบกะเพรา ผัดให้เข้ากันอีกครั้ง ตักเสิร์ฟพร้อมข้าวสวยกับไข่ดาว
 

ดูวิธีทำ ผัดกะเพรากุ้ง เพิ่มเติมคลิก

6. ตับผัดขึ้นฉ่ายพริกไทยดำ





สูตรจาก คุณมอแกนน้อย



            อื้อหือ… แค่เห็นหวัดก็กลัวแล้วเพราะผัดตับขึ้นฉ่ายพริกไทยดำ สูตรอาหารต้านหวัดจานนี้ใส่พริกไทยหนักมาก จุดเด่นคือใส่น้ำปู เครื่องปรุงรสสไตล์ปักษ์ใต้ และใส่กระเทียม สรรพคุณแก้หวัดขับเสมหะด้วย
ส่วนผสม ผัดตับขึ้นฉ่ายพริกไทยดำ


ตับหมู
นมสด
ขึ้นฉ่าย
กระเทียมสับ
พริกไทยดำ
น้ำปู
รสดี
น้ำตาลทราย
ซอสหอยนางรม
น้ำเปล่า


วิธีทำผัดตับขึ้นฉ่ายพริกไทยดำ

     1. ตั้งกระทะใส่น้ำมัน พอร้อนใส่กระเทียมเจียวจนหอม ใส่ตับหมักนมสดลงไป  
     2. เติมน้ำปรุงโดยผสมน้ำปู รสดี น้ำตาลทราย ซอสหอยนางรม และน้ำเปล่า เติมพริกไทยดำให้เร่าร้อนและมีความหอม ใส่ขึ้นฉ่ายลงไปผัดจนเข้ากัน กินเป็นกับข้าว หรือกับแกล้มได้สบาย ๆ แถมอร่อยปาก
 

ดูวิธีทำ ตับผัดขึ้นฉ่ายพริกไทยดำ เพิ่มเติมคลิก

7. น้ำพริกมะขามป้อม





สูตรจาก นิตยสารแม่บ้าน



            มะขามป้อมเป็นผลไม้ที่วิตามินซีสูง ช่วยแก้หวัด แก้ไอ ละลายเสมหะ นอกจากจะกินผลสดได้แล้วยังเอามาแปรรูปทำเป็นอาหารได้ด้วย ขอยกตัวอย่างน้ำพริกมะขามป้อม สูตรใส่กะปิเผา ปรุงรสเผ็ดตามชอบ แกล้มกับปลาสลิดและไข่เค็ม
ส่วนผสม น้ำพริกมะขามป้อม


เนื้อมะขามป้อม 1/2 ถ้วยตวง
หอมแดงซอย 1 หัว
กระเทียมไทย 4-5 กลีบ
กะปิห่อใบตองเผาให้หอม 1 ช้อนโต๊ะ
พริกขี้หนูสวนสีเขียวและสีแดง 10 เม็ด
น้ำตาลปี๊บ 1+1/2 ช้อนโต๊ะ
น้ำปลา 1 ช้อนโต๊ะ
ปลาสลิดกรอบ
ไข่เค็ม
ผักสดตามชอบ เช่น แตงกวา ถั่วพู แครอต ขมิ้นสด


วิธีทำน้ำพริกมะขามป้อม

     1. โขลกเนื้อมะขามป้อมพอละเอียด ตักขึ้นพักไว้
     2. โขลกหอมแดง กระเทียม และกะปิพอละเอียด ใส่เนื้อมะขามป้อมลงไป
     3. ใส่พริกขี้หนูลงไปโขลกพอแตก ปรุงรสด้วยน้ำตาลปี๊บและน้ำปลา โขลกส่วนผสมพอเข้ากันอีกครั้ง ตักใส่ภาชนะ จัดเสิร์ฟพร้อมปลาสลิด ไข่เค็ม และผักสดตามชอบ

หมายเหตุ : สามารถเพิ่มกุ้งแห้งป่นในน้ำพริกได้ตามชอบ
 

ดูวิธีทำ น้ำพริกมะขามป้อม เพิ่มเติมคลิก

8. เปลือกมะนาวเชื่อม








            ต่อไปนี้คงไม่ต้องทิ้งเปลือกมะนาวแล้ว เพราะสามารถเอามาทำเปลือกมะนาวเชื่อมต้านหวัดได้ โดยเอาเปลือกไปต้มจนหายขมแล้วค่อยเอาไปเคี่ยวในน้ำเชื่อมและคลุกด้วยน้ำตาลทราย
ส่วนผสม เปลือกมะนาวเชื่อม


มะนาว หรือเลมอน 4 ลูก
น้ำตาลทราย 3 ถ้วย
แบะแซ 1 ช้อนชา
น้ำเปล่า


วิธีทำเปลือกมะนาวเชื่อม

     1. ปอกเปลือกมะนาวเป็นชิ้น ๆ สวยงาม
     2. ตั้งหม้อเติมน้ำเปล่า ใส่เปลือกมะนาวลงไป เปิดไฟต้มจนเดือดประมาณ 3 นาที เทน้ำทิ้งกรองเปลือกในกระชอนแล้วเอาไปผ่านน้ำเย็น นำเปลือกมะนาวไปต้มอีก 2 ครั้งและเอาไปผ่านน้ำเย็นเช่นเดิม แต่การต้มครั้งที่สามให้ต้มจนเดือดประมาณ 10 นาที
     3. ทำน้ำเชื่อมโดยตั้งหม้อเติมน้ำตาลทราย 2 ถ้วย และแบะแซ เติมน้ำเปล่า 1+1/2 ถ้วย เปิดไฟอ่อนคนผสมจนน้ำตาลละลาย ตักขึ้นมาพักไว้จนเย็น
     4. หั่นเปลือกมะนาวเป็นเส้น นำกลับไปแช่ในน้ำเชื่อม เปิดไฟเคี่ยวประมาณ 1 ชั่วโมง ตักขึ้นมาวางบนถาดที่ปูกระดาษรองอบไว้แล้ว เกลี่ยให้เปลือกมะนาวเชื่อมกระจายไม่ติดกัน พักไว้ประมาณ 1 ชั่วโมง
     5. ใส่เปลือกมะนาวเชื่อมในชามพลาสติก ใส่น้ำตาลทรายที่เหลือลงไป ปิดฝาแล้วเขย่าจนน้ำตาลเคลือบเปลือกมะนาวจนทั่ว เทใส่ถาดที่ปูกระดาษรองอบไว้แล้ว เกลี่ยให้กระจายไม่ติดกัน พักไว้ประมาณ 2 ชั่วโมง
 

ดูวิธีทำ เปลือกมะนาวเชื่อม เพิ่มเติมคลิก

9. เต้าฮวยน้ำขิง








            ใครไม่ชอบดื่มน้ำขิงเพียว ๆ เพราะรสชาติเข้มข้นเกินไป ลองใส่เต้าฮวยตัดรสหน่อยดีไหม ถ้าจะให้ฟินใส่ปาท่องโก๋ตัวเล็กลงไปด้วย
ส่วนผสม เต้าฮวย


เต้าหู้นิ่ม 1 ถ้วย
น้ำตาลทรายแดง 80 กรัม
สารให้ความคงตัว (seg) 2 กรัม
น้ำตาลเดกซ์โตรส 40 กรัม
มอลโตเดกซ์ตริน 40 กรัม
เกลือ 1 กรัม


ส่วนผสม น้ำขิง


น้ำเปล่า 5 ถ้วย
ขิงแก่เผาไฟ 3-4 ชิ้น
น้ำตาลอ้อย 1 ถ้วย
เกลือ 1/2 ช้อนชา


วิธีทำเต้าฮวยน้ำขิง

     1. นำเต้าหู้นิ่ม น้ำตาลทรายแดง สารให้ความคงตัว (seg) เดกซ์โตรส มอลโตเดกซ์ตริน และเกลือใส่อ่างผสมใช้ตะกร้อมือคนให้เข้ากัน
     2. เทน้ำร้อนลงไปคนให้เข้ากัน นำไปตั้งไฟอ่อน ๆ ให้พอควันขึ้นก็ยกลง เพื่อให้สารคงตัวละลาย
     3. ต้มน้ำให้เดือด ใส่ขิงลงไป ตามด้วยน้ำตาลอ้อยแล้วปล่อยให้เดือดสัก 5 นาที ยกลง เตรียมไว้
     4. ตักเต้าฮวยใส่ถ้วย เทน้ำขิงลงไปตามชอบ พร้อมเสิร์ฟ
 

ดูวิธีทำ เต้าฮวยน้ำขิง เพิ่มเติมคลิก

10. สมูทตี้สับปะรด





สูตรจาก นิตยสารแม่บ้าน



            มาต่อที่เครื่องดื่มต้านหวัดกันบ้าง ขอนำเสนอสมูทตี้สับปะรด สูตรนี้ใส่ผลไม้หลากชนิด จุดเด่นคือเทเครื่องดื่มสลับชั้นและสีสันสวยงาม ตกแต่งด้วยอัลมอนด์แท่งและมะพร้าวคั่ว
ส่วนผสม สมูทตี้สับปะรด


สตรอว์เบอร์รีแช่แข็ง 1 ถ้วย
กล้วยหอมหั่นชิ้นแช่แข็ง 1 ลูก
เนื้อมะพร้าวสับ 1/3 ถ้วย
กะทิ 1 ถ้วยตวง
มะม่วงสุกหั่นชิ้นแช่แข็ง 1 ถ้วย
น้ำสับปะรด 1+1/2 ถ้วย
กลิ่นวานิลลา 1 ช้อนชา
เมล็ดแฟลกซ์ 1 ช้อนโต๊ะ
อัลมอนด์แท่ง (สำหรับแต่ง)
มะพร้าวคั่ว (สำหรับแต่ง)


วิธีทำสมูทตี้สับปะรด

     1. ใส่สตรอว์เบอร์รี กล้วยหอม เนื้อมะพร้าว และกะทิลงในเครื่องปั่นน้ำผลไม้ ปั่นให้เข้ากันจนละเอียด รินใส่แก้วเป็นชั้นที่ 1
     2. ใส่มะม่วง น้ำสับปะรด กลิ่นวานิลลา และเมล็ดแฟลกซ์ลงในเครื่องปั่นน้ำผลไม้ ปั่นให้เข้ากันจนละเอียด รินใส่แก้วเป็นชั้นที่ 2 ตกแต่งด้วยอัลมอนด์แท่งและมะพร้าวคั่ว พร้อมเสิร์ฟ
 

ดูวิธีทำ สมูทตี้สับปะรด เพิ่มเติมคลิก

11. น้ำใบเตยน้ำผึ้งมะนาวโซดา








            เครื่องดื่มต้านหวัดแบบเก๋ ๆ ก็มีนะ ขอยกตัวอย่างน้ำใบเตยน้ำผึ้งมะนาวโซดา รสชาติเปรี้ยวอมหวานซาบซ่าหอมกลิ่นใบเตย ลองทำกันเลยดีไหม
ส่วนผสม น้ำใบเตยน้ำผึ้งมะนาวโซดา


ใบเตยหั่นเป็นชิ้น
น้ำเปล่า
น้ำผึ้ง
น้ำมะนาว
โซดา
น้ำแข็ง


วิธีทำน้ำใบเตยน้ำผึ้งมะนาวโซดา

     1. ทำน้ำใบเตยโดยต้มน้ำเปล่ากับใบเตย พอเดือด กรองด้วยผ้าขาวบาง
     2. เทน้ำใบเตยใส่แก้ว เติมน้ำผึ้งกับน้ำมะนาว ใส่น้ำแข็ง เทโซดาลงไป คนให้เข้ากัน จัดเสิร์ฟ
 

ดูวิธีทำ น้ำใบเตยน้ำผึ้งมะนาวโซดา เพิ่มเติมคลิก

12. น้ำกีวี








            กีวีเป็นผลไม้ที่วิตามินซีเยอะมาก ๆ ใครกินผลสดไม่ลงเพราะเปรี้ยวเข็ดฟันลองจับมาทำเครื่องดื่มต้านหวัดกันเถอะ สูตรนี้ใส่ขิงกับน้ำมะนาวที่มีสรรพคุณต้านหวัดเพิ่มลงไปด้วย ใครจะเติมน้ำผึ้งลงไปนิดเพิ่มรสชาติก็ได้นะคะ
ส่วนผสม น้ำกีวี


กีวี 1 ลูก
ขิง 1 แง่งเล็ก ๆ
น้ำมะนาวคั้นสด 1 ช้อนโต๊ะ


วิธีทำน้ำกีวี

     1. ปอกเปลือกขิงและกีวี เตรียมไว้
     2. นำส่วนผสมทั้งหมดไปปั่นให้เป็นเนื้อเดียวกัน
     3. สามารถเติมความหวานด้วยน้ำผึ้ง 1 ช้อนชาได้ (ถ้าต้องการ) เทใส่แก้ว พร้อมดื่ม
 

ดูวิธีทำ น้ำกีวี เพิ่มเติมคลิก

          พออ่านจบก็แอบไอและคันคอนิดหน่อย สงสัยต้องลองทำอาหารต้านหวัดกินดักไว้แล้วล่ะ ขอเลือกทำเมนูกะเพรากุ้งก่อนดีกว่า เพราะใบกะเพรากับพริกมีปลูกอยู่หลังบ้าน ส่วนกุ้งก็พอมีเหลือ ๆ ติดตู้เย็นบ้าง ขอตัวเข้าครัวก่อนนะคะ
 

สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing คลิกเลย
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













12 สูตรทำอาหารต้านหวัด เมนูอร่อยหลากหลายสร้างภูมิคุ้มกัน




อัปเดตล่าสุด 9 มีนาคม 2563 เวลา 15:34:23
 93,560 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































