




7 สูตรทำนมเย็น เครื่องดื่มรสละมุนสีสันคัลเลอร์ฟูล











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรเครื่องดื่ม






7 สูตรทำนมเย็น เครื่องดื่มรสละมุนสีสันคัลเลอร์ฟูล




94,609อ่าน







0















      ฉีกกฎเครื่องดื่มจากนมสด พบกับเมนูนมเย็นโฉมใหม่ แต่งแต้มสีสันหลากสไตล์ ดื่มอร่อยหอมละมุนเติมความเฮลท์ตี้       จากที่เคยจับนมสด ชงกับน้ำหวานสีแดงเป็นเครื่องดื่มสีชมพูหรือนมเย็นที่คุ้นเคย ลองเปลี่ยนสไตล์มาทำเมนูนมเย็นแบบอื่น ๆ บ้างดีไหม กระปุกดอทคอมขอนำเสนอวิธีทำเมนูนมเย็น เช่น นมเย็นอัญชัน นมเย็นสตรอว์เบอร์รี เสาวรสนมสดเย็น เป็นต้น ดื่มอร่อยเย็นฉ่ำดีต่อใจสุดยอด







1. นมเย็น     เริ่มต้นกันที่เครื่องดื่มนมเย็นสุดคลาสสิก จับนมสดเติมน้ำหวานสีแดง ใครจะเติมนมข้นหวานหรือไม่เติมก็ได้ ก่อนเสิร์ฟราดนมข้นจืดหน่อย แหม… แก้วนี้สีชมพูสวยฟรุ้งฟริ้งเชียวล่ะส่วนผสม นมเย็น     • นมสด 150 มิลลิลิตร     • นมข้นหวาน 30 มิลลิลิตร     • น้ำหวานสีแดง 2 ช้อนชา     • นมข้นจืด (โรยหน้า)วิธีทำนมเย็น     1. ผสมนมสด นมข้นหวาน และน้ำหวานเข้าด้วยกันจนเป็นสีชมพู     2. เทใส่แก้วที่มีน้ำแข็ง ราดด้วยนมข้นจืด หรือวิปปิ้งครีม พร้อมเสิร์ฟ     + ดูวิธีทำเพิ่มเติมได้ที่ 13 สูตรเครื่องดื่มสีชมพู เติมความรักเต็มแก้ว หวานละมุนรับวาเลนไทน์
+++++++++++++++++++


2. นมเย็นอัญชัน      จากที่เคยทำน้ำอัญชันดื่มกับกระหาย ลองเปลี่ยนสไตล์มาทำนมเย็นอัญชันกันดีไหม จะใช้ดอกอัญชันหรือผงดอกอัญชันก็ได้ จับชงกับน้ำร้อนแล้วเติมนมสดลงไป เติมความหวานอีกนิดหน่อย ลองทำให้คนพิเศษกันเลยค่ะส่วนผสม นมเย็นอัญชัน     • ดอกอัญชัน 1 ถ้วย     • น้ำร้อน 1 ถ้วยตวง     • นมสด 1/2 ถ้วยตวง     • นมข้นหวาน 4 ช้อนโต๊ะ     • น้ำแข็งวิธีทำนมเย็นอัญชัน     1. ต้มดอกอัญชันจนเดือดและน้ำเปลี่ยนเป็นสีน้ำเงินเข้ม ยกลงกรองเอาเฉพาะน้ำ     2. ใส่นมสดและนมข้นหวานลงในน้ำอัญชัน คนให้เข้ากัน      3. ตักน้ำแข็งใส่แก้ว รินนมอัญชันลงไป     + ดูวิธีทำเพิ่มเติมได้ที่ นมอัญชัน เครื่องดื่มสุดคูลสีพาลเทลมุ้งมิ้ง
+++++++++++++++++++


3. นมเย็นสตรอว์เบอร์รี      คลายง่วงยามบ่ายกันสักนิดดีกว่า ขอนำเสนอนมเย็นสตรอว์เบอร์รี สูตรจาก คุณ medievil สมาชิกเว็บไซต์พันทิปดอทคอม จับนมผสมกับเนื้อสตรอว์เบอร์รีบด เพิ่มความเย็นจากน้ำแข็งสตรอว์เบอร์รี หรือใครจะใส่น้ำแข็งธรรมดาก็ได้ แค่แก้วเดียวก็ฟินแล้วส่วนผสม สตรอว์เบอร์รีนมสด (สูตรนี้ใช้สตรอว์เบอร์รีในน้ำสตรอว์เบอร์รี 1 กระป๋อง ทำได้ 2 แก้ว)     • สตรอว์เบอร์รีในน้ำสตรอว์เบอร์รีเข้มข้น (ดอยคำ) 1 กระป๋อง     • นมสดรสจืด 400 ซี.ซี.     • สตรอว์เบอร์รีสด สำหรับตกแต่ง (ไม่ใส่ก็ได้)วิธีทำสตรอว์เบอร์รีนมสด     1. เปิดกระป๋องสตรอว์เบอร์รีแล้วแยกเนื้อกับน้ำสตรอว์เบอร์รีโดยใช้ตะแกรงกรองหรือที่ร่อนแป้ง     2. นำเนื้อสตรอว์เบอร์รีมาบดหยาบ ๆ ด้วยส้อม ให้เนื้อสตรอว์เบอร์รีมีลักษณะเหมือนแยม พักไว้     3. นำน้ำสตรอว์เบอร์รีเข้มข้นกรอกใส่ในพิมพ์น้ำแข็ง (ice tray) แล้วแช่ช่องฟรีซอย่างน้อย 1 คืน เพื่อทำเป็นน้ำแข็ง หรือใครจะประยุกต์ทำเป็นเมนูอื่น เช่น กรานิต้าสตรอว์เบอร์รีก็ได้ ถ้าไม่ชอบหวานมากก็ไม่ต้องใส่น้ำแข็งสตรอว์เบอร์รี ใส่แค่เนื้อสตรอว์เบอร์รีบดก็พอ     4. ล้างสตรอว์เบอร์รีสด และหั่นครึ่ง แช่เย็นพักไว้ เมื่อต้องการจัดเสิร์ฟให้ใส่สตรอว์เบอร์รีสดที่ก้นแก้ว ตามด้วยสตรอว์เบอร์รีบดให้ได้ประมาณ 1/3 ของแก้ว      5. ใส่น้ำแข็งที่ทำจากน้ำสตรอว์เบอร์รีเข้มข้นลงไปจนเกือบเต็มแก้ว (ถ้าใครไม่ชอบสตรอว์เบอร์รีหวานมาก ให้ใส่เป็นน้ำแข็งธรรมดา) เทนมลงไปตามจนเต็มแก้ว ตกแต่งด้วยสตรอว์เบอร์รีสด แล้วจัดเสิร์ฟ     + ดูวิธีทำเพิ่มเติมได้ที่ สตรอว์เบอร์รีนมสด สูตรเครื่องดื่มสุดคูลจากผลิตภัณฑ์โครงการหลวง
+++++++++++++++++++


4. เสาวรสนมสดเย็น     น้ำเสาวรสเปรี้ยวจี๊ดจ๊าดเกินไปหน่อย ถ้าเติมนมตัดเปรี้ยวคงจะดีไม่น้อย ขอนำเสนอเสาวรสนมสดเย็น สูตรจาก นิตยสารแม่บ้าน สูตรนี้เติมรสหวานจากน้ำหวานกลิ่นองุ่น ผสมกับนมสดและเสาวรส ปั่นกับน้ำแข็งจนเนียนกริ๊บ ส่วนผสม เสาวรสนมสดเย็น     • เสาวรส 3 ผล     • น้ำหวานเข้มข้นกลิ่นองุ่น 2-3 ช้อนโต๊ะ     • นมข้นจืด 1/2 ถ้วยตวง     • เกลือป่นละเอียด 1/8 ช้อนชา     • น้ำแข็งบด 1 ถ้วยตวงวิธีทำเสาวรสนมสดเย็น     1. นำเนื้อเสาวรส นมข้นจืด น้ำหวานเข้มข้นกลิ่นองุ่น และน้ำแข็งบด ปั่นให้เข้ากันจนละเอียด ชิมรสให้ได้เปรี้ยวอมหวาน อาจเพิ่มเกลือป่นอีกนิดหน่อย เพื่อตัดรสเปรี้ยว     2. รินใส่แก้ว พร้อมดื่ม     + ดูวิธีทำเพิ่มเติมได้ที่ เสาวรสนมสดสีม่วง เครื่องดื่มแนวใหม่อร่อยกว่าเดิม
+++++++++++++++++++


5. นมเย็นบลูเบอร์รี     ใครพอมีสตุ้งสตางค์ไปหาซื้อบลูเบอร์รีกันเถอะ จะได้เอามาทำนมเย็นบลูเบอร์รี สูตรจาก นิตยสารแม่บ้าน จับทั้งนมและบลูเบอร์รีไปเคี่ยวจนเข้ากันแล้วกรองเอาแต่เนื้อ แค่นี้ก็พร้อมดื่มแล้วค่ะส่วนผสม นมเย็นบลูเบอร์รี     • บลูเบอร์รีแช่แข็ง 1 ถ้วยตวง     • น้ำตาลทราย 1/4 ถ้วยตวง     • น้ำเปล่า 2/3 ถ้วยตวง     • นมสดแช่เย็น 2 ถ้วยตวงวิธีทำนมเย็นบลูเบอร์รี    
 1. นำน้ำเปล่า น้ำตาลทราย และบลูเบอร์รีใส่ในหม้อ เคี่ยวด้วยไฟกลางจนเดือด
 แล้วคนต่อไปเรื่อย ๆ ประมาณ 10-15 นาที จนส่วนผสมข้น ยกลงกรองด้วยกระชอน 
พักไว้ให้เย็น     2. เทนมสดใส่แก้ว เติมส่วนผสมในข้อที่ 1 ลงไป คนให้เข้ากัน พร้อมเสิร์ฟ     + ดูวิธีทำเพิ่มเติมได้ที่ นมบลูเบอร์รีโฮมเมด วิธีทำนมสดดื่มเองง่าย ๆ ได้สุขภาพ
+++++++++++++++++++


6. นมมะพร้าวเย็น      ต่อไปนี้คงขอบายนมมะพร้าวเพียว ๆ แล้วจับมาทำนมมะพร้าวเย็น สูตรนี้เติมกลิ่นวานิลลาและใส่อินทผาลัม ปั่นกับน้ำแข็งจนละเอียด ส่วนผสม นมมะพร้าวเย็น     • นมมะพร้าว 1 ถ้วย     • กลิ่นวานิลลา 1 ช้อนโต๊ะ     • อินทผาลัม (แกะเม็ดออก) 2 ลูก     • น้ำแข็ง 10 ก้อนวิธีทำนมมะพร้าวเย็น     1. นำนมมะพร้าว กลิ่นวานิลลา และอินทผาลัมใส่เครื่องปั่น ปั่นจนเนื้อเนียนละเอียด     2. ใส่น้ำแข็งลงไป ปั่นจนละเอียด เทใส่แก้ว จัดเสิร์ฟ
+++++++++++++++++++


7. ชาเขียวนมสดเย็น    
 ใครไม่ชอบรสชาติของชาเขียวขม ๆ ฝาด ๆ หน่อย 
ลองจับมาทำเมนูชาเขียวนมสดเย็นสิคะ 
สูตรนี้เติมน้ำเชื่อมและนมข้นหวานนิดหน่อย ที่สำคัญใส่นมสดด้วย 
รับรองดื่มง่ายกว่าเดิมแน่นอน ส่วนผสม ชาเขียวนมสดเย็น     • ผงชาเขียวมัทฉะ 2 ช้อนชา     • นมสด 160 มิลลิลิตร     • น้ำเชื่อม 2 ช้อนโต๊ะ     • นมข้นหวาน 1 ช้อนโต๊ะ     • น้ำแข็ง 1 แก้ว (แก้วขนาด 16 ออนซ์)     • นมสด (สำหรับโรยหน้า)วิธีทำชาเขียวนมสดเย็น     1. ผสมผงชาเขียว นมสด น้ำเชื่อม และนมข้นหวานคนผสมให้เข้ากัน (หรือใส่ในเชคเกอร์)     2. เทใส่ลงในแก้วที่ใส่น้ำแข็งเตรียมไว้ โรยด้านบนด้วยนมสด พร้อมดื่ม     + ดูวิธีทำเพิ่มเติมได้ที่ 11 สูตรเมนูร้านนมสด เติมความหวานสุขล้ำที่บ้านเรา     
ใครจะไปเชื่อว่านมเย็นนอกจากจะมีนมเย็นชมพูที่คุ้นเคยแล้วยังมีนมเย็นสีอื่น
 ๆ อีกเพียบ นับว่าเป็นไอเดียทำเครื่องดื่มจากนมสดที่น่าลองเหมือนกัน 
ทำเสิร์ฟได้ทั้งที่บ้านและงานปาร์ตี้ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






7 สูตรทำนมเย็น เครื่องดื่มรสละมุนสีสันคัลเลอร์ฟูล





อัปเดตล่าสุด 7 ธันวาคม 2564 เวลา 17:36:13
 94,609 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































