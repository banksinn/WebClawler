




กล้วยบวชชี เมนูกล้วย สูตรขนมไทยจากกล้วย กล้วยทำอะไรดี











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 










 


cooking
สูตรขนม






7 เมนูกล้วยบวชชี วิธีทำขนมไทยหลากความเก๋ ใครก็ทำอร่อย




307,559อ่าน







0















           กล้วยพร้อม ! ชวนทำเมนูขนมกล้วยบวชชี ขนมไทยไอเดียเก๋ 7 สไตล์ อร่อยง่าย ๆ สมชื่อ กินกี่ครั้งก็ฟินไม่มีเบื่อ             ใครกำลังมองหาวิธีทำขนมไทยสุดง่าย เชื่อว่าอันดับต้น ๆ ที่นึกถึงคงต้องเป็นวิธีทำกล้วยบวชชีแน่นอน วันว่างแบบนี้มาทำกินเองกันเลย กระปุกดอทคอมขอนำเสนอ 7 เมนูกล้วยบวชชี มีทั้งเมนูกล้วยบวชชีทำจากกล้วยน้ำว้าหรือจะดัดแปลงเป็นกล้วยไข่บวชชีหรือกล้วยบวชชีสาคูก็ไม่มีใครว่า ถ้าไม่กินกะทิก็ทำเป็นเมนูกล้วยบวชชีนมสด หรือจะทำเป็นไอศกรีมกล้วยบวชชีก็ยังได้ และเมนูเด็ดที่อยากให้ลองคือ กล้วยหอมบวชชีคาราเมลและกล้วยบวชพระ ไปซื้อกล้วยกันเลยเถอะเพื่อน 







1. กล้วยบวชชี           กล้วยน้ำว้าเยอะแยะกินไม่ทันแน่นอน แบ่งมาทำเมนูกล้วยบวชชีดีกว่า สูตรนี้กะทิหอมกลิ่นใบเตย มาพร้อมเคล็ดลับการต้มกล้วยไม่เละ ไม่ดำ รสชาติไม่ฝาด รับรองอร่อยจนคำสุดท้ายจ้า
  
ส่วนผสม กล้วยบวชชี     • กล้วยน้ำว้าห่าม 1 หวี     • หางกะทิ 500 มิลลิลิตร     • ใบเตย 2 ใบ     • น้ำตาลปี๊บ 4 ช้อนโต๊ะ     • น้ำตาลทราย 4 ช้อนโต๊ะ     • เกลือปริมาณเล็กน้อย     • หัวกะทิ 400 มิลลิลิตรวิธีทำกล้วยบวชชี     1. ต้มกล้วยน้ำว้าในน้ำเดือด ประมาณ 3-5 นาที จนผิวกล้วยเริ่มแตกออก ตักขึ้น ปอกเปลือกแล้วหั่นเป็นชิ้นพอดีคำ     2. ต้มหางกะทิกับใบเตยจนเดือด ใส่กล้วยตามด้วยน้ำตาลปี๊บ น้ำตาลทราย และเกลือ ต้มจนเดือดอีกครั้ง ใส่หัวกะทิลงไป ต้มจนเดือดประมาณ 3 นาที ตักใส่ถ้วย พร้อมรับประทาน     + ดูวิธีทำเพิ่มเติมได้ที่ กล้วยบวชชี ขนมไทยพื้นบ้าน หอมกลิ่นกะทิชวนรับประทาน
++++++++++++++++++++
2. กล้วยบวชชีนมสด     สำหรับสาว ๆ ที่ไม่อยากกินกะทิ เราขอแนะนำเมนูกล้วยบวชชีนมสด สูตรนี้ใช้นมสดแทนกะทิ แถมทำง่ายด้วยไมโครเวฟอีก ส่วนผสมไม่เยอะ ใครไม่เคยต้องลองนะคะ 

ส่วนผสม กล้วยบวชชีนมสด     • กล้วยน้ำว้าห่าม ปอกเปลือกหั่นเป็นชิ้น 5 ลูก     • นมสด (หรือกะทิสำเร็จรูป) 2 ถ้วย      • น้ำตาลปี๊บ (หรือน้ำตาลทราย) 1/2 ถ้วย     • เกลือป่น 1/2 ช้อนชาวิธีทำกล้วยบวชชีนมสด     1.ใส่นมสดลงในถ้วย ตามด้วยกล้วยน้ำว้า นำเข้าไมโครเวฟ ใช้ไฟแรงปานกลางประมาณ 8-10 นาที ต้มจนนมเดือด และกล้วยเริ่มสุกนิ่ม ยกออกจากเตา     2. ใส่น้ำตาลปี๊บและเกลือป่นลงไป คนผสมให้เข้ากัน นำเข้าไมโครเวฟ ใช้ไฟแรงปานกลางประมาณ 2 นาที นำออกจากเตา ตักใส่ถ้วย พร้อมเสิร์ฟ          + ดูวิธีทำเพิ่มเติมได้ที่ กล้วยบวชชีนมสดไมโครเวฟ หอม ๆ ทำเองง่าย ๆ
++++++++++++++++++++


3. กล้วยไข่บวชชี      บางคนอาจจะไม่ชอบกินกล้วยน้ำว้า หรือซื้อกล้วยไข่มากินสด ๆ แล้วเหลือเยอะไม่อยากทิ้ง ลองหันมาทำกล้วยไข่บวชชีดูสิคะ อร่อยไม่แพ้กัน แถมยังได้ความหวานจากกล้วยไข่เข้าไปเต็ม ๆ คำเลยล่ะ




ส่วนผสม กล้วยไข่บวชชี     • กล้วยไข่ 8 ลูก     • หางกะทิ 250 มิลลิลิตร (หรือนมสด)     • ใบเตย 2 ใบ     • น้ำตาลปี๊บ 2 ช้อนโต๊ะ     • น้ำตาลทราย 2 ช้อนโต๊ะ     • เกลือ (เล็กน้อย)     • หัวกะทิ 200 มิลลิลิตร     • น้ำเปล่าผสมเกลือสำหรับแช่กล้วยวิธีทำกล้วยบวชชี     1. ปอกเปลือกกล้วยไข่ หั่นเป็นชิ้นพอดีคำแล้วนำแช่ลงในน้ำเปล่าผสมเกลือ     2. ต้มหางกะทิกับใบเตยจนเดือด ใส่เกลือป่น น้ำตาลทราย และน้ำตาลปี๊บลงไป คนให้ละลายรอจนเดือดอีกครั้ง     3. ลดไฟลงแล้วช้อนกล้วยไข่จากน้ำใส่ลงไป รอจนเดือดอีกครั้งและกล้วยสุกนิ่ม ใส่หัวกะทิลงไป ต้มจนเดือดประมาณ 3 นาที ตักใส่ถ้วย พร้อมเสิร์ฟ
++++++++++++++++++++
  


4. กล้วยหอมบวชชีคาราเมล     กล้วยบวชชีทั่วไปกินบ่อยก็เบื่อ ลองดัดแปลงเป็นกล้วยหอมบวชชีคาราเมล สูตรจาก คุณกล้วยหอมคาราเมล สมาชิกเว็บไซต์พันทิปดอทคอม สูตรนี้ใช้นมสดแทนกะทิ เพิ่มกลิ่นหอมและความหวานจากคาราเมล แม้จะแปลกไปหน่อยแต่อร่อยเหมือนกันนะคะ
  

ส่วนผสม กล้วยหอมบวชชีคาราเมล     • กล้วยหอมสุกงอม 2 ลูก (ถ้าชอบแบบกล้วยเละให้ใช้กล้วยแบบงอมมาก แต่ถ้าชอบกล้วยไม่เละก็ใช้กล้วยแบบไม่ต้องงอมมาก)      • น้ำตาลทราย 1 ถ้วยตวง + 2 ช้อนชา      • เกลือ 2 หยิบมือ     • ครีมสดหรือวิปปิ้งครีม 1 ถ้วยตวง (ใส่หรือไม่ใส่ก็ได้)     • นมสดรสจืด 2 ถ้วยตวง     • กลิ่นวานิลลา 1 ช้อนชา (ใส่หรือไม่ใส่ก็ได้)วิธีทำกล้วยหอมบวชชีคาราเมล     1. ปอกเปลือกกล้วยออก หั่นเป็นชิ้นพอดีคำ นำไปล้างให้สะอาด (เคล็ดลับ : นำกล้วยไปต้มก่อนทั้งเปลือกประมาณ 10-15 นาที กล้วยจะไม่ดำ)     2. ใส่น้ำตาลทราย 1 ถ้วยตวงลงไปในหม้อ นำขึ้นตั้งไฟอ่อน หมั่นคนให้น้ำตาลละลายเป็นคาราเมล ปิดเตา รีบเทครีมลงไปโดยที่ยังไม่ต้องคนผสมกัน รอสักครู่ ใช้พายไม้ขูดเอาคาราเมลส่วนที่แข็ง ๆ เป็นก้อนออกมา เพื่อไม่ให้หวานข้นจนเกินไป      3. เติมนมสดและกลิ่นวานิลลาลงไป หากชอบหวานมากเติมน้ำตาลทรายไป 2 ช้อนชา เติมเกลือลงไป คนผสมให้เข้ากัน     4. เติมกล้วยที่เตรียมไว้ลงไป ต้มประมาณ 15 นาทีจนสุก ตักใส่ถ้วย พร้อมเสิร์ฟ          + ดูวิธีทำเพิ่มเติมได้ที่ กล้วยหอมบวชชี สูตรนมสดหอมคาราเมล เมนูแปลกแต่กินได้ อร่อยล้ำไม่ซ้ำเดิม
++++++++++++++++++++
  


5. กล้วยบวชพระ      กล้วยน้ำว้านอกจากเอามาทำเมนูกล้วยบวชชีได้แล้วยังดัดแปลงทำเป็นเมนูกล้วยบวชพระ สูตรจาก เฟซบุ๊ก เมนูดีที่บ้าน "บ.บวม" เป็นเมนูต่อยอดมาจากกล้วยบวชชี โดยนำน้ำกะทิของกล้วยบวชชีมาปั่นรวมกับฟักทองนึ่ง สีเหลืองทองน่าหม่ำเหมือนกันนะเนี่ย
  


 ส่วนผสม กล้วยบวชพระ     • ฟักทอง (ปอกเปลือกและหั่นเป็นชิ้นใหญ่) 500 กรัม      • กล้วยน้ำว้าห่าม 8 ลูก      • กะทิกล่อง 800 มิลลิลิตร      • น้ำตาลมะพร้าว 2-3 ช้อนโต๊ะ      • เกลือวิธีทำกล้วยบวชพระ     1. นำฟักทองไปนึ่งประมาณ 15 นาที นึ่งเสร็จแล้วนำไปใส่ในโถปั่นรอไว้     2. หั่นกล้วยส่วนหัวและท้ายทิ้งไม่ต้องปอกเปลือก ผ่า 4 ส่วน แช่น้ำไว้ก่อนป้องกันกล้วยดำ    
 3. ใส่น้ำลงในหม้อ ตามด้วยเกลือเล็กน้อย นำขึ้นตั้งไฟ รอจนน้ำเดือด 
นำกล้วยที่หั่นไว้ลงต้มในน้ำเดือด ๆ ประมาณ 30 นาที 
เพื่อเอายางกล้วยออกและทำให้รสฝาดของกล้วยหายไป 
พอครบเวลานำกล้วยมาล้างน้ำเย็นเพื่อนำสิ่งสกปรกและลอกเปลือกกล้วยออก      4. ใส่กะทิลงในหม้อ ตามด้วยน้ำตาลและเกลือป่นเล็กน้อย นำขึ้นตั้งไฟต้มจนกะทิเดือด และหมั่นคนเรื่อย ๆ เพื่อไม่ให้กะทิแตกมัน    
 5. นำกล้วยลงไปต้มในน้ำกะทิประมาณ 15 นาที 
เสร็จแล้วนำน้ำกะทิเทใส่โถปั่นที่ใส่ฟักทองรอไว้ 
ปั่นให้ละเอียดจนได้เป็นเนื้อซุปเนียน ๆ เทกลับลงหม้อ 
เปิดเตาไฟอ่อนต้มต่อสัก 10-15 นาที            + ดูวิธีทำเพิ่มเติมได้ที่ กล้วยบวชพระ ขนมไทยแหวกแนวที่ต้องลองสักครั้ง
++++++++++++++++++++
6. ไอศกรีมกล้วยบวชชี     กล้วยบวชชีเหลืออย่าเพิ่งทิ้งนะคะ เอามาดัดแปลงทำเป็นเมนูไอศกรีมกล้วยบวชชี สูตรจาก คุณ rita_bunny สมาชิกเว็บไซต์พันทิปดอทคอม จับกล้วยบวชชีปั่นกับวิปปิ้งครีม นำไปแช่แข็งจนเซตตัว กินกับท็อปปิ้งตามชอบเลยจ้า

ส่วนผสม ไอศกรีมกล้วยบวชชี     • กล้วยน้ำว้า 5 ลูก     • น้ำตาลทราย 1/4 ถ้วยตวง     • เกลือ 1/4 ช้อนชา     • หัวกะทิ 160 มิลลิลิตร     • น้ำเปล่า 1/4 ถ้วยตวง     • วิปปิ้งครีม 1/2 ถ้วยตวง (หรือน้ำมันมะพร้าวสกัดเย็น 1/4 ถ้วยตวง)วิธีทำกล้วยบวชชี     1. นำกล้วย 3 ลูก ไม่ต้องปอกเปลือกไปเข้าไมโครเวฟใช้ไฟแรง 800 วัตต์ ประมาณ 2 นาที (เพื่อลดความฝาดของกล้วย)    
 2. เติมน้ำตาลทราย เกลือ กะทิ น้ำเปล่า และกล้วยหั่นแว่น 
(ที่นำเข้าไมโครเวฟแล้ว) ลงในชามทนความร้อน นำเข้าไมโครเวฟใช้ไฟแรง 800 
วัตต์ ประมาณ 3 นาที วิธีทำไอศกรีมกล้วยบวชชี     1. รอกล้วยบวชชีเย็นแล้วนำไปปั่นกับวิปปิ้งครีมด้วยเครื่องปั่นน้ำผลไม้ให้ละเอียด     2. นำกล้วยน้ำว้าสุกหั่นใส่ลงไปอีก 2 ลูก คนให้เข้ากัน     3. เทใส่กล่องแล้วปิดฝาแช่ช่องฟรีซ 6-8 ชั่วโมง     4. พอไอศกรีมเซตตัว ให้นำส้อมจิ้ม ๆ ให้เนื้อไอศกรีมซุยขึ้นมา แค่นี้ก็พร้อมเสิร์ฟแล้วค่ะเคล็ดลับ     ถ้าเลือกกล้วยน้ำว้าห่าม ๆ ต้องนำเข้าไมโครเวฟก่อนนำมาทำกล้วยบวชชี ไม่เช่นนั้นจะมีรสฝาด     ถ้าใครชอบรสหวานก็สามารถเพิ่มน้ำตาลทรายลงไปตอนปั่นได้          + ดูวิธีทำเพิ่มเติมได้ที่ ไอศกรีมกล้วยบวชชี หนีร้อนมาพึ่งขนมหวานเย็นสุดขั้ว
++++++++++++++++++++
7. ไอศกรีมกล้วยบวชชีแบบแท่ง      มาต่อกันที่อีกหนึ่งสูตรไอศกรีมกล้วยบวชชี คราวนี้มาในรูปแบบแท่ง สูตรจาก นิตยสารแม่บ้าน จับกล้วยบวชชีมาทำไอศกรีม แต่เพิ่มความพิเศษที่ใส่เนื้อมะพร้าวเผา กินอร่อยทั้งครอบครัวกันเลยจ้า

ส่วนผสม ไอศกรีมกล้วยบวชชีแบบแท่ง     • กะทิเข้มข้นปานกลาง 1 ถ้วย     • กล้วยน้ำว้าสุกห่าม 100 กรัม (ต้มสุกหั่นเป็นชิ้น)     • น้ำตาลปี๊บ 3 ช้อนโต๊ะ     • เกลือป่นหยาบ 1/2 ช้อนชา     • เนื้อมะพร้าวเผาหั่นชิ้น 50 กรัม     • กล้วยน้ำสุกห่ามต้มสุกหั่นแว่น (สำหรับใส่ในพิมพ์)     • พิมพ์ไอศกรีมตามชอบ     • ไม้เสียบไอศกรีมวิธีทำไอศกรีมกล้วยบวชชีแบบแท่ง     1. ใส่กะทิลงในหม้อ ยกขึ้นตั้งไฟ พอร้อน     2. ใส่กล้วยน้ำว้าลงต้ม พอเดือดใส่น้ำตาลปี๊บและเกลือป่น ต้มต่อจนกล้วยน้ำว้านิ่ม     3. ใส่เนื้อมะพร้าวเผา คนผสมพอเข้ากันดี ยกลงจากเตา    
 4. ใส่กล้วยบวชชีลงในพิมพ์ลงในพิมพ์จนเต็ม 
จากนั้นเสียบไม้ไอศกรีมลงตรงกลาง นำเข้าแช่ในตู้เย็นช่องแช่แข็งประมาณ 1 
คืน หรือจนแข็งตัว จัดเสิร์ฟ          + ดูวิธีทำเพิ่มเติมได้ที่ เก๋ ๆ ไอศกรีมกล้วยบวชชี เปลี่ยนขนมไทยเป็นขนมอินเตอร์ง่าย ๆ         
 โอ้โห ! เมนูกล้วยบวชชีที่คุ้นเคยสามารถดัดแปลงใส่นมสดแทนกะทิก็ได้ 
หรือเอาไปทำไอศกรีมกล้วยบวชชีก็เหมาะ แต่ที่เก๋ไปกว่านั้นคือ 
เมนูกล้วยบวชพระ แค่เห็นภาพก็น้ำลายสอ 
ชวนคุณแฟนไปจ่ายตลาดซื้อกล้วยมาตุนดีกว่า 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






7 เมนูกล้วยบวชชี วิธีทำขนมไทยหลากความเก๋ ใครก็ทำอร่อย





อัปเดตล่าสุด 8 ธันวาคม 2563 เวลา 15:57:59
 307,559 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































