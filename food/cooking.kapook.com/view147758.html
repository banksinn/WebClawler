




สูตรอาหารเวียดนาม สูตรอาหารเวียดนาม อาหารอาเซียน เมนูจากประเทศเพื่อนบ้าน











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






10 สูตรอาหารเวียดนาม ประยุกต์ให้ง่ายชวนอร่อยได้ที่บ้าน




148,237อ่าน







0















           รวมฮิตอาหารเวียดนาม 10 สไตล์ สูตรอาหารจากประเทศเพื่อนบ้านแบบประยุกต์ทำง่าย เห็นแล้วหิวแน่นอน            เอ่ยถึงอาหารเวียดนามสูตรต้นตำรับ หลายคนนึกถึงอาหารประจำชาติเวียดนามอย่างเมนูเปาะเปี๊ยะเวียดนาม อาหารพื้นเมืองสุดโด่งดัง นอกจากนี้ยังมีอาหารเวียดนามเฝอ และสูตรอาหารเวียดนามอร่อยอื่น ๆ ที่น่าสนใจ กระปุกดอทคอมขอนำเสนอ 10 อาหารเวียดนาม เช่น ข้าวต้มกุ้งเวียดนาม กวยจั๊บญวน กุ้งพันอ้อย หมูต้มซีอิ๊วใส่กุ้ง ขนมเบื้องญวน แต่ละสูตรทำง่ายประยุกต์ให้ถูกปากคนไทย ใครอยากทำอาหารเวียดนามง่าย ๆ สำหรับคนพิเศษ เชิญเข้ามาจดสูตรเลยจ้า หรือใครที่อยากเรียนทําอาหารเวียดนามเอาใจคู่ครองสัญชาติเวียดนาม อยากให้ลองเข้ามาซ้อมฝีมือก่อนสมัครเรียนกันค่ะ







1. ข้าวต้มกุ้งเวียดนาม           ข้าวต้มกุ้งสไตล์ไทยกินมาตั้งแต่เด็กแล้ว ถ้าอยากได้ความแปลกใหม่มาลองข้าวต้มกุ้งเวียดนามกันสักครั้ง ใครสนใจขอแนะนำสูตรจาก คุณเนินน้ำ อาหารบ้าน ๆ ที่บ้านเนินน้ำ เนื้อกุ้งหมักน้ำมันงาหอมอร่อย ผสมผสานกับน้ำซุปรสหวานจากหอมใหญ่ ตบท้ายด้วยการโรยหอมแดงเจียวลงไป อร่อยจนต้องยกซดเลยค่ะคุณขาส่วนผสม ข้าวต้มกุ้งเวียดนาม          • กุ้งแชบ๊วย          • น้ำมันงา          • เกลือ          • น้ำซุปไก่          • หอมใหญ่หั่นเสี้ยว          • ข้าวสวย          • โคนต้นหอมหั่นท่อน          • ใบต้นหอมซอย          • หอมแดงเจียว          • พริกไทยบดวิธีทำข้าวต้มกุ้งเวียดนาม          • 1. ล้างกุ้ง แกะเปลือก เด็ดหัวไว้หาง แล้วผ่าหลังดึงเส้นดำออก เติมน้ำมันงาและเกลือคลุกเคล้าให้ทั่ว หมักนานประมาณ 15 นาที          • 2. ต้มน้ำซุปในหม้อด้วยไฟกลางจนเดือด ใส่หอมใหญ่ต้มจนสุกใสและน้ำซุปมีรสหวาน ตักหอมใหญ่ออก          • 3. ใส่ข้าวสวยลงต้มจนน้ำซุปขุ่นขาวเป็นน้ำแป้งเล็กน้อย ปรุงรสด้วยเกลือ          • 4. เมื่อเดือดอีกครั้งใส่กุ้ง ต้มพอกุ้งสุก ใส่โคนต้นหอมและใบต้นหอม (แบ่งไว้โรยหน้าเล็กน้อย) ปิดไฟ          • 5. ตักใส่ถ้วย โรยหอมแดงเจียว ใบต้นหอม และพริกไทย เสิร์ฟร้อน ๆ ค่ะ          + ดูวิธีทำเพิ่มเติมได้ที่ ข้าวต้มกุ้งเวียดนาม อาหารเช้าหอมกรุ่น
++++++++++++++++++++


2. เปาะเปี๊ยะสดเวียดนาม           เปาะเปี๊ยะสดเวียดนาม  อาหารเพื่อสุขภาพแคลอรีต่ำเหมาะสำหรับสาว ๆ ที่กลัวหุ่นพัง ใครสนใจอยากทำกินแทนข้าวมื้อเย็นขอแนะนำสูตรจาก คุณ ta_gwang สมาชิกเว็บไซต์พันทิปดอทคอม สูตรนี้ประยุกต์ใส่ต้นอ่อนทานตะวันด้วย เสิร์ฟกับน้ำจิ้มรสชาติเปรี้ยวหวานเผ็ดนิด ๆ หน้าตาแจ่มว้าวมากเลยค่ะ ลองทำกันดูนะคะส่วนผสม เปาะเปี๊ยะสดเวียดนาม          • แผ่นแป้งเปาะเปี๊ยะญวน          • ผักกาดหอม          • ใบสะระแหน่          • แครอตขูดเป็นเส้น          • กะหล่ำปลีซอยฝอย          • ต้นอ่อนทานตะวัน           • ใบโหระพา          • ใบผักชีฝรั่ง          • กุ้งลวกสุก          • น้ำจิ้มวิธีทำเปาะเปี๊ยะสดเวียดนาม          • 1. นำแผ่นเปาะเปี๊ยะเวียดนามไปแช่น้ำจนนุ่มแล้วนำขึ้นมาวางบนจาน           • 2. วางผักกาดหอมลงไป ตามด้วยใบสะระแหน่ และแครอตขูดเป็นเส้น           • 3. ตามด้วยกะหล่ำปลีซอยฝอย ต้นอ่อนทานตะวัน ใบผักชีฝรั่ง และสุดท้ายนำกุ้งที่ลวกไว้วางลงไปข้าง ๆ          • 4. ม้วนแผ่นแป้งให้แน่นเป็นท่อนยาว ๆ จากนั้นใช้มีดหั่นเป็นชิ้นพอดีคำ           • 5. จัดใส่จานเสิร์ฟพร้อมน้ำจิ้มรสชาติเปรี้ยว ๆ หวาน ๆวิธีทำน้ำจิ้มเปาะเปี๊ยะญวน          • เคี่ยวน้ำตาลทราย เกลือ น้ำส้มสายชู และน้ำในหม้อจนละลายเข้ากัน เติมพริกและกระเทียมสับลงไปตามชอบ พอเดือดใส่แครอตซอยและหัวไช้เท้าซอยลงไป คนให้เข้ากัน ชิมรสตามชอบ          + ดูวิธีทำเพิ่มเติมได้ที่ เปาะเปี๊ยะสดเวียดนาม เมนูลดน้ำหนักสุดฮิตติดใจสาว
++++++++++++++++++++


3. สลัดม้วนเนื้อเทอริยากิ (beefuku spring rolls)          อาหารเวียดนามมีเมนูสำหรับคนชอบเนื้อด้วยนะคะ ใครสนใจขอแนะนำเมนู beefuku spring rolls สูตรจาก คุณบ่งบ๊ง สมาชิกเว็บไซต์พันทิปดอทคอม สูตรนี้จับเนื้อวัวไปย่างกับซอสเทอริยากิ เสร็จแล้วนำมาห่อกับแผ่นเปาะเปี๊ยะญวน เพิ่มคุณค่าจากผักสดตามชอบ เสิร์ฟกับน้ำพริกสะระแหน่ หอมกลิ่นสมุนไพร ทั้งนี้สามารถดัดแปลงใส่เนื้อหมู หรือเนื้อไก่ได้นะคะ ส่วนผสม สลัดม้วนเนื้อเทอริยากิ          • เนื้อวัว หรือ เนื้อหมูสไลซ์          • ซอสเทอริยากิ หรือ ซอสสุกียากี้          • พริกหวานสีเหลือง-แดง หรือ พริกชี้ฟ้าสีแดงหั่นเส้น          • ผักสดตามชอบ           • แผ่นแป้งเปาะเปี๊ยะญวนส่วนผสม น้ำพริกสะระแหน่ (น้ำพริกข้าวหมกสูตรต้นตำรับดั้งเดิมของชาวมุสลิม)          • กระเทียมกลีบเล็ก 20 กลีบ          • พริกชี้ฟ้าเขียวผสมกับพริกขี้หนูเขียว            • ผักชีไทย 100 กรัม          • ใบสะระแหน่ 100 กรัม          • นมเปรี้ยว (โดยนำนมสดบีบน้ำมะนาวลงไป รอให้ตกตะกอนข้นแล้วนำมาใช้)          • น้ำตาลทราย 1 ถ้วย          • น้ำส้มสายชู 1/2 ถ้วย          • เกลือป่น 1 ช้อนชาวิธีทำน้ำพริกสะระแหน่          • 1. นำหม้อเคลือบตั้งเตาไฟ ใส่น้ำส้มสายชู น้ำตาลทราย และเกลือสมุทรลงไปเคี่ยว เคี่ยวไม่ต้องให้ข้นมาก พักไว้ให้เย็น          • 2. นำกระเทียม พริกชี้ฟ้าเขียว ผสมกับพริกขี้หนูเขียว ผักชีไทย และใบสะระแหน่ใส่ในเครื่องผสมอาหาร แล้วบดปั่นให้ละเอียดมากที่สุด          • 3. เทส่วนผสมที่ปั่นไปในน้ำเชื่อมที่พักไว้ ใส่นมเปรี้ยวลงไป ปรุงรสด้วยน้ำตาลทราย น้ำส้มสายชู และเกลือป่น ชิมรสให้ออกเปรี้ยวนำหวาน ตักใส่ถ้วย วิธีทำ สลัดม้วนเนื้อเทอริยากิ          • 1. นำเนื้อวัวไปย่าง หรือนาบกับกระทะเทฟลอน ราดซอสเทอริยากิลงไปนิดหน่อย พอให้ได้รสชาติ (ถ้าเป็นเนื้อวัวไม่ต้องปิ้งนาน ถ้าแข็งแล้วจะไม่อร่อย พลิกกลับด้านครั้งเดียวหรือสองครั้งก็ได้แล้ว แต่ถ้าเป็นเนื้อหมูต้องให้สุกดี หากเนื้อหมูยังดิบ ๆ กินแล้วจะมีปัญหานะคะ)           • 2. นำแผ่นเปาะเปี๊ยะเวียดนามไปแช่น้ำจนนุ่มแล้วนำขึ้นมาวางบนจาน วางผักสด พริกหวาน และเนื้อวัวย่างลงไป           • 3. ม้วนแผ่นแป้งให้แน่นเป็นท่อนยาว ๆ จากนั้นใช้มีดหั่นเป็นชิ้นพอดีคำ เสิร์ฟกับน้ำพริกสะระแหน่          + ดูวิธีทำเพิ่มเติมได้ที่ beefuku spring rolls...เมนูผักสุดเก๋ อิ่มอร่อยสไตล์ญี่ปุ่น+เวียดนาม
++++++++++++++++++++


4. กวยจั๊บญวน           เคยกินกวยจั๊บญวนอาหารเวียดนามมาหลายครั้งแต่ชามเดียวไม่เคยพอ ถ้าทำเองคุ้มกว่า จุดเด่นอยู่ที่ซี่โครงหมูหมักจนหอมนำไปทำน้ำซุปแสนอร่อย เข้ากันดีกับเส้นกวยจั๊บญวนเหนียวนุ่ม อ้อ… อย่าลืมใส่หมูยอกับหอมเจียวนะคะ ซดร้อน ๆ คล่องคอดีจริงส่วนผสม กวยจั๊บญวน          • ซี่โครงหมู 500 กรัม          • ผงปรุงรสหมู 1/2 ช้อนโต๊ะ (สำหรับหมักหมู)          • น้ำเปล่า 1 ลิตร          • เส้นกวยจั๊บญวน 1 ห่อ          • หมูยอ (หั่นเป็นเส้น) 200 กรัม          • ผงปรุงรสหมู 1 ช้อนโต๊ะ (สำหรับปรุงรส)          • หอมเจียว 1 ช้อนชา          • ต้นหอมซอย 1 ช้อนชาวิธีทำกวยจั๊บญวน          • 1. หมักซี่โครงหมูกับผงปรุงรสหมู พักทิ้งไว้ประมาณ 10 นาที          • 2. เทน้ำใส่ในหม้อ นำขึ้นตั้งไฟ ลวกเส้นกวยจั๊บญวนจนสุกนิ่ม ใส่ซี่โครงหมูที่หมักไว้ และหมูยอ          • 3. ปรุงรสด้วยผงปรุงรสหมู ตักใส่ชาม โรยหน้าด้วยหอมเจียวและต้นหอมซอย พร้อมเสิร์ฟ          + ดูวิธีทำเพิ่มเติมได้ที่ กวยจั๊บญวน เมนูเส้นสุดอร่อยตำรับเวียดนาม
++++++++++++++++++++


5. กุ้งพันอ้อย           กุ้งพันอ้อย อาหารเวียดนามกินได้ทุกเพศทุกวัย วันหยุดนี้ถ้าใครอยากลองทำกินในครอบครัวก็ไม่ยากค่ะ ต่อมาก็เริ่มลงมือนวดกุ้งกับมันหมูจนเนื้อเหนียว เสร็จแล้วก็จับไปพันกับท่อนอ้อย พอทอดจนสุกเหลืองก็เสิร์ฟกับเส้นหมี่ลวกและน้ำจิ้มไก่สูตรพิเศษ เอาล่ะ… แต่งตัวไปซื้อวัตถุดิบกันส่วนผสม กุ้งพันอ้อย          • เนื้อกุ้ง 500 กรัม          • มันหมู 2 ช้อนโต๊ะ          • ผงปรุงรสไก่ 1/2 ช้อนโต๊ะ          • ไข่ไก่ 1 ฟอง          • อ้อย (ตัดเป็นแท่งเล็ก) 5 แท่ง          • น้ำมันพืช          • เส้นหมี่ลวกสุก          • น้ำจิ้มไก่ผสมหัวไช้เท้าและแครอตขูดวิธีทำกุ้งพันอ้อย          • 1. ปั่นกุ้งกับมันหมูจนละเอียด ปรุงรสด้วยผงปรุงรสไก่ นวดผสมจนเข้ากันและเนื้อเหนียว           • 2. นำส่วนผสมกุ้งที่ได้พันกับอ้อยให้สวยงาม          • 3. ใส่น้ำมันในกระทะตั้งไฟพอร้อน นำกุ้งพันอ้อยลงทอดจนสุกเหลือง           • 4. จัดใส่จานเสิร์ฟคู่กับเส้นหมี่ลวก และน้ำจิ้ม          + ดูวิธีทำเพิ่มเติมได้ที่ กุ้งพันอ้อยพุงป่อง อาหารครอบครัวสไตล์เวียดนาม
++++++++++++++++++++


6. แบ๋งห์หมี่เบอร์เกอร์           เบอร์เกอร์สไตล์ฝรั่งหากินได้ทั่วไป แต่สำหรับใครอยากลองเบอร์เกอร์สไตล์เวียดนาม ขอแนะนำแบ๋งห์หมี่เบอร์เกอร์ หรือขนมปังตับบด สูตรจาก นิตยสาร health & cuisine สูตรนี้เบอร์เกอร์สอดไส้ตับบดกับไก่ย่าง ราดซอสมายองเนสเลมอน เพิ่มผักสลัดและผักดองลงไปให้พอเคี้ยวเพลิน ๆ แค่ชิ้นเดียวก็อิ่มแปล้แล้วค่ะส่วนผสม ไก่ย่าง           • สะโพกไก่เลาะกระดูก 2 ชิ้น           • ซอสหอยนางรม 3 ช้อนโต๊ะ           • โรสแมรี่สด 2 กิ่ง          • น้ำมันมะกอก 2 ช้อนโต๊ะ           • พริกไทยดำบดหยาบ 1 ช้อนชา + 1/2 ช้อนชา          • เกลือ 2 ช้อนชาส่วนผสม ตับบด          • เนยสด 1 ช้อนโต๊ะ          • หอมหัวใหญ่หั่นเต๋า 150 กรัม          • ตับไก่ 300 กรัม          • ใบกระวาน 3 ใบ           • เครื่องเทศออลสไปซ์ 1 ช้อนชา           • เกลือ 1 ช้อนชา           • พริกไทยป่น 1 ช้อนชา           • ไข่แดง 3 ฟอง          • เฮฟวี่ครีม 2/3 ถ้วย ส่วนผสม ซอสมายองเนสเลมอน          • มายองเนส 1/4 ถ้วย          • ผิวเลมอนเล็กน้อย          • น้ำเลมอน 1 ช้อนโต๊ะส่วนผสมอื่น ๆ           • ขนมปังเบอร์เกอร์ 2 คู่           • ผักสลัดตามชอบ          • ผักดอง เช่น แตงกวาดอง แครอตดอง และพริกดอง วิธีทำแบ๋งห์หมี่เบอร์เกอร์          • 1. ทำไก่ย่าง โดยหมักสะโพกไก่ด้วยซอสหอยนางรม โรสแมรี่ น้ำมันมะกอก พริกไทย และเกลือ ทิ้งไว้ 30 นาที          • 2. ย่างไก่ที่หมักไว้ในกระทะจนผิวนอกเหลือง จากนั้นนำไปอบที่อุณหภูมิ 180 องศาเซลเซียส ประมาณ 10-15 นาที หรือจนสุก พักไว้          • 3. ทำตับบด โดยตั้งกระทะพอร้อนใส่เนยลงไปรอจนละลาย นำหอมหัวใหญ่ลงผัดให้สุก ใส่ตับไก่ลงไป ตามด้วยใบกระวาน เครื่องเทศออลสไปซ์ เกลือ พริกไทย ผัดจนหอมและตับไม่สุก ตักขึ้นพักไว้ให้เย็น นำใบกระวานออก          • 4. ปั่นไข่ไก่ เฮฟวี่ครีม และตับที่ผัดแล้วเข้าด้วยกันจนละเอียดเนียนเป็นครีม นำใส่พิมพ์แล้วนำไปอบที่อุณหภูมิ 180 องศาเซลเซียส ประมาณ 45 นาที หรือนำไปนึ่งด้วยไฟอ่อนประมาณ 35 นาที เตรียมไว้          • 5. ทำซอสมายองเนสเลมอน โดยผสมมายองเนส ผิวเลมอน และน้ำเลมอนเข้าด้วยกัน           • 6. จัดเสิร์ฟโดยทาขนมปังเบอร์เกอร์ด้วยตับบด จากนั้นวางผักสลัด ผักดอง ราดด้วยมายองเนสที่ผสมไว้ ตามด้วยไก่ย่างแล้วประกบด้วยขนมปังเบอร์เกอร์อีกชิ้น ทำแบบนี้จนครบ          เคล็ดลับ : ตับบดที่เหลือนำใส่ภาชนะมีฝาปิด เก็บในตู้เย็นไว้ได้ประมาณ 1 สัปดาห์ สำหรับใช้ในครั้งต่อไปหรือใช้เป็นสเปรดกินคู่กับแครกเกอร์ก็ได้          + ดูวิธีทำเพิ่มเติมได้ที่ เบอร์เกอร์แบ๋งห์หมี่ อาหารเวียดนามพิชิตใจป๋อมแป๋ม เทยเที่ยวไทย
++++++++++++++++++++


7. หมูต้มซีอิ๊วใส่กุ้ง           ถ้าบ้านใครมีหมูสามชั้นหรือกุ้งเหลือ จับมาทำอาหารเวียดนามได้นะคะ พบกับเมนูหมูต้มซีอิ๊วใส่กุ้ง สูตรจาก คุณ swin สมาชิกเว็บไซต์พันทิปดอทคอม เนื้อหมูนุ่ม ๆ กับเนื้อกุ้งหวานอร่อย พร้อมกับน้ำซุปหวาน เสิร์ฟกับข้าวสวย ข้าวต้ม หรือบะหมี่ก็ได้ค่ะ ส่วนผสม หมูต้มซีอิ๊วใส่กุ้ง          • ซี่โครงหมูอ่อน 1 กิโลกรัม          • หมูสามชั้น 1/2 กิโลกรัม          • กุ้งสด 1/2 กิโลกรัม          • หอมใหญ่ซอย 3/4 ถ้วย ถึง 1 ถ้วย          • น้ำมันพืช 2 ช้อนโต๊ะ          • ซีอิ๊วหวาน (ตราจี้แซ จากนครสวรรค์)          • ซีอิ๊วขาว          • เหล้าจีน 1/2 ถ้วย          • น้ำร้อนวิธีทำหมูต้มซีอิ๊วใส่กุ้ง          • 1. นำซี่โครงหมูอ่อนมาสับเป็นชิ้นเล็กและหั่นหมูสามชั้นขนาด 3x3 เซนติเมตร ใช้กรรไกรมาปอกเปลือกด้านบนของตัวกุ้งเพื่อให้แกะกุ้งได้ง่ายขึ้น (ไม่ต้องปอกเปลือกกุ้ง)          • 2. นำหอมใหญ่ไปผัดกับน้ำมันพืชด้วยไฟอ่อนประมาณ 5 นาทีจนเนื้อหอมใหญ่สุกใส จากนั้นใส่หมูสามชั้นลงไปผัดจนสุก เสร็จแล้วตักหมูสามชั้นขึ้น พักไว้          • 3. ใส่ซี่โครงหมูอ่อนลงไปผัดประมาณ 5 นาที           • 4. ใส่หมูสามชั้นลงไป ตามด้วยซีอิ๊วหวานและซีอิ๊วขาวลงไปให้ทั่ว คลุกเคล้าให้เข้ากัน          • 5. ใส่เหล้าจีนลงไป ตามด้วยเติมน้ำร้อนให้เกือบท่วมส่วนผสมเนื้อหมู          • 6. ต้มจนเดือด ปิดฝา แล้วหรี่เป็นไฟอ่อน ตุ๋นไปอีกประมาณ 1.15 ชั่วโมง (75 นาที) หรือจนเนื้อหมูเริ่มเปื่อย          • 7. ใส่กุ้งสดลงไป เคี่ยวต่ออีกประมาณ 30 นาที รสชาติของกุ้งจะเข้าไปช่วยเพิ่มรสชาติของน้ำซีอิ๊วทำให้หวานขึ้นอีกเยอะ ตักเสิร์ฟกับข้าวสวยร้อน ๆ หรือบะหมี่ก็รสเลิศ          + ดูวิธีทำเพิ่มเติมได้ที่ หมูต้มซีอิ๊วใส่กุ้ง อาหารเวียดนามอร่อยขั้นเทพ เมนูอร่อยเพิ่มพลัง
++++++++++++++++++++


8. ขนมเบื้องญวน          ใครกำลังตามหาสูตรขนมเบื้องญวนแป้งกรอบสีเหลืองนวล อาหารเวียดนามแวะมาจดสูตรทางนี้เลยค่ะ มีทั้งสูตรแป้งขนมเบื้องญวนกับไส้ขนมเบื้องญวน วิธีทำต้องพิถีพิถันและใจเย็นสักหน่อย เสิร์ฟกับน้ำจิ้มอาจาดรสหวานอมเปรี้ยว แค่ชิ้นเดียวก็อิ่มคุ้มแล้วค่ะคุณขาส่วนผสม แป้งขนมเบื้องญวน          • ข้าวสาร 1 ถ้วย (แช่น้ำทิ้งไว้ข้ามคืน)          • แป้งสาลีอเนกประสงค์ 5 ออนซ์ (ร่อน 1 ครั้ง)          • กะทิ 2 ช้อนโต๊ะ          • น้ำตาลทราย 1 ช้อนชา          • ผงกะหรี่ 1 ช้อนชา          • เกลือ 1/2 ช้อนชา          • ไข่ไก่ 1 ฟองส่วนผสม ไส้ขนมเบื้องญวน          • กระเทียมบด 2 ช้อนโต๊ะ          • หมูบด 1 ถ้วย          • ต้นหอมซอย 1 ถ้วย          • น้ำปลา 2 ช้อนโต๊ะ          • ถั่วงอก 1 ถ้วย          • น้ำมันพืช 1 ช้อนโต๊ะวิธีทำขนมเบื้องญวน          • 1. ทำแป้งขนมเบื้องญวน โดยผสมข้าวสารที่แช่น้ำแล้ว แป้งสาลีอเนกประสงค์ กะทิ น้ำตาลทราย ผงกะหรี่ เกลือ และไข่ไก่เข้าด้วยกัน เตรียมไว้          • 2. ทำไส้ขนมเบื้องญวน โดยใส่น้ำมันพืชลงในกระทะ ใส่กระเทียมลงไปผัด ตามด้วยหมูบดและต้นหอม ปรุงรสด้วยน้ำปลา ผัดจนสุก ตักขึ้นพักไว้          • 3. ตั้งกระทะใส่น้ำมันพืชลงไปเล็กน้อยใช้ไฟต่ำ เทส่วนผสมแป้งลงไป กลอกให้เป็นแผ่นบาง รอจนแป้งเริ่มกรอบ          • 4. ใส่ถั่วงอกลงไป ตามด้วยส่วนผสมหมูผัด ค่อยๆ แซะแป้งเพื่อพับครึ่ง ตักใส่ภาชนะ เสิร์ฟกับผักกาดหอม
++++++++++++++++++++


9. เปาะเปี๊ยะทอด          สำหรับคุณแม่ที่กำลังมองหาอาหารว่างสำหรับคุณลูก ขอแนะนำเมนูเปาะเปี๊ยะทอด สูตรนี้จับส่วนผสมไส้อย่างกะหล่ำปลี แครอต วุ้นเส้น และหมูสับลงไปผัดจนสุกและแห้งก่อนนำมาห่อกับแผ่นแป้งเปาะเปี๊ยะ เพื่อเวลาทอดเปาะเปี๊ยะจะได้กรอบนาน จิ้มกับน้ำจิ้มไก่ หรือน้ำจิ้มบ๊วยก็ปังเว่อร์ส่วนผสม เปาะเปี๊ยะทอด          • กะหล่ำปลีซอย          • น้ำเปล่า (สำหรับรวนหมู)          • หมูสับ          • เกลือป่น          • พริกไทยป่น          • แครอตซอย          • ซีอิ๊วขาว           • ซอสถั่วเหลือง          • ซอสหอยนางรม          • น้ำตาลทราย           • แป้งข้าวโพดละลายน้ำ          • ไข่ไก่          • แผ่นแป้งเปาะเปี๊ยะ          • วุ้นเส้น          • น้ำมันพืช (สำหรับทอด)          • น้ำจิ้มไก่          • มะเขือเทศ (หั่นเป็นแว่น)          • ต้นหอม        วิธีทำเปาะเปี๊ยะทอด          • 1. ซอยกะหล่ำปลีเป็นเส้น ๆ เตรียมไว้          • 2. ใส่น้ำลงในกระทะเล็กน้อย ใส่หมูลงไป ปรุงรสด้วยเกลือป่นและพริกไทยป่น รวนจนหมูสุก ตักขึ้นใส่ถ้วย เตรียมไว้          • 3. ใส่กะหล่ำปลีและแครอตซอยลงผัดในกระทะพอสุก ปรุงรสด้วยซีอิ๊วขาว ซอสถั่วเหลือง ซอสหอยนางรม และน้ำตาลทราย ผัดให้เข้ากัน จากนั้นเติมแป้งข้าวโพดละลายน้ำลงไป ผัดให้เข้ากัน          • 4. ใส่วุ้นเส้นสดลงผัด ตามด้วยหมูที่รวนไว้ ผัดให้เข้ากัน ยกลงจากเตา พักทิ้งไว้จนเย็น          • 5. ตีไข่ไก่พอเข้ากัน เตรียมไว้สำหรับทาแป้งเปาะเปี๊ยะ          • 6. ตักส่วนผสมไส้วางลงบนแผ่นแป้งเปาะเปี๊ยะ ค่อย ๆ ม้วนแป้ง โดยทาไข่ไก่ที่ตีไว้ที่ริมแผ่นแป้งเพื่อยึดให้แป้งติดกัน พับแป้งจากด้านข้างซ้ายและขวา จากนั้นม้วนให้สุด เตรียมไว้          • 7. ใส่น้ำมันพืชลงในกระทะ นำเปาะเปี๊ยะลงทอดจนสุกเหลือง ตักขึ้นสะเด็ดน้ำมัน หั่นเป็นชิ้น ๆ แต่งด้วยมะเขือเทศและต้นหอมให้สวยงาม เสิร์ฟพร้อมน้ำจิ้มไก่          + ดูวิธีทำเพิ่มเติมได้ที่ เปาะเปี๊ยะทอด ของว่างกรอบอร่อย ทำง่าย ๆ
++++++++++++++++++++



ภาพจาก recipetineats.com
10. สลัดโรลเวียดนาม (บั๋นหมี่)          ปิดท้ายกันด้วยเมนูสลัดโรลเวียดนาม สูตรจาก recipetineats.com สูตรนี้คล้ายเปาะเปี๊ยะสดเวียดนาม ต่างกันที่ส่วนผสมจะใส่เส้นหมี่เวียดนามและถั่วงอกเพิ่มเข้าไป เสิร์ฟพร้อมซอสถั่ว ถ้าอยากรู้ว่าอร่อยแค่ไหนต้องพิสูจน์ค่ะส่วนผสม สลัดโรลเวียดนาม          • เส้นหมี่ vermicelli (เส้นหมี่เวียดนาม) 50 กรัม          • แป้งเปาะเปี๊ยะญวน 14 แผ่น           • กุ้งลวกผ่าครึ่งตามยาว 11 ตัว          • ใบสะระแหน่ 14 ใบ          • ผักสลัด 7 ใบ           • ถั่วงอก 1 ถ้วยส่วนผสม ซอสถั่ว          • เนยถั่ว 1/2 ถ้วย          • น้ำตาลทราย 1 ช้อนโต๊ะ          • ซอสฮอยซิน (hoisin sauce) 4 ช้อนโต๊ะ (ซอสที่นิยมไว้กินกับเฝอ)          • ซอสถั่วเหลือง 1 ช้อนโต๊ะ          • กระเทียมสับ 2 หัว          • พริกขี้หนูสับ 1 เม็ด          • น้ำมันงา 1 ช้อนโต๊ะ          • น้ำมะนาว 2 ช้อนโต๊ะ          • น้ำเปล่า 2 ช้อนโต๊ะวิธีทำสลัดโรลเวียดนาม          • 1. ทำซอสถั่วโดยผสมเนยถั่วกับส่วนผสมอื่น ๆ จนเข้ากัน เตรียมไว้          • 2. เอาเส้นหมี่ vermicelli ใส่ลงในน้ำอุ่นประมาณ 2 นาที ตักขึ้นพักไว้ให้สะเด็ดน้ำ          • 3. นำแป้งเปาะเปี๊ยะญวน 2 แผ่นไปจุ่มน้ำอุ่นประมาณ 2 วินาที หรือจนนุ่ม นำขึ้นมาวางไว้บนภาชนะเรียบ          • 4. วางกุ้ง 3 ชิ้นลงไปด้านบนแผ่นแป้ง วางใบสะระแหน่ 2 ใบลงไปในช่องว่างระหว่างกุ้ง           • 5. วางผักสลัดไว้ด้านล่างของกุ้ง วางถั่วงอกและเส้นหมี่แช่น้ำจนนิ่มลงไปบนผักสลัดเสร็จแล้วม้วนให้สวยงาม           • 6. พับแผ่นแป้งด้านซ้ายและด้านขวา จากนั้นพับด้านล่างขึ้นมาแล้วม้วนไปจนสุด เสิร์ฟพร้อมซอสถั่ว            + ดูวิธีทำเพิ่มเติมได้ที่ 10 เมนูสลัดโรล อาหารลดน้ำหนักอินเทรนด์ ลาก่อนห่วงรอบเอว          แอบกลืนน้ำลายเอื๊อก ๆ กันอยู่ใช่ไหมคะ ถ้าใครสนใจ 10 อาหารเวียดนาม สูตรประยุกต์ทำง่ายไปซื้อส่วนผสมกันเลยค่ะ มีให้เลือกทั้งอาหารจานเดียวกินเอาอิ่ม หรืออาหารว่างกินเพลิน ๆ รับรองทุกจานถูกปากคนไทยแน่นอน 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






10 สูตรอาหารเวียดนาม ประยุกต์ให้ง่ายชวนอร่อยได้ที่บ้าน





อัปเดตล่าสุด 6 กุมภาพันธ์ 2562 เวลา 17:10:02
 148,237 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































