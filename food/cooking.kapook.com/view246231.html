




วิธีทำวุ้นกุหลาบแก้ว ขนมคลายร้อนสุดมุ้งมิ้งใครก็ทำได้


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 


















kapook cooking > 
            ขนมไทย












วุ้นกุหลาบแก้ว เมนูวุ้นฟรุ้งฟริ้งพร้อมเทคนิควุ้นไม่คายน้ำ





8,965อ่าน














0












           วุ้นดอกไม้ทั่วไปคงต้องชิดซ้ายให้กับวุ้นกุหลาบแก้วแล้ว เนื้อวุ้นสีใสเคลือบวุ้นนมสด สีสวยน่ากิน ยิ่งแช่เย็นยิ่งอร่อย  






 


             จากที่เคยทำวุ้น ขนมไทยหน้าตาธรรมดา ลองเพิ่มลูกเล่นเข้าไปหน่อยดีไหม กระปุกดอทคอมขอนำเสนอวิธีทำวุ้นกุหลาบแก้ว มีส่วนผสมวุ้นนมอยู่ด้านในเคลือบด้วยวุ้นใสด้านนอก เทใส่พิมพ์ดอกไม้ ทำกินเป็นอาหารว่างหรือทำขายก็ได้จ้า 




วุ้นกุหลาบแก้ว มาทำให้คุณแม่วันแม่กันค่ะ โดย คุณ sujitrar สมาชิกเว็บไซต์พันทิปดอทคอม 



          เมนูวันนี้เป็นวุ้นค่ะ "วุ้นกุหลาบแก้ว" ตั้งใจจะชวนเพื่อน ๆ ทำให้คุณแม่ในวันแม่พรุ่งนี้ แทนการออกไปซื้อพวงมาลัย วิธีทำง่าย ใช้เวลาในการทำไม่นานค่ะ ไม่เกิน 2 ชั่วโมงก็เสร็จแล้ว มาทำให้คุณแม่กันค่ะ

ส่วนผสม วุ้นกุหลาบแก้ว


น้ำเปล่า 1,000 มิลลิลิตร
ผงวุ้น 3 ช้อนโต๊ะ 
น้ำตาลทราย 160 กรัม 
เกลือ 1/4 ช้อนชา
นมสดรสจืด 150 มิลลิลิตร
กลิ่นมะลิ
สีผสมอาหารสีฟ้า 


วิธีทำวุ้นกุหลาบแก้ว

      ☆ นำน้ำเปล่าใส่หม้อ โรยผงวุ้นให้ทั่ว พักไว้ 15-20 นาที ให้วุ้นอิ่มน้ำเพื่อจะได้ไม่คายน้ำ เมื่อครบเวลานำขึ้นตั้งไฟปานกลาง








      ☆ คนไปเรื่อย ๆ จนวุ้นละลายหมด วิธีสังเกตวุ้นละลาย ให้ดูที่ทัพพีว่ามีเม็ดวุ้นติดหรือไม่ ถ้าไม่มีแสดงว่าวุ้นละลายหมดแล้ว (วุ้นจะละลายดีเมื่อต้มจนเดือด)
      ☆ เมื่อวุ้นละลายดีแล้วให้ใส่น้ำตาลทราย คนจนละลาย ตามด้วยเกลือ คนจนละลาย หลังจากนั้นปิดไฟ








      ☆ แบ่งวุ้น 1/2 ส่วนออกมาใส่อีกหม้อ (เพราะจะทำเป็น 2 สี คือ สีฟ้านม และสีใส)
      ☆ วุ้นที่แบ่งออกมา 2 ส่วน ส่วนแรกใส่นมสด ตั้งไฟแค่พอเดือดขอบหม้อ หลังจากนั้นใส่กลิ่นมะลินิดหน่อย (ใส่ทั้งในหม้อวุ้นใส และวุ้นที่ใส่นม)








      ☆ ใส่สีผสมอาหารสีฟ้าลงไปในวุ้นนม คนให้เข้ากัน หลังจากนั้นตักใส่พิมพ์ดอกไม้เล็ก (ถ้าใช้พิมพ์กุหลาบเล็กจะยิ่งสวยค่ะ แต่เราไม่มีเลยใช้พิมพ์ดอกไม้อื่นแทน) แล้วพักให้เซตตัว







      ☆ วุ้นใส ตักใส่พิมพ์กุหลาบใหญ่ โดยใส่เพียงเล็กน้อยแค่ก้นพิมพ์ แล้วรอให้เซตตัว 
      ☆ เมื่อวุ้นสีฟ้าเซตตัวดีแล้วให้แกะออกจากพิมพ์








      ☆ นำวุ้นดอกไม้สีฟ้าที่เซตตัวแล้ววางลงตรงกลางของพิมพ์กุหลาบ ตักน้ำวุ้นใส (ร้อน) ใส่ลงให้เต็มพิมพ์ แล้วพักให้เซตตัว แล้วนำไปใส่ตู้เย็นประมาณ 1 ชั่วโมงค่ะ







      ☆ เมื่อเซตตัวดีแล้วให้แกะออกจากพิมพ์ จัดใส่จานให้สวยงาม นำไปให้คุณแม่แทนพวงมาลัย หรือแช่ตู้เย็นไว้กินเย็น ๆ ก็ชื่นใจค่ะ







           ถ้าเบื่อทำเค้กวันเกิด ลองทำวุ้นกุหลาบแก้วมอบให้คนพิเศษในวันสำคัญกัน วุ้นข้างในเปลี่ยนจากวุ้นนมสดเป็นวุ้นกะทิก็ได้ เชื่อเถอะว่าง่ายกว่าที่คิด 
แนะนำสูตรวุ้นอื่น ๆ ที่น่าสนใจ


วุ้นไมโลนมสด เนื้อเนียน ไม่แยกชั้น ไม่แข็ง จากนมเหลือ ๆ
วุ้นมะพร้าวน้ำหอม เมนูสร้างอาชีพ แช่เย็นชื่นใจพร้อมเทคนิควุ้นไม่คายน้ำ
วุ้นพวงมาลัย เมนูวุ้นวันแม่ของขวัญแทนใจอร่อยกรอบ
วุ้นสตรอว์เบอร์รีนมสด เมนูวุ้นแฟนซีหวานเย็นชื่นใจคลายร้อน
วุ้นลำไยอัญชัน เมนูวุ้นสลับสีกรอบกรุบซ่อนไส้ผลไม้
	 


ขอบคุณข้อมูลจาก
คุณ sujitrar สมาชิกเว็บไซต์พันทิปดอทคอม
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













วุ้นกุหลาบแก้ว เมนูวุ้นฟรุ้งฟริ้งพร้อมเทคนิควุ้นไม่คายน้ำ




อัปเดตล่าสุด 6 กันยายน 2564 เวลา 22:26:58
 8,965 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































