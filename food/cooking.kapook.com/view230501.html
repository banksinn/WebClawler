




เมนูผัดซีอิ๊ว อาหารจานเดียวแบบง่าย ๆ อิ่มท้อง ขายคล่องกำไรงาม

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารจานเดียว












8 สูตรผัดซีอิ๊ว อาหารตามสั่งทำง่าย ขายดีเอาใจคนชอบเส้น





183,844อ่าน














0












          เมนูไหนก็ใช่สำหรับคนรักเส้น ชวนขายเมนูผัดซีอิ๊ว จะใส่เส้นแบบไหนก็อร่อย ผัดกับเครื่องเคราแน่น ๆ เติมสีสันจากซีอิ๊วดำ จะกินที่ร้านหรือห่อกลับบ้านก็อร่อยได้ทุกที่ 




          อาหารตามสั่งก็มีคนขายเยอะแล้ว ลองมาขายอาหารจานเดียว อย่างเมนูผัดซีอิ๊วกันดีไหมคะ กระปุกดอทคอมขอนำเสนอวิธีทำผัดซีอิ๊ว เช่น ผัดซีอิ๊วเส้นใหญ่ ผัดซีอิ๊วเส้นเหลือง ผัดซีอิ๊วเส้นหมี่ ผัดซีอิ๊วเส้นกวยจั๊บ ผัดซีอิ๊วเส้นมาม่า ทั้งนี้ จะใส่เนื้อสัตว์หรือไม่ใส่ก็แล้วแต่ลูกค้า มามะเตรียมตัวฝึกฝีมือกันเลยจ้า
1. ผัดซีอิ๊วกุ้ง





          ผัดซีอิ๊วหมูใครก็ทำขายกัน ลองมาทำผัดซีอิ๊วกุ้งขายกันเถอะ ใส่เนื้อไก่เพิ่มโปรตีน ผัดกับเส้นใหญ่หรือเส้นหมี่ก็อร่อย เพิ่มวิตามินจากคะน้าหรือผักอื่น ๆ ลงไปด้วย


ส่วนผสม ผัดซีอิ๊วกุ้ง


เส้นใหญ่ 100 กรัม (ลอกเป็นแผ่นออกจากกัน)
กุ้งสด (ปอกเปลือกผ่าหลังดึงเส้นดำออก) 3 ตัว
อกไก่หั่นชิ้น 100 กรัม
ไข่ไก่ 1 ฟอง
คะน้าหั่นพอดีคำ 2 ต้น
กระเทียมสับ 1 ช้อนโต๊ะ
ซีอิ๊วดำหวาน 1 ช้อนชา
ซีอิ๊วขาว 1-2 ช้อนโต๊ะ
น้ำตาลทราย 1/2 ช้อนโต๊ะ
น้ำมันพืช 1 ช้อนโต๊ะ


วิธีทำผัดซีอิ๊วกุ้ง

     1. ใส่น้ำมันพืชลงในกระทะ ใช้ไฟปานกลาง เจียวกระเทียมจนหอมและเหลือง
     2. ใส่อกไก่ลงไปผักจนเกือบสุก ตามด้วยกุ้งสด ผัดจนกุ้งเริ่มสุก ตอกไข่ไก่ลงไปยีพอสุก
     3. ใส่เส้นใหญ่ลงไป ตามด้วยซีอิ๊วดำหวาน ซีอิ๊วขาว และน้ำตาลทราย ผัดเบา ๆ ให้เข้ากัน ใส่ผักคะน้าลงไป ผัดให้เข้ากันอีกครั้ง ตักใส่จาน โรยพริกไทย พร้อมเสิร์ฟ
 

ดูวิธีทำ ผัดซีอิ๊วกุ้ง เพิ่มเติมคลิก

2. เส้นหมี่ผัดซีอิ๊วเบคอน



สูตรจาก เฟซบุ๊ก food by rita

          ถ้าร้านผัดซีอิ๊วมีแต่เส้นใหญ่ลูกค้าก็คงเบื่อ ลองเพิ่มเส้นหมี่ขายเพิ่มดีไหม ขอแนะนำเส้นหมี่ผัดซีอิ๊วเบคอน หรือใส่ไส้กรอกก็เก๋ดี ปรุงรสเค็มนิดหน่อย


ส่วนผสม เส้นหมี่ผัดซีอิ๊วเบคอน


เส้นหมี่
น้ำเปล่า
ซีอิ๊วดำหวาน
เบคอน
กระเทียมบุบ
คะน้าฮ่องกง
น้ำมันหอย
ซีอิ๊วขาว
น้ำตาลทราย


วิธีทำเส้นหมี่ผัดซีอิ๊วเบคอน

     1. แช่เส้นหมี่แห้งในน้ำเปล่า 10 นาที นำเส้นขึ้นสะบัดน้ำออก ตั้งกระทะใส่เส้นหมี่ลงไป เติมซีอิ๊วดำหวานลงไปผัดคลุกเคล้าให้เข้ากัน ตักขึ้นมาพักไว้
     2. นำเบคอนหั่นชิ้นลงไปคั่วในกระทะ พอกรอบและน้ำมันจากเบคอนออกมาเยอะก็ให้ใส่กระเทียมบุบลงไป พอกระเทียมเริ่มหอมก็ใส่คะน้าลงไปผัด
     3. ปรุงรสด้วยน้ำมันหอย ซีอิ๊วขาว และน้ำตาลทราย ใส่เส้นลงไปผัดให้เข้ากันเป็นอันเสร็จ ตักใส่จาน พร้อมเสิร์ฟ
 

ดูวิธีทำ เส้นหมี่ผัดซีอิ๊วเบคอน เพิ่มเติมคลิก

3. เส้นบักวีตผัดซีอิ๊ว



สูตรจาก นิตยสารแม่บ้าน

          เอาใจคนรักสุขภาพกับเมนูเส้นบักวีตผัดซีอิ๊ว ใส่เนื้อหมูหมักชิ้นโต ผัดกับคะน้าฮ่องกง หรือผักอื่น ๆ ตามชอบ เสิร์ฟกับน้ำส้มพริกดอง


ส่วนผสม เส้นบักวีตผัดซีอิ๊ว


เนื้อหมูสันใน (หั่นเป็นชิ้น) 100 กรัม
พริกไทยป่น 1/8 ช้อนชา
ซีอิ๊วขาว 1 ช้อนชา
น้ำมันพืช 1 ช้อนโต๊ะ
กระเทียมสับ 1 ช้อนโต๊ะ
ไข่เป็ด 1 ฟอง
คะน้าฮ่องกง (หั่นแฉลบ) 50 กรัม
เส้นบักวีตต้มสุก 150 กรัม
ซอสปรุงรส 2 ช้อนชา
น้ำตาลทราย 1 ช้อนชา
ซีอิ๊วดำ 1/4 ช้อนชา
น้ำส้มพริกดอง


วิธีทำเส้นบักวีตผัดซีอิ๊ว

     1. นำเนื้อหมู พริกไทยป่น และซีอิ๊วขาว คลุกเคล้าให้เข้ากัน พักไว้ 15-20 นาที
     2. ตั้งกระทะใส่น้ำมันพืชพอร้อน ใส่กระเทียมลงผัดพอเหลือง ใส่เนื้อหมูที่หมักไว้ลงผัดพอสุก เขี่ยไว้ข้างกระทะ ใส่ไข่เป็ดผัดพอสุก
     3. ใส่คะน้าและเส้นบักวีตลงไป ปรุงรสด้วยซอสปรุงรส น้ำตาลทราย และซีอิ๊วดำ ผัดพอเข้ากัน ตักใส่ภาชนะ เสิร์ฟคู่กับน้ำส้มพริกดอง

ดูวิธีทำ เส้นบักวีตผัดซีอิ๊ว เพิ่มเติมคลิก

4. ผัดซีอิ๊วหมู





          และแล้วก็ถึงเมนูผัดซีอิ๊วหมูสุดคลาสสิก ทั้งนี้ หมูจะหมักด้วยสูตรอะไรก็ได้หรือไม่หมักก็ได้ ใส่แครอตเพิ่มสีสัน ผัดกับเส้นใหญ่จนเข้ากัน ก่อนเสิร์ฟโรยพริกไทยป่น


ส่วนผสม ผัดซีอิ๊วหมู


น้ำมันพืช 2 ช้อนโต๊ะ
กระเทียมสับ 1 ช้อนโต๊ะ
เนื้อหมู หั่นเป็นชิ้นบาง 100 กรัม
ก๋วยเตี๋ยวเส้นใหญ่ (แยกออกเป็นเส้นบาง ๆ ) 200 กรัม
ซีอิ๊วดำ 1/2 ช้อนโต๊ะ
ซอสปรุงรส 2 ช้อนโต๊ะ
น้ำตาลทราย 1/2 ช้อนโต๊ะ
ไข่ไก่ 1 ฟอง
คะน้าหั่นแฉลบ 1 ต้น
แครอตหั่นบาง 50 กรัม
พริกไทยป่น สำหรับโรยหน้า


วิธีทำผัดซีอิ๊วหมู

     1. ใส่น้ำมันพืชและกระเทียมลงในชามกระเบื้อง คนผสมให้กระเทียมโดนน้ำมันจนทั่ว จากนั้นนำเข้าเตาไมโครเวฟ ใช้ไฟแรง เจียวกระเทียมนานประมาณ 2 นาที ยกออกจากเตา
     2. ใส่หมู คนผสมเข้ากัน นำกลับเข้าเตาไมโครเวฟ นานประมาณ 1 นาที นำออกจากเตา
     3. ใส่เส้นก๋วยเตี๋ยว ซีอิ๊วดำ ซอสปรุงรส และน้ำตาลทราย คนผสมจนเข้ากัน นำกลับเข้าเตาไมโครเวฟ นานประมาณ 2 นาที นำออกจากเตา ผัดให้เข้ากัน
     4. ใส่ไข่ไก่ นำเข้าเตาไมโครเวฟ นานประมาณ 1 นาที นำออกจากเตา ใส่คะน้า และแครอต คนให้เข้ากัน นำกลับเข้าเตาไมโครเวฟ นานประมาณ 2 นาที นำออกจากเตา ผัดให้เข้ากันอีกครั้ง จากนั้นตักใส่จาน โรยพริกไทยป่น
 

ดูวิธีทำ ผัดซีอิ๊วหมู เพิ่มเติมคลิก

5. ผัดซีอิ๊วเส้นเหลือง





          สำหรับลูกค้าที่เบื่อเมนูเส้นแบบทั่วไป ลองมาทำผัดซีอิ๊วเส้นเหลืองเป็นอีกทางเลือกกันเถอะ สูตรนี้ใส่กุ้ง ปลาหมึก และเนื้อหมู ใส่คะน้าหรือผักอื่น ๆ ตามชอบ


ส่วนผสม ผัดซีอิ๊วเส้นเหลือง


กระเทียมสับ
น้ำมันพืช
กุ้งสด
ปลาหมึก
เส้นหมี่เหลืองลวกสุกหรือโซบะ
เนื้อหมู
ผักคะน้า
ซีอิ๊วดำ
น้ำตาลทราย
ซอสปรุงรส
น้ำมันหอย
พริกไทยป่น


วิธีทำผัดซีอิ๊วเส้นเหลือง

       1. ตั้งกระทะใส่น้ำมันพืชลงไป ใส่กระเทียมลงไปเจียวพอหอม ใส่กุ้งกับปลาหมึกลงไปผัดพอสุก ตักใส่จาน
     2. ใส่เส้นหมี่เหลืองลงไปผัดต่อในกระทะ ตามด้วยหมู ผัดจนสุก
     3. ใส่คะน้าลงไปผัดจนสุก เติมซีอิ๊วดำ ผัดจนเข้ากัน ปรุงรสตามชอบ สุดท้ายใส่กุ้งกับปลาหมึกคลุกเคล้าจนทั่ว ตักเสิร์ฟ
 
6. บะหมี่กึ่งสำเร็จรูปผัดซีอิ๊ว





           ใครอยากทำเมนูผัดซีอิ๊วสุดแนว ลองใช้เส้นบะหมี่กึ่งสำเร็จรูปกันดีไหม สูตรนี้ใส่เนื้อหมูผัดกับคะน้า ใส่ไข่ไก่ลงไปยีจนทั่ว เติมสีสันจากซีอิ๊วดำ


ส่วนผสม บะหมี่กึ่งสำเร็จรูปผัดซีอิ๊ว


เส้นมาม่า
ผักคะน้า
น้ำเปล่า
ไข่ไก่
กระเทียมสับ
หมูชิ้นหรือหมูสับ
น้ำมันหอย
ซีอิ๊วขาว
น้ำตาลทราย
ซีอิ๊วดำ
น้ำมันพืช


วิธีทำบะหมี่กึ่งสำเร็จรูปผัดซีอิ๊ว

       1. ตั้งหม้อเติมน้ำเปล่า พอเดือดใส่เส้นบะหมี่กึ่งสำเร็จรูปลงไปต้มจนสุก แต่ไม่ต้องให้เส้นนิ่มจนเละ ยกขึ้น
     2. นำผักคะน้าลงไปลวกให้สุก ตักขึ้นพักไว้
     3. ตั้งกระทะใส่น้ำมันลงไป ใส่กระเทียมสับลงไปเจียวจนหอม ใส่เนื้อหมูลงไปผัดให้สุก ตามด้วยผักคะน้าและเส้นบะหมี่กึ่งสำเร็จรูป ผัดให้เข้ากัน เกลี่ยส่วนผสมไปไว้ด้านหนึ่งของกระทะ ตอกไข่ลงไปยีให้สุกสักครู่แล้วผัดคลุกเคล้าจนเข้ากัน
     4. ปรุงรสด้วยซีอิ๊วขาว ซีอิ๊วดำ น้ำมันหอย และน้ำตาลทราย ผัดให้เข้ากัน ตักใส่จานเสิร์ฟ
 
7. ผัดซีอิ๊วเจ





           สำหรับลูกค้าที่กินเจหรือไม่อยากกินผัดซีอิ๊วใส่เนื้อสัตว์ลองขายสูตรนี้กันได้เลยค่ะ จับเส้นใหญ่ผัดกับเครื่องเคราต่าง ๆ ได้แก่ เห็ด เต้าหู้ ผักคะน้า แครอต รวมทั้งยังใส่โปรตีนเกษตรได้ด้วยนะคะ


ส่วนผสม ผัดซีอิ๊วเจ


ผักคะน้า
แครอต
เส้นใหญ่ 150 กรัม
เห็ดฟางลวกสุกหรือเห็ดตามชอบ
เต้าหู้ทอด
ชีอิ๊วดำ 2 ช้อนโต๊ะ
น้ำตาลทราย 1 ช้อนโต๊ะ
ซีอิ๊วขาว 2 ช้อนโต๊ะ
น้ำมันพืช


วิธีทำผัดซีอิ๊วเจ

       1. ตั้งกระทะให้ร้อนใส่น้ำมันลงไป ตามด้วยผักต่าง ๆ เห็ดฟาง เต้าหู้ทอด และเส้นใหญ่ ผัดจนเข้ากัน
     2. เติมซีอิ๊วดำลงไปผัดให้เข้ากัน ปรุงรสด้วยซีอิ๊วขาวและน้ำตาลทราย ผัดให้เข้ากันจนมีกลิ่นหอม ตักใส่จาน
 
8. ผัดซีอิ๊วเส้นกวยจั๊บ





          ปิดท้ายกันด้วยเมนูผัดซีอิ๊วเส้นกวยจั๊บ ก่อนอื่นต้มเส้นกวยจั๊บจนสุกแล้วคลุกกับซีอิ๊วดำกันเส้นติดกันก่อน จากนั้นก็เจียวกระเทียมและใส่เนื้อสัตว์ลงไปผัดจนสุก ตามด้วยผักและไข่ สุดท้ายใส่เส้นลงไปผัดจนเข้ากัน


ส่วนผสม ผัดซีอิ๊วเส้นกวยจั๊บ


เส้นกวยจั๊บ
ซีอิ๊วดำ
น้ำมันพืช
กระเทียมสับ
หมูบด หรือหมูชิ้น
น้ำตาลทราย
น้ำมันหอย
ซีอิ๊วขาว
ผักคะน้า
ไข่ไก่ 1 ฟอง


วิธีทำผัดซีอิ๊วเส้นกวยจั๊บ

       1. เอาเส้นกวยจั๊บไปต้มจนสุก พยายามอย่าให้เส้นม้วนซ้อนกันหลายชั้น ตักเส้นขึ้นใส่อ่างผสม เติมซีอิ๊วดำลงไปคลุกจนทั่ว พักไว้
     2. ใส่น้ำมันในกระทะเล็กน้อย ใส่กระเทียมสับลงไปเจียวจนหอม ใส่หมูสับลงไปผัดจนสุก
     3. ปรุงรสด้วยน้ำตาลทราย น้ำมันหอย และซีอิ๊วขาว ใส่คะน้าลงไปผัดจนสุก
     4. ใส่ไข่ลงไปยีพอสุก ตักเส้นกวยจั๊บใส่ลงไป เติมซีอิ๊วดำเล็กน้อยเพิ่มสีสัน ตักเสิร์ฟ
 
          ใครอยากเปิดธุรกิจขายอาหารแบบง่าย ๆ คุ้นปากและกินได้ทุกวัย เมนูผัดซีอิ๊วก็เป็นอีกทางเลือกนะคะ ลองเลือกสูตรที่สนใจแล้วทำขายกันเลยค่ะ
ใครอยากลองทำเมนูอาหารจานเดียวอร่อย ๆ
เหมือนยกร้านอาหารตามสั่งมาไว้ที่บ้านก็ตาม
มาดูสูตรอื่น ๆ กันได้เลยจ้า



7 เมนูราดหน้ายอดผัก จานเดียวเครื่องแน่นอิ่มท้องจนหยดสุดท้าย


20 อาหารตามสั่ง เมนูเด็ดทำกินเองง่าย ๆ ไม่จำเจ


8 สูตรผัดกะเพรา อาหารตามสั่งแบบประหยัดสำหรับมนุษย์เงินเดือน (น้อย)


15 เมนูข้าวผัดเน้นเครื่อง อาหารจานเดียวง่าย ๆ อิ่มท้องไม่น่าเบื่อ


10 เมนูอาหารจานเดียวง่าย ๆ เติมพลังในวันทำงานหรืออยู่บ้านก็อิ่มได้
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













8 สูตรผัดซีอิ๊ว อาหารตามสั่งทำง่าย ขายดีเอาใจคนชอบเส้น




อัปเดตล่าสุด 27 เมษายน 2564 เวลา 12:35:31
 183,844 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































