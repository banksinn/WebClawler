




20 สูตรอาหารมื้อเย็นไม่อ้วน แคลอรีเบาอิ่มอร่อยไม่ทำร้ายสุขภาพ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






20 สูตรอาหารมื้อเย็นไม่อ้วน แคลอรีเบาอิ่มอร่อยไม่ทำร้ายสุขภาพ




359,850อ่าน







0















      มื้อเย็นกินอะไรดี ? ชวนทำอาหารมื้อเย็นไม่อ้วน เมนูอาหารแคลอรีต่ำเพื่อสุขภาพ มีทั้งอาหารเย็นจานเดียวและกับข้าว กินอร่อยไม่ต้องอด แถมน้ำหนักลดอีกด้วย        สาวเอยเลิกอดอาหารเย็นเพื่อลดน้ำหนักกันเถอะ เพราะเสี่ยงทำให้หิวตอนดึกและอาจเป็นแผลในกระเพาะอาหาร ลองมาทำอาหารเพื่อสุขภาพที่เป็นเมนูอาหารแคลอรีต่ำ กินแล้วไม่อ้วนกันเถอะ กระปุกดอทคอมขอนำเสนอวิธีทำอาหารมื้อเย็นไม่อ้วน มีทั้งอาหารจานเดียวและเมนูกับข้าว นอกจากอร่อยแล้วยังได้สุขภาพดีเป็นของแถมด้วยนะคะ







1. ปลากะพงย่างซอสมิโซะ      เอาใจคนชอบอาหารญี่ปุ่นด้วยอาหารมื้อเย็นไม่อ้วนอย่างเมนูปลากะพงย่างซอสมิโซะ สูตรจาก นิตยสารแม่บ้าน จับเนื้อปลากะพงทาซอสมิโซะแล้วเอาไปย่างจนสุก กินกับข้าวญี่ปุ่นเพิ่มความฟินส่วนผสม ปลากะพงย่างซอสมิโซะ     • เนื้อปลากะพง (แล่เป็นชิ้น) 300 กรัม     • มิโซะ 80 กรัม     • มิริน (เหล้าหวานญี่ปุ่น) 1 ช้อนโต๊ะ     • ไข่แดง 1 ฟอง     • น้ำมันพืช (สำหรับทาตะแกรง)     • หัวไช้เท้าขูด     • ข้าวสวยญี่ปุ่นวิธีทำปลากะพงย่างซอสมิโซะ     1. นำมิโซะและมิริน เทใส่กระทะ ตั้งไฟอ่อน กวนผสมจนเข้ากัน ใส่ไข่แดงลงไป คนจนเป็นเนื้อเดียวกัน พักไว้     2. ตั้งไฟสำหรับย่าง ทาน้ำมันพืชให้ทั่วตะแกรง ทาส่วนผสมซอสมิโซะให้ทั่วเนื้อปลากะพง นำไปย่างด้วยไฟอ่อนจนสุก จัดเสิร์ฟพร้อมกับหัวไช้เท้าขูด และข้าวสวยญี่ปุ่น     + ดูวิธีทำเพิ่มเติมได้ที่ ปลากะพงย่างซอสมิโสะ กลิ่นหอมเย้ายวนสไตล์ญี่ปุ่น
+++++++++++++++++++


2. สเต๊กปลาแซลมอนย่างกับข้าวกล้อง      ถ้าให้กินแต่ปลาแซลมอนสดเป็นอาหารมื้อเย็นไม่อ้วนก็แอบเลี่ยนไปหน่อยหนึ่ง ลองเอามาทำเป็นเมนูสเต๊กปลาแซลมอนย่าง สูตรจาก เฟซบุ๊ก icook by kucook จับเนื้อปลาย่างจนสุก โรยเกลือกับพริกไทยหน่อย สุดท้ายราดซอสเค็ม ๆ หน่อย เสิร์ฟกับข้าวกล้องส่วนผสม สเต๊กปลาแซลมอนย่าง     • ปลาแซลมอน 1 ชิ้น     • เกลือทะเล เล็กน้อย     • พริกไทยดำ เล็กน้อย     • น้ำเปล่า (สำหรับลวกผัก)     • หน่อไม้ฝรั่ง 4 ต้น (หรือผักอื่นตามชอบ)     • น้ำจิ้มบ๊วย 2 ช้อนโต๊ะ     • ซอสคิคโคแมน 1 ช้อนโต๊ะ (หรือซอสถั่วเหลืองสูตรโซเดียมต่ำ)     • น้ำมันมะกอก เล็กน้อย     • แครอท (ใช้มีดปอกเปลือกผลไม้ฝานให้เป็นเส้นใหญ่ ๆ)     • มะเขือเทศเชอร์รีผ่าครึ่ง      • ข้าวกล้องหุงสุก 1 ถ้วยวิธีทำสเต๊กปลาแซลมอนย่าง     1. ใส่น้ำมันมะกอกเล็กน้อยลงในกระทะ พอร้อนใส่เนื้อปลาแซลมอนลงไปย่าง      2. โรยเกลือและพริกไทยดำบดเล็กน้อยลงบนเนื้อปลาแซลมอน ย่างจนเนื้อปลาสุก พลิกเนื้อปลาอีกด้านขึ้นแล้วโรยด้วยพริกไทยดำและเกลืออีกครั้ง พอเนื้อปลาสุกแล้วตักใส่จาน เตรียมไว้     3. ใช้กระทะใบเดิมเติมน้ำเปล่าลงไปพอประมาณ รอจนเดือดแล้วใส่หน่อไม้ฝรั่งลงไปลวกพอสุก จากนั้นเทน้ำลวกผักทิ้ง แล้วปรุงรสด้วยเกลือและพริกไทยดำบดเล็กน้อย ผัดให้เข้ากัน ตักขึ้นแต่งบนจานปลา พร้อมกับแครอทและมะเขือเทศเชอร์รี     4. ใส่น้ำจิ้มบ๊วยและซอสคิคโคแมนในกระทะ นำขึ้นตั้งไฟอ่อน เคี่ยวพอเข้ากันและเริ่มเหนียวข้น ปิดไฟ นำไปราดบนเนื้อปลา เสิร์ฟพร้อมข้าวกล้อง     + ดูวิธีทำเพิ่มเติมได้ที่ สเต๊กปลาแซลมอน เมนูอาหารคลีนหน้าตาดีมีประโยชน์
+++++++++++++++++++


3. สลัดผักปลาย่าง     และแล้วก็มาถึงเมนูอาหารมื้อเย็นไม่อ้วนที่รอคอยนั่นคือ สลัดผักปลาย่าง สูตรจาก นิตยสารแม่บ้าน ใส่ผักสลัดตามชอบ กินกับปลากะพงย่างกับน้ำสลัดโยเกิร์ต แค่จานเดียวก็อิ่มและอร่อยถูกปากด้วยส่วนผสม สลัดผักปลาย่าง     • เนื้อปลากะพงหั่น (ชิ้นเล็ก) 150 กรัม     • เกลือป่นเล็กน้อย     • พริกไทยดำบดหยาบ     • พริกหวานสีแดง (หั่นชิ้น) 1/4 ถ้วยตวง     • ฟักทอง (หั่นชิ้นยาว) 100 กรัม     • เบบี้แครอท 3 หัว     • วอเตอร์เครส 1/4 ถ้วยตวง     • บัตเตอร์เฮด (เด็ดเป็นชิ้น) 2 ใบ     • โยเกิร์ตรสธรรมชาติ 1/2 ถ้วยตวง     • ผิวเลมอนขูด 1/2 ช้อนชา     • น้ำมะนาว 1 ช้อนโต๊ะวิธีทำสลัดผักปลาย่าง     1. โรยเกลือป่น และพริกไทยดำให้ทั่วเนื้อปลากะพง นำลงย่างบนกระทะเทฟลอน โดยไม่ต้องใส่น้ำมัน พอสุกตักใส่จาน นำพริกหวาน ฟักทอง และเบบี้แครอทลงย่างต่อจนสุก ตักขึ้นใส่จาน พร้อมบัตเตอร์เฮด และวอเตอร์เครส     2. ทำน้ำสลัด โดยผสมโยเกิร์ต ผิวเลมอน และน้ำมะนาวคนให้เข้ากัน ราดบนส่วนผสมในข้อที่ 1 จัดเสิร์ฟ     + ดูวิธีทำเพิ่มเติมได้ที่ สลัดผักปลาย่าง เมนูดีท็อกซ์ตามธรรมชาติเพื่อสุขภาพ
+++++++++++++++++++


4. ยำตะไคร้ทูน่า     ใครเปรี้ยวปากอยากทำเมนูยำเป็นอาหารมื้อเย็นไม่อ้วน ขอยกตัวอย่างเมนูยำตะไคร้ทูน่า สูตรจาก คุณสมาชิกหมายเลข 2545761 สมาชิกเว็บไซต์พันทิปดอทคอม สูตรนี้ใส่ทูน่าและขิงเพิ่มความเผ็ดร้อน ใครจะเติมถั่วคั่วก็ได้นะคะ ปรุงรสเผ็ดตามชอบ แกล้มกับผักลวกและไข่ต้มส่วนผสม ยำตะไคร้ทูน่า     • ทูน่ากระป๋อง (แนะนำเป็นทูน่าในน้ำแร่)      • พริกชี้ฟ้า      • ขิง      • ตะไคร้      • มะนาว      • ใบสะระแหน่      • ผักลวก     • ไข่ต้มวิธีทำยำตะไคร้ทูน่า     1. หั่นขิงเป็นลูกเต๋าเล็ก ๆ และนำพริกมาสไลซ์บาง ๆ ชอบเผ็ดก็ใส่เยอะ ๆ     2. ใส่พริก ขิง และตะไคร้ที่หั่นแล้วใส่ถ้วย บีบน้ำมะนาวตามชอบ     3. ใส่ทูน่าลงไปคลุกเคล้าให้เข้ากัน เสร็จแล้วใส่ใบสะระแหน่ เคล้าจนเข้ากัน ตักใส่ภาชนะ เสิร์ฟกับผักลวกและไข่ต้ม     + ดูวิธีทำเพิ่มเติมได้ที่ ยำตะไคร้ทูน่า เมนูลดความอ้วนจานเด็ดของคนรักสุขภาพ
+++++++++++++++++++


5. น้ำพริกอ่องไก่สับกับข้าวกล้อง      คนพิเศษอยากกินน้ำพริกอ่องเป็นอาหารเย็นก็เลยต้องทำเอาใจสักหน่อย ขอนำเสนอน้ำพริกอ่องไก่สับ สูตรจาก คุณ iamrabbiy สมาชิกเว็บไซต์พันทิปดอทคอม สูตรนี้ตำเครื่องแกงเอง หรือใครจะใช้พริกแกงน้ำพริกอ่องสำเร็จรูปก็ได้ ใส่เนื้อไก่กับมะเขือเทศ ผัดแบบน้ำขลุกขลิกหน่อย กินกับข้าวกล้องส่วนผสม น้ำพริกอ่องไก่สับ     • หอมแดง      • กระเทียม      • พริกแห้ง      • ถั่วเน่า      • เกลือ (สูตรโซเดียมต่ำ)     • สเปรย์น้ำมันมะกอก     • เนื้ออกไก่บด (ลอกหนัง)     • มะเขือเทศ (หั่นเต๋า)     • เกลือ     • น้ำมะขามเปียก     • น้ำหวานดอกมะพร้าว     • ข้าวกล้อง     • ผักสดวิธีทำน้ำพริกอ่องไก่สับ     1. ทำน้ำพริกแกง โดยโขลกหอมแดง กระเทียม พริกแห้ง ถั่วเน่า และเกลือให้เข้ากันดี เสร็จแล้วเอาลงไปผัดโดยฉีดสเปรย์น้ำมันลงไปเล็กน้อย พอผัดจนหอมแล้วใส่เนื้ออกไก่บดลงไปผัดจนเกือบสุก     2. ใส่มะเขือเทศลงไปผัดจนเกือบเละ ปรุงรสด้วยเกลือ น้ำมะขามเปียก และน้ำหวานดอกมะพร้าวเล็กน้อย จัดเสิร์ฟพร้อมข้าวกล้องกับผักสด     + ดูวิธีทำเพิ่มเติมได้ที่ อาหารคลีนแบบไทย 29 เมนู กินแล้วชีวิตดี๊ดี ไขมันต่ำอิ่มโปรตีนประโยชน์เต็ม
+++++++++++++++++++


6. ทอดมันปลาดอรี่กับข้าวกล้อง     แอบเอียนกับสเต๊กปลาดอรี่ก็จับมาทำทอดมันเลยสิคะ ขอนำเสนอเมนูทอดมันปลาดอรี่ สูตรจาก คุณ iamrabbiy สมาชิกเว็บไซต์พันทิปดอทคอม จับปลาดอรี่ผสมกับน้ำพริกแกงจนเนียน ใครจะเติมถั่วฝักยาวก็ได้ ปรุงรสให้เค็มนิดหน่อยแล้วเอาไปทอดจนสุก กินกับน้ำจิ้มอาจาด และข้าวกล้องส่วนผสม ทอดมันปลาดอรี่     • เนื้อปลาดอรี่บด     • น้ำพริกแกงเผ็ด     • ไข่ไก่ 1 ฟอง     • น้ำปลา (สูตรโซเดียมต่ำ)     • สเปรย์น้ำมันมะกอกวิธีทำทอดมันปลาดอรี่     1. นำปลาดอรี่กับน้ำพริกแกงเผ็ดผสมให้เข้ากัน ใส่ไข่ไก่ลงไปคลุกเคล้าให้เข้ากัน ปรุงรสด้วยน้ำปลา     2. ปั้นทอดมันเป็นชิ้นกลมแบน นำไปย่างในกระทะเทฟลอน ฉีดสเปรย์น้ำมันมะกอกให้ทั่วกระทะ ย่างจนสุกทั้งสองด้าน เสิร์ฟกับข้าวกล้อง     + ดูวิธีทำเพิ่มเติมได้ที่ อาหารคลีนแบบไทย 29 เมนู กินแล้วชีวิตดี๊ดี ไขมันต่ำอิ่มโปรตีนประโยชน์เต็ม
+++++++++++++++++++


7. แซลมอนอบกับสลัดมะม่วงอะโวคาโด     วันเกิดคนพิเศษไม่ได้ออกไปกินข้าวนอกบ้านก็เลยขอทำอาหารเย็นไม่อ้วนสักมื้อ ขอนำเสนอเมนูแซลมอนอบกับสลัดมะม่วงอะโวคาโด สูตรจาก นิตยสารแม่บ้าน จับแซลมอนปรุงรสด้วยเกลือและพริกไทย เพิ่มความหอมจากกระเทียม เสร็จแล้วเอาไปอบจนสุก ราดสลัดมะม่วงอะโวคาโด กินกับข้าวสวยร้อน ๆ ก็เข้ากันดีค่ะส่วนผสม แซลมอนอบ     • ปลาแซลมอน 2 ชิ้น     • เกลือป่น      • พริกไทยดำบดหยาบ     • กระเทียมสับ 2 กลีบ     • น้ำมะนาว 2 ช้อนโต๊ะ     • น้ำมันมะกอก 2 ช้อนโต๊ะ     • มะนาว (หั่นชิ้น)     • ข้าวสวยส่วนผสม สลัดมะม่วงอะโวคาโด     • มะม่วงสุก (หั่นเต๋า) 1 ถ้วย     • อะโวคาโด (หั่นเต๋า) 1 ถ้วย     • พริกหวานสีแดง (หั่นเต๋า) 2 ช้อนโต๊ะ     • ผักชีสับ 1/4 ถ้วย     • หอมแดงสับ 2 ช้อนโต๊ะ     • น้ำมะนาว 1 ช้อนโต๊ะ     • น้ำมันมะกอก 1 ช้อนโต๊ะ     • น้ำมันมะพร้าว 1 ช้อนโต๊ะ     • เกลือป่นเล็กน้อย     • พริกไทยดำบดหยาบ เล็กน้อยวิธีทำแซลมอนอบกับสลัดมะม่วงอะโวคาโด     1. ทำสลัดมะม่วงอะโวคาโด โดยผสมส่วนผสมทุกอย่างให้เข้ากัน เตรียมไว้     2. ทำแซลมอนอบ โดยโรยเกลือป่นกับพริกไทยดำบดลงบนปลาแซลมอนให้ทั่ว ใส่กระเทียม น้ำมะนาว และน้ำมันมะกอก คลุกเคล้าให้ทั่วชิ้นปลา นำไปวางบนแผ่นอะลูมิเนียมฟอยล์ คลุมให้มิด นำเข้าอบที่อุณหภูมิ 400 องศาฟาเรนไฮต์ ประมาณ 25-30 นาที นำออกจากเตาอบ     3. ตักข้าวสวยใส่จาน วางปลาแซลมอน ราดสลัดมะม่วงอะโวคาโด จัดเสิร์ฟพร้อมมะนาว     + ดูวิธีทำเพิ่มเติมได้ที่ แซลมอนอบกับสลัดมะม่วงอะโวคาโด อาหารลดความอ้วนมื้อเย็นโดน ๆ
+++++++++++++++++++


8. เส้นบุกผัดขี้เมากุ้งสด     จากที่เคยทำเส้นบุกผัดไข่เป็นอาหารมื้อเย็นไม่อ้วน ลองเปลี่ยนมาทำเมนูเส้นบุกผัดขี้เมากุ้งสด สูตรจาก นิตยสารแม่บ้าน ใส่กุ้งผัดกับผักสารพัด ปรุงรสด้วยน้ำพริกเผาและซอสต่าง ๆ สุดท้ายใส่ใบโหระพา และใบมะกรูด  ส่วนผสม เส้นบุกผัดขี้เมากุ้งสด (สำหรับ 2 ที่)     • เส้นบุกชนิดเส้นเล็ก 150 กรัม     • กุ้งทะเลขนาดกลาง (ปอกเปลือกผ่าหลัง) 5 ตัว     • แครอท (หั่นแท่งสั้น) 30 กรัม     • ข้าวโพดอ่อน (ผ่าครึ่งหั่นยาว 1 นิ้ว) 30 กรัม     • ดอกกะหล่ำ 30 กรัม     • ผักแขนงคะน้า (ผ่าครึ่ง) 30 กรัม     • น้ำเปล่า 2 ช้อนโต๊ะ     • พริกขี้หนู (บุบพอแตก) 15 เม็ด     • กระเทียมไทยสับ 1 ช้อนโต๊ะ     • ซอสปรุงรส 1 ช้อนชา     • ซีอิ๊วขาว 1 ช้อนชา     • น้ำพริกเผาสูตรเผ็ด 1 ช้อนโต๊ะ     • ซอสหอยนางรม 1 ช้อนโต๊ะ     • น้ำตาลทราย 1+1/2 ช้อนชา     • ใบโหระพา 1/4 ถ้วย     • ใบมะกรูดฉีกหยาบ ๆ 3 ใบ     • พริกไทยอ่อน (หั่นท่อนสั้น) 2 ช่อ     • พริกชี้ฟ้าสีแดงหั่นแฉลบ 1 เม็ด     • น้ำมันรำข้าว 1 ช้อนโต๊ะวิธีทำเส้นบุกผัดขี้เมากุ้งสด     1. ตั้งกระทะใส่น้ำมันรำข้าวพอร้อน ใส่กระเทียมและพริกขี้หนูสวนลงผัดพอหอม ใส่กุ้งผัดพอสุก     2. ใส่แครอท ข้าวโพดอ่อน ดอกกะหล่ำ และแขนงคะน้า เติมน้ำเปล่า ผัดให้เข้ากันจนผักเริ่มสุก ใส่เส้นบุกลงผัดพอเข้ากัน      3. ปรุงรสด้วยซอสปรุงรส ซีอิ๊วขาว น้ำพริกเผา ซอสหอยนางรม และน้ำตาลทราย ผัดให้เข้ากัน      4. ใส่ใบโหระพา ใบมะกรูด พริกไทยอ่อน และพริกชี้ฟ้า ผัดพอเข้ากัน ตักใส่จาน     + ดูวิธีทำเพิ่มเติมได้ที่ เส้นบุกผัดขี้เมากุ้งสด เมนูไม่อ้วนประโยชน์แน่นแคลอรีเบา ๆ
+++++++++++++++++++


9. เส้นบุกผัดน้ำสลัดงาซีอิ๊วญี่ปุ่น     เส้นบุกผัดขี้เมาคงไม่เหมาะสำหรับคนไม่กินอาหารรสเผ็ด นี่เลยขอนำเสนอเมนูเส้นบุกผัดน้ำสลัดงาซีอิ๊วญี่ปุ่น สูตรนี้ใส่เต้าหู้ย่างกับผักหลากชนิด ผัดกับเส้นบุกลวก ปรุงรสด้วยน้ำสลัดงาซีอิ๊วญี่ปุ่น ลองทำกินมื้อเย็นนี้กันเถอะส่วนผสม เส้นบุกผัดน้ำสลัดงาซีอิ๊วญี่ปุ่น     • เส้นบุกผสมสาหร่าย (หรือเส้นบุกตามชอบ) 200 กรัม     • เต้าหู้แข็งสีขาว (หั่นเต๋า) 1 ก้อน     • บรอกโคลี (หั่นเป็นชิ้น) 1/2 ถ้วย     • แครอท (หั่นเต๋า) 1/2 ถ้วย     • น้ำมันมะกอก (สำหรับผัด)     • น้ำสลัดงาซีอิ๊วญี่ปุ่น 100 มิลลิลิตร     • งาขาวคั่ว 1 ช้อนโต๊ะวิธีทำเส้นบุกผัดน้ำสลัดงาซีอิ๊วญี่ปุ่น     1. หั่นเต้าหู้เป็นชิ้นขนาดพอดีคำ นำไปย่างในกระทะจนสุกเหลือง เตรียมไว้     2. ลวกบรอกโคลี และแครอทพอสุก ตักใส่ลงแช่ในน้ำเย็นจัด ตักขึ้นสะเด็ดน้ำ จากนั้นใส่เส้นบุกลงไปลวกจนสุก ตักขึ้นสะเด็ดน้ำ เตรียมไว้     3. ใส่น้ำมันมะกอกลงกระทะ นำขึ้นตั้งไฟพอร้อน ใส่เส้นบุกลงผัด ตามด้วยผักลวก เต้าหู้ย่าง และน้ำสลัดงาซีอิ๊วญี่ปุ่น ผัดให้เข้ากัน ชิมรสตามชอบ โรยงาขาว ผัดให้เข้ากันอีกครั้ง ตักใส่จาน พร้อมเสิร์ฟ     + ดูวิธีทำเพิ่มเติมได้ที่ เส้นบุกผัดน้ำสลัดงาซีอิ๊วญี่ปุ่น เมนูลดความอ้วนแคลอรี่ต่ำ
+++++++++++++++++++


10. เส้นบุกผัดเห็ดหูหนูกระเทียมดอง      ภาพสวยชวนหิวมาก วันหยุดถ้ามีเวลาอยากให้ลองทำเมนูเส้นบุกผัดเห็ดหูหนูกระเทียมดอง สูตรจาก นิตยสารแม่บ้าน ใส่เส้นบุกผัดกับอกไก่ และเห็ดหูหนู ปรุงรสเค็มเล็กน้อย เติมความหวานกลมกล่อมจากกระเทียมดอง ส่วนผสม เส้นบุกผัดเห็ดหูหนูกระเทียมดอง     • เส้นบุก 250 กรัม     • น้ำมันรำข้าว 3 ช้อนโต๊ะ     • กระเทียมสับ 1/2 ช้อนโต๊ะ     • กระเทียมดองซอย 2 ช้อนโต๊ะ     • เนื้ออกไก่ลอกหนัง (หั่นชิ้นบาง) 50 กรัม     • เห็ดหูหนู (หั่นชิ้นเล็ก) 1/2 ถ้วยตวง     • กะหล่ำปลี (หั่นชิ้นเล็ก) 1/2 ถ้วยตวง     • ซอสปรุงรส 1/2 ช้อนโต๊ะ     • ซอสหอยนางรม 1/2 ช้อนโต๊ะ     • น้ำปลา 1/2 ช้อนโต๊ะ     • น้ำตาลทราย 1/2 ช้อนชา     • ไข่ไก่ 1 ฟอง     • มะเขือเทศ (หั่นเสี้ยว) 1/2 ลูก     • ต้นหอมซอย 2 ต้น     • น้ำเปล่าวิธีทำเส้นบุกผัดเห็ดหูหนูกระเทียมดอง     1. ต้มน้ำเปล่าพอเดือด ใส่เส้นบุกลงลวกสักครู่ ตักขึ้นพักไว้ให้สะเด็ดน้ำ     2. ตั้งกระทะใส่น้ำมันรำข้าว 2 ช้อนโต๊ะ ใส่กระเทียมลงผัดให้เหลืองหอม เติมกระเทียมดองและเนื้อไก่ ผัดเนื้อไก่พอสุก      3. ใส่เส้นบุกผัดให้เข้ากัน ลดเป็นไฟอ่อน ใส่เห็ดหูหนูกับกะหล่ำปลี เติมน้ำเปล่าเล็กน้อย ผัดให้เข้ากัน      4. ปรุงรสด้วยซอสปรุงรส ซอสหอยนางรม น้ำปลา และน้ำตาลทราย คลุกเคล้าให้เข้ากัน เสร็จแล้วจัดส่วนผสมเอาไว้ด้านหนึ่งของกระทะ     5. ใส่น้ำมันรำข้าวที่เหลือลงไป ตอกไข่ไก่ลงตรงช่องว่างในกระทะ รอจนไข่เริ่มสุก ตลบเส้นบุกมาทับไข่ ใส่มะเขือเทศ กับต้นหอม ผัดให้เข้ากัน ตักใส่จาน จัดเสิร์ฟ     + ดูวิธีทำเพิ่มเติมได้ที่ เส้นบุกผัดเห็ดหูหนูกระเทียมดอง เมนูลดความอ้วนอร่อยน่าลอง
+++++++++++++++++++


11. ผัดไทยเส้นฟักสปาเกตตี      ผัดไทยเส้นแป้งคงไม่เหมาะสำหรับคนกลัวอ้วน ลองมาทำผัดไทยไร้เส้นกันดีไหม ใช้เส้นฟักสปาเกตตีแทนเส้นเล็กที่คุ้นเคย ขอนำเสนอเมนูผัดไทยเส้นฟักสปาเกตตี สูตรจาก คุณ littlefilmz สมาชิกเว็บไซต์พันทิปดอทคอม ใส่เครื่องเคราผัดไทยผัดกับเส้นฟักทองสปาเกตตี มาพร้อมสูตรซอสผัดไทยหวานน้อย ใครจะปรุงรสเผ็ดก็อร่อยดีนะคะส่วนผสม ผัดไทยเส้นฟักสปาเกตตี     • น้ำมันมะพร้าว     • หอมแดง (หั่นแว่น)     • เต้าหู้หั่น     • ไชโป๊สับ     • กุ้งแห้ง     • เส้นฟักสปาเกตตีสุก     • ซอสผัดไทย     • ไข่ไก่     • ถั่วงอก      • ใบกุยช่ายหั่น      • ผักสด      • ถั่วลิสงคั่วบด     • มะนาวผ่าซีกส่วนผสม ซอสผัดไทย (แบบฉบับกลัวอ้วน)     • น้ำมะขามเปียก     • น้ำตาลมะพร้าว     • เกลือ (สูตรโซเดียมต่ำ)     • น้ำปลา (สูตรโซเดียมต่ำ)     • สตีเวีย (ไม่ใส่ก็ได้)     • ซอสพริกศรีราชาวิธีทำผัดไทยเส้นฟักสปาเกตตี     1. ทำซอสผัดไทย โดยตั้งกระทะใส่ส่วนผสมทุกอย่างลงไป คนจนเข้ากันและเคี่ยวให้งวดลงเล็กน้อย      2. ตั้งกระทะเทฟลอนใส่น้ำมันมะพร้าวนิดหน่อย ใส่หอมแดงลงไปผัดจนหอม ตามด้วยเต้าหู้ผัดต่อจนเริ่มเหลือง ใส่ไชโป๊และกุ้งแห้งผัดต่อสักนิด     3. ใส่เส้นฟักสปาเกตตีลงไป ค่อย ๆ เติมซอสผัดไทย เพราะว่าเส้นฟักไม่ได้ดูดน้ำเหมือนเส้นก๋วยเตี๋ยว ถ้าได้รสถูกใจใส่ไข่ไก่ลงไปคนให้แตกนิด ๆ พอไข่เริ่มสุกค่อยยีจะได้ไม่แฉะ ตามด้วยถั่วงอกและกุยช่าย พลิกกลับสักครั้ง หรือ 2 ครั้ง ปิดไฟ     4. จัดผัดไทยใส่จาน เสิร์ฟกับผักสดและถั่วลิสงคั่วบด ปรุงรสด้วยพริกป่นและมะนาว      + ดูวิธีทำเพิ่มเติมได้ที่ 3 เมนูจากฟักสปาเกตตี อาหารสุขภาพน้องใหม่อร่อยไม่อ้วน
+++++++++++++++++++


12. เต้าหู้สดกับกิมจิผัด (dubu kimchi)     สาวกอาหารเกาหลีต้องลองทำเมนูอาหารเย็นไม่อ้วนสูตรนี้เลยค่ะ ขอนำเสนอเมนูเต้าหู้สดกับกิมจิผัด หรือ ดูบูกิมจิ (dubu kimchi) สูตรจาก นิตยสารแม่บ้าน จับเต้าหู้ไปนึ่งจนร้อนแล้วราดกิมจิผัดกับเนื้อวัวลงไป แต่งหน้าด้วยต้นหอมญี่ปุ่นกับงาคั่วส่วนผสม เต้าหู้สดกับกิมจิผัด      • เต้าหู้สีขาวชนิดอ่อน (หั่นเต๋า) 300 กรัม     • กิมจิหั่นชิ้น 200 กรัม     • เนื้อวัวสไลซ์ 150 กรัม     • กระเทียมสับ 1 ช้อนโต๊ะ     • น้ำมันพืช 1 ช้อนโต๊ะ     • ซอสถั่วเหลืองญี่ปุ่น 1+1/2 ช้อนชา     • น้ำตาลทราย 1 ช้อนชา     • น้ำมันงา 2+1/2 ช้อนชา     • พริกป่นเกาหลี 1 ช้อนชา     • น้ำเปล่า 2 ช้อนโต๊ะ     • ต้นหอมญี่ปุ่นซอย 1 ช้อนโต๊ะ     • งาขาวคั่ว (สำหรับโรย)วิธีทำเต้าหู้สดกับกิมจิผัด     1. เรียงเต้าหู้ใส่ภาชนะ ยกขึ้นนึ่งบนน้ำเดือดประมาณ 5 นาทีหรือพอเต้าหู้ร้อน ยกลง พักไว้     2. ตั้งกระทะใส่น้ำมันพืชพอร้อน ใส่กระเทียมลงผัดพอเหลือง     3. ใส่เนื้อวัวลงผัดพอสุก ใส่กิมจิ ผัดพอเข้ากัน     4. ปรุงรสด้วยซอสถั่วเหลือง น้ำตาลทราย น้ำมันงา และพริกป่นเกาหลี เติมน้ำเปล่า ผัดต่อจนเข้ากันดี     5. เรียงเต้าหู้นึ่งใส่ภาชนะ ราดส่วนผสมกิมจิที่ผัดไว้ โรยต้นหอมญี่ปุ่นและงาขาวคั่ว จัดเสิร์ฟ     + ดูวิธีทำเพิ่มเติมได้ที่ เต้าหู้สดกับกิมจิผัด อิ่มอร่อยโปรตีนสูง ฉบับแม่บ้านเกาหลีมือใหม่
+++++++++++++++++++


13. ข้าวไรซ์เบอร์รีผัดปลานิล     ใครมีปลานิลเหลือ ๆ แบ่งออกมาทำอาหารมื้อเย็นไม่อ้วนกันดีกว่า ขอนำเสนอเมนูข้าวไรซ์เบอร์รีผัดปลานิล สูตรจาก นิตยสารแม่บ้าน จับปลานิลคลุกแป้งทอดกรอบแล้วค่อยเอามาผัดกับข้าวและผักหลากสีสัน แต่งจานด้วยผักสดสักหน่อยเพื่อความสวยงามส่วนผสม ข้าวไรซ์เบอร์รีผัดปลานิล     • ปลานิล (หั่นชิ้นสี่เหลี่ยมลูกเต๋า) 100 กรัม     • เกลือป่นหยาบ เล็กน้อย     • พริกไทยป่น เล็กน้อย     • แป้งทอดกรอบสำเร็จรูป     • น้ำมันพืช สำหรับทอด     • กระเทียมสับ 1 ช้อนชา     • น้ำมันมะกอก 1+1/2 ช้อนชา     • แครอท (หั่นเต๋า) 1 ช้อนโต๊ะ      • บรอกโคลี (หั่นเต๋า) 1 ช้อนโต๊ะ      • ฟักทอง (หั่นเต๋า) 1 ช้อนโต๊ะ     • ข้าวไรซ์เบอร์รีหุงสุก 3/4 ถ้วยตวง     • ซอสเห็ดหอม 2 ช้อนชา     • ซีอิ๊วขาว 1/2 ช้อนชา     • น้ำตาลทราย 1/4 ช้อนชา     • เมล็ดมะม่วงหิมพานต์ทอด 6-7 เม็ด     • เมล็ดทานตะวันอบกรอบ 1 ช้อนชา     • น้ำปลาผสมน้ำมะนาวและพริกขี้หนูวิธีทำข้าวไรซ์เบอร์รีผัดปลานิล     1. โรยเกลือป่นและพริกไทยป่นบนเนื้อปลานิลแล้วคลุกลงในแป้งทอดกรอบพอทั่ว ใส่ลงทอดในน้ำมันพืชใช้ไฟปานกลาง ทอดจนสุกเหลือง ตักขึ้นพักให้สะเด็ดน้ำมัน เตรียมไว้     2. เจียวกระเทียมกับน้ำมันมะกอกพอเหลืองหอม ใส่แครอท บรอกโคลี ฟักทอง และข้าวไรซ์เบอร์รีลงไปผัดเบา ๆ ให้เข้ากัน     3. ปรุงรสด้วยซอสเห็ดหอม ซีอิ๊วขาว น้ำตาลทราย เกลือป่นและพริกไทยป่น ผัดให้เข้ากัน     4. ใส่ปลาทอดลงไปตะล่อมเบา ๆ ให้เข้ากัน ตักใส่จานสำหรับเสิร์ฟ โรยเมล็ดมะม่วงหิมพานต์และเมล็ดทานตะวัน เสิร์ฟพร้อมน้ำปลาผสมน้ำมะนาวและพริกขี้หนู     + ดูวิธีทำเพิ่มเติมได้ที่ ข้าวไรซ์เบอร์รีผัดกับปลานิล อาหารจานเดียวจากธัญพืชเพื่อสุขภาพ
+++++++++++++++++++


14. ผักกาดขาวห่อหมู      ใครชอบกินผักเป็นทุนเดิมอยู่แล้วอยากให้ลองทำเมนูผักกาดขาวห่อหมู สูตรจาก คุณ maekwansri สมาชิกเว็บไซต์พันทิปดอทคอม (#maekwansri) อีกสูตรอาหารมื้อเย็นไม่อ้วน จับผักกาดขาวไปลวกแล้วห่อหมูสับหมัก เสร็จแล้วเอาไปนึ่งจนสุก กินกับน้ำจิ้มตามชอบส่วนผสม ผักกาดขาวห่อหมู     • กระเทียม     • พริกไทย     • เนื้อสะโพกไก่ หรือเนื้อหมู      • ซีอิ๊วขาว     • น้ำมันหอย     • น้ำตาลทราย (เล็กน้อย)     • ผักกาดขาว     • น้ำเปล่า (สำหรับลวก)     • น้ำเย็น (สำหรับแช่ผักกาดขาว)วิธีทำผักกาดขาวห่อหมู     1. โขลกกระเทียมกับพริกไทยให้ละเอียด พักไว้     2. สับหมูให้ละเอียด หมักด้วยกระเทียม พริกไทย ซีอิ๊วขาว น้ำมันหอย และน้ำตาลทรายเล็กน้อย พักทิ้งไว้อย่างน้อย 30 นาที หรือหมักทิ้งไว้ทั้งคืน     3. ลวกใบผักกาดขาวในน้ำเดือดแล้วแช่ในน้ำเย็นจัด ทิ้งไว้ให้สะเด็ดน้ำ ตัดก้านทิ้งเอาแต่ส่วนใบ     4. นำหมูสับมาวางลงบนใบผักกาดขาวแล้วห่อให้สวยงาม     5. นำไปวางในชุดนึ่งแล้วนึ่งในน้ำเดือดประมาณ 5 นาที หรือจนสุก กินเปล่า ๆ ก็อร่อย หรือเสิร์ฟพร้อมน้ำจิ้มซีฟู้ดหรือน้ำจิ้มสุกี้     + ดูวิธีทำเพิ่มเติมได้ที่ ผักกาดขาวห่อหมู เมนูผักแนวใหม่ กินแล้วไม่อ้วน
+++++++++++++++++++


15. ข้าวกล้องกับพริกหนุ่มผัดกุ้ง      เติมความแซ่บให้กับอาหารมื้อเย็นด้วยการทำเมนูพริกหนุ่มผัดกุ้ง สูตรจาก คุณ isweet สมาชิกเว็บไซต์พันทิปดอทคอม จับกุ้งผัดกับพริกหนุ่ม ปรุงรสด้วยซีอิ๊วขาว กินกับข้าวกล้องและผลไม้สดส่วนผสม พริกหนุ่มผัดกุ้ง     • กระเทียมสับ     • น้ำมันพืช เล็กน้อย     • พริกหนุ่ม (หั่นเฉียง)     • ซีอิ๊วขาว     • น้ำมันมะกอก     • กุ้งขาว (แกะเปลือก)     • ข้าวกล้องหุงสุก     • ผลไม้สดตามชอบวิธีทำพริกหนุ่มผัดกุ้ง     1. ตั้งกระทะ ใส่น้ำมันแค่พอเคลือบกระทะ ใส่กระเทียมสับเล็กน้อยลงผัดพอหอม     
 2. ใส่พริกหนุ่มลงไปผัดก่อนแล้วตามด้วยกุ้ง (เพราะกุ้งสุกเร็วกว่า) 
ปรุงรสด้วยซีอิ๊วขาวเล็กน้อย พอกุ้งสุกปิดไฟ 
เสิร์ฟพร้อมข้าวกล้องและผลไม้ตามชอบ     + ดูวิธีทำเพิ่มเติมได้ที่ 18 สูตรอาหารคลีนทำง่าย ภาพสวย น่ากิน ได้สุขภาพ
+++++++++++++++++++


16. ซาลาเปาผักไส้หมูไก่     แอบกลืนน้ำลายพอเห็นภาพเมนูซาลาเปาผักไส้หมูไก่ สูตรจาก คุณ bangbuatong60d จับผักกาดขาวไปลวกแล้วโปะเนื้อหมูกับเนื้อไก่สลับชั้นกัน พอนึ่งจนสุกก็กินกันได้เลยจ้า ส่วนผสม ซาลาเปาผักไส้หมูไก่     • ผักกาดขาว     • เนื้อหมู     • เนื้อไก่     • เครื่องปรุงรสวิธีทำซาลาเปาผักไส้หมูไก่     1. นำผักกาดขาวมาแกะเป็นใบ ๆ แล้วนำไปลวก เตรียมไว้     2. นำเนื้อหมูและเนื้อไก่มาสับแล้วปรุงรส เตรียมไว้    
 3. วางผักกาดขาวรองที่ก้นถ้วย 
จากนั้นนำเนื้อหมูสับและเนื้อไก่สับมาโปะเป็นชั้น ๆ สลับกับผัก 
จากนั้นนำไปนึ่งจนผักสุก แล้วคว่ำถ้วยลงบนจาน พร้อมเสิร์ฟ     + ดูวิธีทำเพิ่มเติมได้ที่ ซาลาเปาผักไส้หมูไก่ เมนูสุขภาพง่าย ๆ เหมาะกับทุกวัย
+++++++++++++++++++


17. ข้าวผัดธัญพืชกับไข่ดาวในพริกหยวก     ใครอยากทำเมนูอาหารเย็นไม่อ้วนแบบจานเดียว ขอนำเสนอเมนูข้าวผัดธัญพืชกับไข่ดาวในพริกหยวก สูตรจาก เฟซบุ๊ก homemade clean food จับข้าวกล้องผัดธัญพืช กินกับไข่ดาวทอดในพริกหยวก รับรองอร่อยจนคำสุดท้ายส่วนผสม ข้าวผัดธัญพืช     • ข้าวกล้อง 1 ถ้วย     • ธัญพืชตามชอบ      • น้ำมันมะกอก 1 ช้อนชา     • เนื้อไก่     • ซีอิ๊วขาว 1 ช้อนชาส่วนผสม ไข่ดาวในพริกหยวก     • ไข่ไก่     • พริกหยวกวิธีทำข้าวผัดธัญพืชกับไข่ดาวในพริกหยวก     1. ตั้งกระทะใส่น้ำมันมะกอก ใส่กระเทียมกับไก่ลงไปผัด ตามด้วยธัญพืช ปรุงด้วยซีอิ๊วขาว ผัดให้เข้ากัน ตักใส่จาน     2. ทอดไข่ดาวในพริกหยวกจนสุก เสิร์ฟคู่กับข้าวผัด     + ดูวิธีทำเพิ่มเติมได้ที่ 13 อาหารคลีนแบบไทย ๆ เมนูสุขภาพในแบบรสชาติที่คุ้นเคย
+++++++++++++++++++


18. พาสต้าโฮลวีทผัดกระเทียม     เย็นนี้มาทำอาหารฝรั่งกันดีไหม ขอแนะนำเมนูพาสต้าโฮลวีทผัดกระเทียม สูตรจาก นิตยสารชีวจิต สูตรนี้ใส่กุ้งผัดกับเส้นพาสต้า ใส่เห็ดลงไปหน่อย เตรียมซู้ดเส้นเข้าปากกันเลยส่วนผสม พาสต้าโฮลวีทผัดกระเทียม     • เส้นพาสต้าโฮลวีทต้มสุก (เส้นพาสต้าแห้ง 2 ขีด) 2 ถ้วย     • กระเทียมสับละเอียด 1/2 ถ้วย     • น้ำมันมะกอก 2 ช้อนโต๊ะ     • เห็ดออรินจิหั่นชิ้นพอดีคำ 1 ถ้วย     • เกลือป่น 1/2 ช้อนชา     • พาร์สลีย์สับละเอียด 1/4 ถ้วยตวง     • กุ้งแกะเปลือกผ่าหลังดึงเส้นดำออก (ปริมาณตามชอบ)วิธีทำพาสต้าโฮลวีทผัดกระเทียม     1. เทน้ำมันมะกอกลงในกระทะ ใส่กุ้งลงผัดพอสุก ตักขึ้นพักไว้     2. ใช้น้ำมันที่เหลือในกระทะ ใส่กระเทียมลงไปเจียวให้เหลืองหอม ใส่เห็ดลงผัดให้สุก     3. ใส่เส้นพาสต้าลงไปผัดโดยใช้ไฟปานกลาง ปรุงรสด้วยเกลือกับพริกไทย คลุกเคล้าให้เข้ากัน     4. ใส่พาร์สลีย์และกุ้งลงไป คนให้เข้ากัน ตักขึ้นใส่จาน พร้อมเสิร์ฟเทคนิค     1. ต้มเส้นพาสต้าโฮลวีทโดยใส่น้ำมันมะกอก และเกลือลงไปในน้ำเดือดด้วยจะทำให้เส้นไม่ติดกันและมีรสชาติอร่อยขึ้น     2. สามารถใช้เนื้อปลาหรือปลาหมึกแทนเนื้อกุ้งได้     + ดูวิธีทำเพิ่มเติมได้ที่ สปาเกตตีผัดกระเทียม อาหารเมดิเตอร์เรเนียนเพื่อสุขภาพหัวใจ
+++++++++++++++++++


19. เยลลี่ปลา     ใครชอบกินปลากะพงลองแบ่งออกมาทำเมนูเยลลี่ปลา สูตรจาก นิตยสารแม่บ้าน เนื้อเยลลี่ทำจากน้ำซุปเอาไปแช่เย็นจนเซตตัว แถมข้างในเยลลี่ยังมีเนื้อปลาและแครอท อยากรู้ว่าเด็ดแค่ไหนเข้าครัวเลยค่ะส่วนผสม เยลลี่ปลา     • เนื้อปลากะพงหั่นชิ้นลวกสุก 100 กรัม     • แครอทหั่นเต๋า 1/2 ถ้วยตวง     • ใบเซเลอรี่เด็ดเป็นใบ ๆ 1/2 ถ้วยตวง     • ก้านเซเลอรี่ซอย 1/4 ถ้วยตวงส่วนผสม น้ำสต๊อกปลา     • หัวและก้างปลากะพงตัวใหญ่ 300 กรัม     • น้ำเปล่า 5 ถ้วยตวง     • แครอทหั่นชิ้น 50 กรัม     • พริกไทยดำเม็ด (ทุบพอแตก) 1 ช้อนชา     • ใบกระวาน 3 ใบ     • หอมหัวใหญ่ 1/2 หัว     • เซเลอรี่ 50 กรัม     • เกลือป่นละเอียด 1/2 ช้อนชาวิธีทำเยลลี่ปลา    
 1. ทำน้ำสต๊อกปลา โดยล้างหัว และก้างปลากะพงให้สะอาดใส่ในหม้อ (เคล็ดลับ
 : การต้มน้ำสต๊อกปลาควรเลือกใช้หัวและก้างปลาตัวใหญ่ 
เพราะเวลาต้มจะได้ไม่เละ) เติมน้ำเปล่า ใส่แครอท พริกไทยดำ ใบกระวาน 
หอมหัวใหญ่ และเซเลอรี่ ปรุงรสด้วยเกลือป่น ยกขึ้นตั้งไฟปานกลาง 
พอเดือดช้อนฟองทิ้ง เบาไฟอ่อน เคี่ยวประมาณ 30 นาที ยกลงกรองพักไว้ให้เย็น    
 2. ทำเยลลี่ปลา โดยจัดเนื้อปลากะพง แครอท ใบและก้านเซเลอรี่ ใส่ถ้วย 
เทน้ำสต๊อกปลาใส่ให้เต็ม นำเข้าแช่ในตู้เย็นจนเซตตัว นำออกจากถ้วย 
จัดเสิร์ฟแบบเย็น ๆ     + ดูวิธีทำเพิ่มเติมได้ที่ เยลลี่ปลา เมนูคอลลาเจนเติมเต็มความงามแบบธรรมชาติ
+++++++++++++++++++


20. ลาบปลากระป๋องผักสด    
 จากที่เคยทำเมนูยำปลากระป๋องลองเปลี่ยนมาทำเมนูลาบปลากระป๋องดีไหม 
จับเนื้อปลาหั่นพอดีคำ ปรุงรสด้วยเครื่องลาบ เติมน้ำยำไปหน่อย รสแซ่บโดนใจส่วนผสม ลาบปลากระป๋อง     • ปลากระป๋อง     • น้ำมะนาว     • น้ำปลา     • พริกป่น     • ข้าวคั่ว     • หอมแดงซอย     • ผักเคียง ตามชอบวิธีทำลาบปลากระป๋อง     1. หั่นเนื้อปลาเป็นชิ้นพอคำ      2. ใส่น้ำมะนาว น้ำปลา พริกป่น และข้าวคั่วลงในชามผสม ตามด้วยหอมแดงซอยลงไปคนให้เข้ากัน       3. ใส่เนื้อปลาลงไปในน้ำยำแล้วคลุกให้เข้ากัน ตักลาบปลากระป๋องจัดเรียงเป็นคำ ๆ เสิร์ฟพร้อมกับผักเคียง     + ดูวิธีทำเพิ่มเติมได้ที่ ลาบปลากระป๋อง เมนูกับข้าวสิ้นเดือนง่าย ๆ ลดความอ้วนได้    
 ใครอยากกินอาหารมื้อเย็นไม่อ้วนต้องลองทำตามสูตรด้านบนเลยค่ะ 
มีทั้งเมนูเส้นบุก ข้าวผัด ผัดไทย และเมนูอาหารเย็นเพื่อสุขภาพอื่น ๆ 
อีกเพียบ เริ่มทำมื้อแรกเย็นนี้กันเลยนะคะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






20 สูตรอาหารมื้อเย็นไม่อ้วน แคลอรีเบาอิ่มอร่อยไม่ทำร้ายสุขภาพ





อัปเดตล่าสุด 4 กรกฎาคม 2561 เวลา 15:59:16
 359,850 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































