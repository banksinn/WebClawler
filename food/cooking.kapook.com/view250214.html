




สูตรครัวซองต์ เมนูสร้างอาชีพ สูตรขนมหอมกรุ่น พร้อมเทคนิคแป้งครัวซองต์เป็นชั้น


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เบเกอรี่












7 สูตรครัวซองต์ กรอบอร่อยหอมเนยทำกินทำขายได้





11,076อ่าน














0












          รวมสูตรครัวซองต์ เมนูสร้างอาชีพ กรอบนุ่มหอมเนย มาพร้อมวิธีทำแป้งเป็นชั้น จะกินเปล่า ๆ หรือเติมไส้อื่นก็ตามชอบไปเลย 




            เอาใจคนเลิฟครัวซองต์ สูตรขนมหน้าตาเป็นเอกลักษณ์ แม้ขั้นตอนจะดูยุ่งยาก แต่ถ้าใครชอบลองมาทำกันเลย กระปุกดอทคอมขอนำเสนอวิธีทำครัวซองต์ เช่น ครัวซองต์เนย ครัวซองต์อัลมอนด์ ครัวซองต์ช็อกโกแลต และยังมีขนมลูกผสมอย่างครอฟเฟิลและโครนัทอีก จับคู่กับกาแฟยามบ่ายกันเลยจ้า
1. ครัวซองต์เนยสด 



ภาพจาก ครัวป้ามารายห์




          เริ่มกันที่ครัวซองต์เนยสด สูตรจาก ครัวป้ามารายห์ มาพร้อมวิธีทำแป้งโฮมเมดและวิธีขึ้นรูปแป้งครัวซองต์ จะทำชิ้นเล็กหรือใหญ่ก็ตามชอบ แต่งด้วยไอซิ่งเพิ่มความสวยก็ได้จ้า

ส่วนผสม แป้งครัวซองต์เนยสด หรือโดว์ครัวซองต์


แป้งขนมปัง หรือแป้งสาลีอเนกประสงค์ 600 กรัม
เกลือ 1 ช้อนชา
น้ำตาลทราย 80 กรัม
ยีสต์ 11 กรัม
น้ำเย็น 155 กรัม
นมเย็น 150 กรัม
เนยจืด (อุณหภูมิห้อง) 80 กรัม (ใส่ตอนตีแป้ง)
เนยเพสตรี้มาร์การีน 325 กรัม

	หมายเหตุ : ถ้าไม่มีเครื่องตีก็สามารถนวดแป้งด้วยมือได้ นวดแป้งแค่พอเข้ากัน สามารถเพิ่มสารเสริมคุณภาพในแป้งได้ประมาณ 1 ช้อนชา (ร่อนพร้อมกับแป้งเลยก็ได้)


วิธีทำแป้งครัวซองต์เนยสด


ใส่ส่วนผสมที่เป็นของแห้งลงไปในโถผสม ได้แก่ แป้งขนมปังหรือแป้งสาลีอเนกประสงค์ (ถ้าใส่สารเสริมคุณภาพสามารถร่อนรวมกับแป้งได้เลย) เกลือป่น น้ำตาลทราย และยีสต์ ตีด้วยความเร็วต่ำจนเข้ากัน จากนั้นเติมน้ำเย็น นม และกลิ่นวานิลลา ลงไปในโถผสม ตีจนแป้งจับตัวกันแล้วใส่เนยลงไป ตีให้พอเข้ากันประมาณ 3-5 นาที พอแค่แป้งไม่ติดโถตี ไม่ต้องตีให้เนียนมาก
รวบแป้งแล้วกดหรือรีดให้เป็นแผ่น คลุมด้วยพลาสติกถนอมอาหาร แช่ช่องแช่แข็งในตู้เย็นไว้ประมาณ 1-2 ชั่วโมงก็ได้
เอาแป้งออกมารีดเป็นแผ่นสี่เหลี่ยมขนาด 9x10 นิ้ว เวลารีดคอยยกแป้งขึ้นมาบ้าง เพราะเวลารีดนาน ๆ จะทำให้แป้งติดโต๊ะหรือเขียง เกิดสุญญากาศ ทำให้รีดไม่ไป ทุกครั้งก่อนพับแป้งให้ปัดแป้งนวลออกให้หมด
นำเนยเพสตรี้ขนาด 5x8 นิ้ว รีดให้หนาประมาณเกือบ ๆ 1 เซนติเมตร นำมาวางบนแป้งแล้วเอาแป้งห่อปิดเนย กดริมแป้งให้มิด
รีดให้เป็นแผ่นขนาดประมาณ 9x15 นิ้ว ค่อย ๆ เอาไม้กดแป้งบางลงบ้าง เวลารีดจะได้ง่าย ๆ พับครั้งที่ 1 พับ 3 ทบ พักแป้งไว้ในตู้เย็นเพื่อให้แป้งคลายตัวสัก 10-15 นาที จะได้รีดง่ายขึ้น
พับครั้งที่ 2 พับ 3 ทบ คลุมด้วยพลาสติกถนอมอาหาร แล้วพักแป้งไว้ในช่องแช่แข็งในตู้เย็น 30 นาที
พับครั้งที่ 3 พับ 3 ทบ หลังจากพับแป้งเสร็จแล้วคลุมด้วยพลาสติกถนอมอาหาร แล้วนำไปแช่ช่องแข็งในตู้เย็นทั้งคืน ก่อนนำมาใช้แนะนำให้เอาออกจากช่องแช่แข็งในตู้เย็น แล้วแช่ในช่องธรรมดา เพื่อให้แป้งนิ่มลงจะได้รีดได้ง่าย


วิธีทำครัวซองต์


รีดแป้งให้ได้หนาประมาณ 3-4 มิลลิเมตร กว้าง 20 เซนติเมตร ความยาวก็แล้วแต่ปริมาณแป้ง รีดได้ความยาวประมาณ 20x40 เซนติเมตร จะได้ครัวซองต์ตัวใหญ่ ตัดให้เป็นสามเหลี่ยมฐานกว้าง 10 เซนติเมตร ยาวประมาณ 20 เซนติเมตร แต่ถ้าขนาดทั่วไป สัก 7.5x15 เซนติเมตร ฐานจะสั้นกว่าความยาวครึ่งหนึ่ง (พอตัดเสร็จนำไปแช่ตู้เย็นสัก 10-15 นาที)
กรีดเส้นตรงกลางเข้ามาสัก 1/2-1 นิ้ว จากนั้นม้วนครัวซองต์ให้แน่น
วางในพิมพ์ที่เตรียมไว้ หลังจากนั้นพักให้ครัวซองต์ขึ้นฟูประมาณ 1.5-2 เท่า ใช้เวลาประมาณ 30 นาที - 1 ชั่วโมง พอขึ้นฟูแล้วก็ทาหน้าด้วยไข่
นำเข้าเตาอบที่อุณหภูมิ 190-200 องศาเซลเซียส ใช้ไฟบน-ล่างแค่ 10 นาทีแรก จากนั้นปรับไฟลดลงเหลือ 170-180 องศาเซลเซียส อบต่ออีก 15-20 นาที จัดเสิร์ฟ



ดูวิธีทำ ครัวซองต์เนยสด เพิ่มเติมคลิก

2. ครัวซองต์เนยสด 



ภาพจาก คุณหมาบ้าผ่าไฮเวย์นรก




            มาต่อกันที่อีกวิธีทำครัวซองต์เนยสด สูตรจาก คุณหมาบ้าผ่าไฮเวย์นรก ใส่เนยลงไปบนชั้นแป้งเพิ่มความฉ่ำ มาพร้อมวิธีขึ้นรูปแป้งครัวซองต์
ส่วนผสม ครัวซองต์


แป้งขนมปัง 500 กรัม    
นมผง 100 กรัม
น้ำตาลทราย 40 กรัม
ยีสต์ 10 กรัม
เกลือ 7 กรัม
สารเสริมคุณภาพ (bread improver) 5 กรัม (ไม่ต้องใส่ก็ได้)
น้ำเย็น 275 มิลลิลิตร
เนยสดชนิดจืด 250 กรัม 


วิธีทำครัวซองต์


ใส่แป้งขนมปัง นมผง น้ำตาลทราย ยีสต์ เกลือ และสารเสริมคุณภาพ ลงในอ่างผสม จากนั้นใช้พายยางหรือมือคนให้ส่วนผสมทั้งหมดเข้ากันแล้วเติมน้ำเย็นลงไป จากนั้นให้นวดแป้งไปสักพักจนส่วนผสมทั้งหมดละลายเข้ากันดี เมื่อแป้งโดว์ได้ที่แล้วให้นำไปรีดเป็นแผ่นสี่เหลี่ยมผืนผ้า แล้วนำไปแช่ในช่องแช่แข็งของตู้เย็นทันที (ไม่ต้องพักแป้ง) แช่จนกว่าแป้งจะเย็นจัดทั่วทั้งผืน 
ระหว่างที่รอให้แป้งคลายตัวให้นำเนยที่แช่เย็นเตรียมไว้ออกมาทุบให้แบนเป็นก้อนสี่เหลี่ยมผืนผ้า ให้มีขนาดเล็กกว่าแป้งที่จะนำมาห่อ 
เมื่อแป้งคลายตัวดีแล้ว (ไม่นิ่มและไม่แข็งจนเกินไป สามารถนำมารีดเป็นแผ่นได้ และที่สำคัญคือแป้งต้องเย็น) ให้นำเนยมาวางทับบนแป้ง 
พับแป้งทีละข้าง เริ่มจากด้านซ้าย โดยให้ขอบแป้งแต่ละข้างนั้นมาบรรจบกันตรงกึ่งกลางพอดี แล้วจึงรีดแป้งทางยาว (รีดขึ้นบนและลงล่าง) ให้มีขนาดตามที่เราต้องการ (ส่วนขนาดให้ลองกะประมาณดูว่าสามารถที่จะนำมาพับเป็น 3 ส่วนได้หรือเปล่า)
เมื่อรีดแป้งได้ที่แล้วให้หมุนแป้งจากแนวตั้งให้กลับมาอยู่ในแนวนอน จากนั้นให้เริ่มพับแป้งจากด้านซ้าย โดยให้ขอบแป้งมาอยู่กึ่งกลาง แล้วพับแป้งจากด้านขวาให้มาบรรจบพอดีกับขอบแป้งด้านซ้าย 
เมื่อพับ 3 ทบครั้งที่ 2 เสร็จแล้วให้นำแป้งไปแช่เย็นประมาณ 30 นาที
เมื่อพักแป้งจนได้ที่ให้นำแป้งออกมารีดเป็นแนวยาว โดยเริ่มจากรีดแป้งด้านกว้างให้ขยายออกเล็กน้อย (คือรีดขึ้นด้านบนและรีดลงด้านล่าง) จากนั้นรีดแป้งตามแนวยาว (คือรีดแป้งออกไปทางด้านซ้ายและด้านขวา) โดยกะประมาณว่าให้มีขนาดพอที่จะพับเป็น 3 ส่วนได้
พับแป้งเป็น 3 ทบ โดยพับแป้งจากด้านซ้ายมือให้ขอบแป้งมาอยู่กึ่งกลาง แล้วจึงพับแป้งด้านขวาให้มาบรรจบพอดีกับขอบแป้งด้านซ้าย เมื่อเสร็จจากการพับ 3 ทบครั้งสุดท้ายแล้วให้นำแป้งไปแช่ไว้ในตู้เย็นทิ้งไว้ 1 คืน  


วิธีขึ้นรูปครัวซองต์


วันต่อมาก็นำออกมารีดให้เป็นแผ่นบาง หนาประมาณ 3 มิลลิเมตร ส่วนขนาดของครัวซองต์โดยปกติแล้วจะมีความยาวมากเป็น 2 เท่าของความกว้างหรือฐาน ยกตัวอย่างเช่น ถ้าเราวัดขนาดความสูงของครัวซองต์เท่ากับ 6 นิ้ว ความกว้างหรือฐานก็จะอยู่ที่ประมาณ 3 นิ้ว เป็นต้น
ส่วนวิธีขึ้นรูปครัวซองต์ให้ใช้ฝ่ามือข้างหนึ่งกดที่ฐานเอาไว้ ส่วนมือข้างที่เหลือให้ดึงแป้งด้านยาวออกไป จากนั้นให้ยืดมุมแป้งด้านล่างทั้ง 2 ข้างออกเล็กน้อย แล้วใช้ปลายนิ้วทั้ง 2 ข้างม้วนแป้งขึ้นไปจนสุด โดยให้ปลายยอดแหลมทับอยู่ด้านล่าง นำครัวซองต์ไปเรียงใส่ถาด พักให้แป้งขึ้นจนได้ที่ 
ทาไข่แล้วนำไปอบที่อุณหภูมิ 180 องศาเซลเซียส ใช้เวลาประมาณ 20 นาที โดยเมื่อครบ 10 นาทีแรก ให้กลับถาดครั้งหนึ่ง และอบต่ออีกประมาณ 10 นาที หรือจนกว่าสีจะสุกเหลืองทั่ว



ดูวิธีทำ ครัวซองต์เนยสด เพิ่มเติมคลิก

3. ครัวซองต์อัลมอนด์








          เอาใจคนไม่มีเวลาหรืออยากได้ความสะดวกกับวิธีทำครัวซองต์อัลมอนด์ด้วยแป้งเพสตรี้สำเร็จรูป มาพร้อมวิธีทำครีมอัลมอนด์หวานหอม

ส่วนผสม ครัวซองต์อัลมอนด์


แป้งครัวซองต์สำเร็จรูป (น้ำหนัก 490 กรัม) 2 แผ่น
เนยละลาย 3 ช้อนโต๊ะ
น้ำตาลทรายป่น 1/4 ถ้วย
ไข่ไก่ 1 ฟอง
กลิ่นวานิลลา 1 ช้อนชา
กลิ่นอัลมอนด์ 1/4 ช้อนชา
แป้งอัลมอนด์ 1/2 ถ้วย
แป้งสาลีอเนกประสงค์ 1 ช้อนโต๊ะ
อัลมอนด์สไลซ์
น้ำตาลไอซิ่ง


ส่วนผสม สำหรับทาหน้า


ไข่ไก่ 1 ฟอง
น้ำเปล่า 1 ช้อนชา


วิธีทำครัวซองต์อัลมอนด์


เปิดเตาอบที่อุณหภูมิ 400 องศาฟาเรนไฮต์ และปูกระดาษรองอบขนาด 13x18 นิ้ว ที่ถาดรองอบ เตรียมไว้
ทำส่วนผสมครีมอัลมอนด์ โดยคนผสมเนยกับน้ำตาลจนเข้ากัน ใส่ไข่กับกลิ่นวานิลลาและกลิ่นอัลมอนด์ คนผสมจนเข้ากัน ใส่แป้งลงไป นวดผสมจนเนียนเข้ากัน 
ทำส่วนผสมสำหรับทาหน้า โดยตีผสมไข่กับน้ำเปล่า เตรียมไว้
ตัดแป้งครัวซองต์ที่ยังเย็นอยู่เป็นแนวยาว จำนวน 3 แผ่น แล้วตัดแบ่งแต่ละแผ่นเป็นรูปสามเหลี่ยม นำออกมาวางเรียงให้สวยงาม กรีดเส้นตรงกลางเข้ามาสักเล็กน้อย ประมาณ 1/2 นิ้ว ทาครีมอัลมอนด์ลงไปบนแป้งด้านบน จากนั้นม้วนครัวซองต์ให้แน่น แล้วเอาไปวางบนถาดอบที่เตรียมไว้ ทาด้านบนด้วยไข่ไก่ 
นำไปอบประมาณ 15 นาที พอครบเวลาเอาออกมาทาหน้าด้วยครีมคัสตาร์ดบาง ๆ แล้วโรยอัลมอนด์สไลซ์ และนำไปอบต่ออีก 5-7 นาที จนสีเหลืองทอง นำออกมาพักไว้ให้คลายร้อนประมาณ 10 นาที แต่งด้วยไอซิ่ง จัดเสิร์ฟ


4. ครัวซองต์ช็อกโกแลต








            ถ้าเบื่อครัวซองต์เนยสดลองมาทำครัวซองต์แบบมีไส้กันบ้าง ขอยกตัวอย่างครัวซองต์ช็อกโกแลต ใช้แป้งเพสตรี้สำเร็จรูปพร้อมสอดไส้ช็อกโกแลตแน่น ๆ
ส่วนผสม ครัวซองต์ช็อกโกแลต


ไข่ไก่ 1 ฟอง
น้ำเปล่า 1 ช้อนโต๊ะ
แป้งครัวซองต์สำเร็จรูป 1 แผ่น 
ช็อกโกแลตชิพ หรือช็อกโกแลตสับ 2/3 ถ้วย


วิธีทำครัวซองต์ช็อกโกแลต


เปิดเตาอบที่อุณหภูมิ 350 องศาฟาเรนไฮต์ หรือ 177 องศาเซลเซียส และปูกระดาษรองอบที่ถาดอบ เตรียมไว้
ทำส่วนผสมสำหรับทาหน้า โดยตีผสมไข่กับน้ำเปล่า เตรียมไว้
คลึงแป้งครัวซองต์เป็นแผ่นบางให้ได้ขนาด 16x16 นิ้ว ตัดแบ่งเป็น 8 แผ่น แล้วค่อยตัดเป็นชิ้นสามเหลี่ยมขนาดเท่ากัน จะได้ทั้งหมด 16 ชิ้น 
ใส่ช็อกโกแลตชิพลงไปตรงกลางแล้วม้วนแป้งให้แน่น ทาหน้าด้วยไข่ นำไปอบประมาณ 20-25 นาที พักให้คลายร้อน จัดเสิร์ฟ


5. ครอฟเฟิล (ครัวซองต์+วาฟเฟิล)








           ถ้าเบื่อครัวซองต์หน้าตาทั่วไป นี่เลยครอฟเฟิล จับแป้งครัวซองต์อบในเตาวาฟเฟิล ช่วยทำให้สะดวกขึ้นเยอะเลย สามารถจุ่มซอสได้ตามชอบด้วย
ส่วนผสม ครอฟเฟิล


แป้งครัวซองต์สำเร็จรูป (ชิ้นเล็ก) 4 ชิ้น
สเปรย์น้ำมันปรุงอาหาร หรือเนยสด
เตาวาฟเฟิล


วิธีทำครอฟเฟิล


ถ้าใช้แป้งครัวซองต์สำเร็จรูปแบบแช่แข็ง ควรละลายน้ำแข็งให้เรียบร้อย จนได้เนื้อแป้งที่อ่อนนุ่ม 
อุ่นเตาทำวาฟเฟิลไว้ที่ระดับ 2-3 (ประมาณ 10-15 นาที) ขึ้นอยู่กับว่าต้องการความกรอบนอกนุ่มในแค่ไหน 
ใส่แป้งครัวซองต์ลงในเตาทำวาฟเฟิล ปิดฝา กดให้แน่น รอประมาณ 3-5 นาที หรือจนกว่าจะสุกและได้ความกรอบที่ต้องการ จากนั้นนำออกจากเตาได้เลย 
ท็อปหน้าด้วยไอศกรีม ผลไม้สด วิปครีม หรือไซรัป ได้ตามชอบ



ดูวิธีทำ ครอฟเฟิล เพิ่มเติมคลิก

6. โครนัท (ครัวซองต์+โดนัท)



ภาพจาก คุณ chon ch




            ถ้าหากใครมีพิมพ์กดโดนัท หรืออยากทำขนมแปลงร่างจากแป้งครัวซองต์ง่าย ๆ แนะนำโครนัท สูตรจาก คุณ chon ch จับแป้งครัวซองต์ทำเป็นรูปโดนัท แต่งหน้าตาเพิ่มความฟรุ้งฟริ้งได้อีก
ส่วนผสม โครนัท


ยีสต์ 2+1/4 ช้อนชา
น้ำอุณหภูมิห้อง 1/2 ถ้วยตวง
เกลือป่น 1 ช้อนชา
น้ำตาลทราย 2 ช้อนโต๊ะ 
นมสด 1/2 ถ้วยตวง
เนยละลาย 2 ช้อนโต๊ะ
กลิ่นวานิลลา 1 ช้อนชา
ไข่ไก่ 1 ฟอง
ผงจันทน์เทศ 1/8 ช้อนชา
แป้งสาลีอเนกประสงค์ 450 กรัม
เนยสดอุณหภูมิห้อง 180 กรัม


ส่วนผสม ไอซิ่งสำหรับแต่ง


นม 
น้ำตาลไอซิ่ง 
กลิ่นวานิลลา


วิธีทำขนมโครนัท


ผสมยีสต์กับน้ำอุ่นเข้าด้วยกัน คนผสมให้ยีสต์ละลาย พักทิ้งไว้ 5 นาที นำส่วนของยีสต์ไปใส่ในโถผสม หรือใครจะนำยีสต์ไปผสมในโถผสมเลยก็ได้ จากนั้นใส่ส่วนผสมที่เหลือทั้งหมดลงไป ยกเว้นแป้งและเนย คนให้เข้ากันดี
ใส่แป้งลงไป จากนั้นเปิดเครื่องเป็นความเร็วต่ำ นวดให้ส่วนผสมเข้ากันดี นวดจนโดว์ไม่ติดโถ จากนั้นนำออกมานวดด้วยมือสัก 2 นาที แล้วห่อโดว์ด้วยพลาสติกห่ออาหาร นำไปแช่ตู้เย็นนาน 30 นาที พอครบเวลารีดโดว์ให้เป็นสี่เหลี่ยมผืนผ้า รีดให้แบนที่สุด
นำส่วนผสมเนยมาทาโดว์ โดยแบ่งโดว์เป็น 3 ส่วน ทาเนยเฉพาะตรงกลาง พับโดว์มาทับตรงกลางที่ทาเนยไว้ จากนั้นทาเนยทับโดว์ที่เราพับเมื่อครู่ แล้วพับโดว์ส่วนที่ 3 จากนั้นห่อทับโดว์อีกครั้งด้วยพลาสติกห่ออาหาร แล้วนำไปแช่ตู้เย็นนาน 3 นาที
เมื่อครบ 30 นาที นำโดว์มารีดอีกที แบ่งโดว์เป็น 3 ส่วนอีกครั้ง จากนั้นก็พับโดว์อีกครั้ง นำโดว์ไปแช่ตู้เย็นอีกรอบ ประมาณ 2 ชั่วโมง พอครบเวลาให้รีดโดว์แล้วกดเป็นโดนัท พักไว้ 20 นาที
ตั้งนำมันให้ร้อนใช้ไฟกลาง นำโครนัทไปทอดข้างละ 2 นาที พักไว้ให้เย็น หรือจะกินตอนร้อน ๆ ก็อร่อย
ทำไอซิ่งราดหน้าโครนัท โดยนำนม น้ำตาลไอซิ่ง และกลิ่นวานิลลา ผสมให้เข้ากัน แล้วนำไปราดบนโครนัท 



ดูวิธีทำ โครนัท เพิ่มเติมคลิก

7. โครนัท (ครัวซองต์+โดนัท)



ภาพจาก นิตยสารแม่บ้าน




            มาต่อกันที่อีกวิธีทำโครนัท สูตรจาก นิตยสารแม่บ้าน จับแป้งผสมกับเนยและส่วนผสมอื่น ๆ มีการรีดและพับแป้งเหมือนครัวซองต์ แต่หน้าตาเหมือนโดนัท แต่งด้วยรอยัลไอซิ่ง
ส่วนผสม โครนัท


แป้งขนมปัง 1,000 กรัม
สารเสริมคุณภาพ 10 กรัม
ยีสต์ สำหรับทำขนมปังหวาน 20 กรัม
น้ำตาลทราย 50 กรัม
เกลือป่น 20 กรัม
น้ำเย็น 550 กรัม
เนยสดชนิดเค็ม 150 กรัม
เพสตรี้มาร์การีน 500 กรัม
เนยขาว สำหรับทอด
รอยัลไอซิ่ง สำหรับเคลือบ
ผงซินนามอน สำหรับโรย


ส่วนผสม รอยัลไอซิ่ง


น้ำตาลไอซิ่ง 250 กรัม
ไข่ขาว 1+1/2 ฟอง
น้ำมะนาว 1/2 ช้อนชา
นมข้นหวาน 2 ช้อนโต๊ะ


วิธีทำโครนัท


ร่อนน้ำตาลไอซิ่งลงในอ่างผสม เตรียมไว้
ตีไข่ขาวด้วยหัวตีรูปตะกร้อ ใช้ความเร็วสูงสุดจนส่วนผสมขึ้นฟู ค่อย ๆ เติมน้ำตาลไอซิ่งทีละน้อยจนหมด ตีต่อสักครู่แล้วเติมน้ำมะนาวจนข้น เติมนมข้นหวาน คนพอเข้ากัน เตรียมไว้


วิธีทำโครนัท


ผสมแป้งขนมปังกับสารเสริมคุณภาพและยีสต์เข้าด้วยกัน แล้วเทใส่โถตีแป้ง
ผสมน้ำตาลทราย เกลือป่น และน้ำเย็น ให้เข้ากัน จากนั้นเทใส่ในส่วนผสมของแห้ง นวดพอเข้ากันโดยใช้หัวตีรูปตะขอด้วยความเร็วต่ำสุด เติมเนยสดชนิดเค็ม เปลี่ยนเป็นความเร็วปานกลาง นวดต่อจนส่วนผสมเนียน พักไว้ 5 นาที
นำส่วนผสมขึ้นมารีดเป็นแผ่นสี่เหลี่ยม นำเพสตรี้มาร์การีนใส่ลงตรงกลาง ห่อให้สนิท นำไปรีดเป็นแผ่นยาวสำหรับพับ 3 ทบ แล้วนำเข้าตู้แช่ พักไว้ 30 นาที นำออกมารีด ทำจนครบ 3 ครั้ง เก็บเข้าตู้แช่แข็ง พักให้แป้งแข็งตัว จึงนำมารีดเป็นแผ่น แล้วใช้พิมพ์โดนัทกด 
นำไปทอดในเนยขาว ใช้ไฟปานกลางค่อนข้างอ่อน ทอดจนเหลือง พักไว้ให้เย็น นำโครนัทที่พักไว้ชุบด้วยน้ำตาลรอยัลไอซิ่ง โรยด้วยผงซินนามอน หรือชุบด้วยช็อกโกแลต ตามชอบ



ดูวิธีทำ โครนัท เพิ่มเติมคลิก

        ถ้าเบื่อ ๆ ขนมปัง ลองมาทำครัวซองต์กันดู ทำเองกินเยอะแค่ไหนก็ได้ และเนรมิตหน้าตาได้สวยถูกใจด้วย
แนะนำเมนูขนมอบอื่น ๆ ที่น่าสนใจ ใครอยากลองทำเมนูไหนคลิกเลยจ้า


เดนิชลูกเกด สูตรเดนิชเพสตรีหอมนุ่มฉ่ำเนยพ่วงวิธีทำแป้งครัวซองต์
พายไก่ ขนมอบทำเองง่าย ๆ เก็บไว้กินได้นานช่วงหยุดยาว
พัฟกล้วยเชื่อม ขนมไทยร่วมสมัย ไอเดียแจ่ม
พายแอปเปิล สูตรขนมง่าย ๆ อร่อยชิ้นพอดีคำ
เทคนิคทำพายรูปดอกไม้ เนรมิตเมนูเดิมให้ดูเก๋ขึ้น


 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













7 สูตรครัวซองต์ กรอบอร่อยหอมเนยทำกินทำขายได้




อัปเดตล่าสุด 22 ธันวาคม 2564 เวลา 14:27:25
 11,076 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































