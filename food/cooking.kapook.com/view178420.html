




มาม่าแห้ง เมนูมาม่า อาหารจานเดียวจากมาม่า เมนูมาม่าง่าย ๆ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






10 สูตรทำมาม่าแห้ง เมนูเด็ดเครื่องหนักไม่ต้องเติมน้ำซุปก็อร่อย




71,835อ่าน







0















      เอาใจคนรักเส้นกันด้วยเมนูมาม่าแห้ง จับไปลวกหรือผัดก็ได้ ใส่เครื่องเน้น ๆ กินตอนไหนก็ฟิน หิวมากเบิ้ลได้นะทุกคน       จากที่เคยทำเมนูมาม่า ใส่น้ำซุป เช่น มาม่าต้มยำกุ้งน้ำข้น หรือมาม่าน้ำตก ลองเปลี่ยนมาทำเมนูมาม่าแห้งกันดีไหม รับรองอร่อยและไม่ต้องเสียเวลาทำน้ำซุปอีกด้วย กระปุกดอทคอมขอนำเสนอวิธีทำมาม่าแห้ง เช่น มาม่าผัดขี้เมา มาม่าผัดฉ่า เป็นต้น เอาล่ะ… ไปซื้อมาม่าสักโหลมาเตรียมไว้เลยดีกว่า







1. มาม่ากุ้งแม่น้ำผัดพริกเกลือ      กุ้งแม่น้ำทำอะไรกินดี ? จับมาทำเมนูมาม่ากุ้งแม่น้ำผัดพริกเกลือ สูตรจาก คุณ isweet สมาชิกเว็บไซต์พันทิปดอทคอม จับกุ้งไปอบจนสุก แล้วท็อปด้วยเครื่องเคราที่ผัดไว้ กินกับมาม่าลวกสุก ส่วนผสม มาม่ากุ้งแม่น้ำผัดพริกเกลือ     • กุ้งแม่น้ำ 3 ตัว (ผ่าครึ่ง)     • น้ำมัน (สำหรับผัด) 2 ช้อนโต๊ะ     • กระเทียมสับ 3 ช้อนโต๊ะ     • รากผักชี 2 ช้อนโต๊ะ     • พริกขี้หนูเขียว-แดง สับหยาบ ๆ 3 ช้อนโต๊ะ (ชอบเผ็ดน้อยใส่น้อยกว่านี้นะจ๊ะ)     • พริกหวานสามสี หั่นเต๋าเล็ก ๆ 3 ช้อนโต๊ะ     • เนื้อกุ้งสดสับละเอียด 1/2 ตัว     • น้ำปลา 1 ช้อนชา     • น้ำตาลทราย 1/4 ช้อนชา     • น้ำมันหอย 1 ช้อนโต๊ะ     • กุ้งแห้งเนื้อสับละเอียด     • บะหมี่กึ่งสำเร็จรูปลวกสุก (ไวไวปรุงสำเร็จแบบแห้ง)วิธีทำมาม่ากุ้งแม่น้ำผัดพริกเกลือ     1. นำกุ้งที่ผ่าครึ่งไปอบที่อุณหภูมิ 200 องศาเซลเซียส นานประมาณ 6 นาที นำออกมาใส่จาน เตรียมไว้     2. ตั้งกระทะใส่น้ำมัน ใส่กระเทียม รากผักชี และพริกขี้หนูลงไปผัดพอหอม ใส่พริกหวานหั่นเต๋า และเนื้อกุ้งลงไป ปรุงรสด้วยน้ำปลา น้ำตาลทราย และน้ำมันหอย ผัดพอกุ้งสุกแล้วใส่กุ้งแห้งสับละเอียดลงไป เคล้าให้เข้ากัน ปิดไฟ     3. นำเครื่องที่ผัดไปโรยบนกุ้งที่พักไว้ เสิร์ฟพร้อมบะหมี่กึ่งสำเร็จรูปลวกสุก     + ดูวิธีทำเพิ่มเติมได้ที่ 14 เมนูมาม่า แค่คิดนอกกรอบชีวิตก็เปลี่ยน
++++++++++++++++++


2. มาม่าต้มยำแห้ง     ใครชอบกินเมนูต้มยำเป็นทุนเดิม ลองมาทำเมนูมาม่าต้มยำแห้ง สูตรจาก คุณ isweet สมาชิกเว็บไซต์พันทิปดอทคอม ใส่ทั้งหมูสับและเบคอนกรอบ เติมผักกาดหอม ปรุงรสจัดจ้านด้วยเครื่องต้มยำสำเร็จรูปส่วนผสม มาม่าต้มยำแห้ง     • บะหมี่กึ่งสำเร็จรูปรสต้มยำน้ำข้น (ลวกเส้นพอสุก)     • ผักกาดหอม     • หมูสับ (นำไปรวนให้มีน้ำขลุกขลิก ใส่น้ำปลาลงไปนิดหน่อยให้ตัวหมูมีรสชาติ)     • เบคอนทอดกรอบ     • มะนาว 1 ซีก     • ใบมะกรูด     • พริกขี้หนูทุบ 4-5 เม็ด     • ถั่วลิสงคั่วป่น (เราไม่มีแต่ในตู้เย็นเห็นขนมถั่วตัดเลยเอามาตำ ๆ ใช้แทน)     • พริกป่นตามชอบวิธีทำมาม่าต้มยำแห้ง     1. ใส่ผักกาดหอมลงในชาม ตามด้วยเส้นบะหมี่กึ่งสำเร็จรูปลวกสุก      2. โรยหมูสับลงไปทั้งน้ำและเนื้อ จากนั้นโรยเบคอนข้าง ๆ     3. นำมะนาวมาวางตรงกลาง เสียบใบมะกรูดไว้ด้านหลังมะนาว     4. โรยพริกขี้หนูทุบ ถั่วลิสง และพริกป่น      5. ใส่เครื่องบะหมี่กึ่งสำเร็จรูปต้มยำน้ำข้นเป็นลำดับสุดท้าย (ใส่พริกเผาทั้งหมด ส่วนเครื่องอีกซองใส่แค่ครึ่งเดียว) ตักใส่ภาชนะ      + ดูวิธีทำเพิ่มเติมได้ที่ 14 เมนูมาม่า แค่คิดนอกกรอบชีวิตก็เปลี่ยน
++++++++++++++++++


3. มาม่าคาโบนารา      เมนูมาม่าแห้งจานนี้ต้องถูกใจเด็ก ๆ แน่นอน ขอนำเสนอเมนูมาม่าคาโบนารา จับมาม่าต้มกับนมสดแล้วใส่แฮมกับเบคอน ที่ขาดไม่ได้เลยคือ ชีส หน้าตาดีแบบนี้ลงมือทำเลยค่ะส่วนผสม มาม่าคาโบนารา     • บะหมี่กึ่งสำเร็จรูป 1 ซอง     • พาร์มีซานชีสขูด     • นมสด 300 มล.     • แฮม 1 แผ่น     • เบคอน 1 แผ่น     • ไข่ไก่ 1 ฟอง      • พริกไทยดำป่น วิธีทำมาม่าคาโบนารา     1. ใส่เส้นมาม่าลงในกระทะแล้วเทนมสดตามลงไป เปิดไฟต้มจนเส้นมาม่าเริ่มสุกและนมเริ่มเดือด     2. ใส่แฮมและเบคอนลงไปคนผสมให้เข้ากันจนนมเริ่มงวด ปรุงรสด้วยพริกไทยดำ โรยพาร์มีซานชีสขูด ผัดให้ส่วนผสมเข้ากันดี     3. ตอกไข่ไก่ใส่ลงไป ผัดให้เข้ากันอีกครั้ง ตักใส่จาน แต่งให้สวยงาม พร้อมเสิร์ฟ     + ดูวิธีทำเพิ่มเติมได้ที่ ผัดมาม่าคาโบนารา เมนูสุดหรูในราคาชาวบ้าน
++++++++++++++++++


4. มาม่าผัดขี้เมา (เจ)      ติดใจเมนูมาม่าผัดขี้เมาจากร้านตามสั่ง ตอนเย็นก็อยากทำกินอีกสักมื้อ ขอนำเสนอเมนูมาม่าผัดขี้เมา (เจ) สูตรจาก คุณ heng_sunshine สมาชิกเว็บไซต์พันทิปดอทคอม ใส่โปรตีนจากเต้าหู้แทนเนื้อสัตว์ เติมเห็ดหอมและเห็ดหูหนูดำ ใส่ผักตามชอบ สุดท้ายใส่พริกไทยอ่อนและใบกะเพราส่วนผสม มาม่าผัดขี้เมา (เจ)     • บะหมี่กึ่งสำเร็จรูป 2 ห่อ     • เต้าหู้แข็ง (หั่นเป็นชิ้นเล็ก) 1/2 ก้อน     • เห็ดหอม (แช่น้ำสับละเอียด) 3 ดอก     • พริกขี้หนูสวน (ทุบพอแตก) 1 ช้อนโต๊ะ     • กะหล่ำปลี (หั่นเป็นชิ้น) 1 ถ้วย     • ข้าวโพดอ่อน (หั่นเป็นชิ้น) 4 ดอก     • เห็ดหูหนูดำ (หั่นเป็นเส้น) 3 ช้อนโต๊ะ     • พริกชี้ฟ้า (หั่นเป็นเส้น) 1 เม็ด     • พริกไทยอ่อน 5 ช่อ     • ซอสปรุงรส 4 ช้อนโต๊ะ     • ใบกะเพรา 1 ถ้วยตวง     • น้ำมันพืช 2 ช้อนโต๊ะ     • น้ำตาลทราย 1 ช้อนชาวิธีทำมาม่าผัดขี้เมา (เจ)     1. ลวกเส้นมาม่าจนสุกพอคลายตัว ตักขึ้นสะเด็ดน้ำแล้วใส่น้ำมันพืชลงไปประมาณ 1 ช้อนโต๊ะ เคล้าให้เข้ากัน เตรียมไว้      2. ใส่น้ำมันลงในกระทะ ใช้ไฟกลางค่อนข้างแรง ใส่เต้าหู้ลงทอด ตามด้วยเห็ดหอม ทอดพอเหลือง ตักใส่จาน เตรียมไว้     3. เทน้ำมันจากการทอดเต้าหู้ออกให้เหลือแค่พอขลุกขลิกแล้วลดไฟลง ใช้ไฟกลางค่อนข้างอ่อนแล้วใส่พริกขี้หนูลงไปผัด จากนั้นใส่กะหล่ำปลี ข้าวโพดอ่อน และเห็ดหูหนูดำลงไปผัด     4. ปรุงรสด้วยซอสปรุงรส 2 ช้อนโต๊ะ ผัดจนเริ่มมีกลิ่นหอม ใส่เส้นมาม่าลงไปผัด ใส่ซอสปรุงรสที่เหลือ ตามด้วยน้ำตาลทรายผัดให้เข้ากัน     5. สุดท้ายใส่พริกไทยสด พริกชี้ฟ้าแดง และใบกะเพรา จากนั้นเปิดไฟแรงขึ้น แล้วรีบผัดจนเข้ากัน ตักใส่จาน พร้อมเสิร์ฟ     + ดูวิธีทำเพิ่มเติมได้ที่ มาม่าผัดขี้เมาเจ เมนูเจง่าย ๆ กลิ่นหอมชวนหิว
++++++++++++++++++


5. มาม่าปลาสลิดกรอบ     ปลาสลิดทอดที่เหลือ ๆ จับมาทำเมนูมาม่าปลาสลิดกรอบ สูตรจาก icook ใส่ปลาสลิดตูม ๆ พร้อมหน่อไม้ฝรั่งลวกกับพริกชี้ฟ้าเข้ากันดีกับมาม่าลวกเส้นนุ่มส่วนผสม มาม่าปลาสลิดกรอบ     • มาม่ารสชาติตามชอบ 1 ซอง     • หน่อไม้ฝรั่ง (หรือผักอื่น ๆ ตามชอบ)      • พริกชี้ฟ้าแดงหั่น     • ปลาสลิดทอดกรอบ วิธีทำมาม่าปลาสลิดกรอบ     1. ลวกมาม่ากับหน่อไม้ฝรั่งจนสุก ตักขึ้นสะเด็ดน้ำจนแห้ง     2. ใส่ผงปรุงรสมาม่าและพริกชี้ฟ้าแดงลงไป คลุกเคล้าให้เข้ากัน ตักใส่จาน     3. วางปลาสลิดทอดกรอบบนเส้นมาม่า แต่งด้วยใบโหระพาให้สวยงาม พร้อมเสิร์ฟ     + ดูวิธีทำเพิ่มเติมได้ที่ มาม่าปลาสลิด เปลี่ยนเมนูมาม่าให้มีสาระแบบง่าย ๆ
++++++++++++++++++


6. มาม่าผัดขี้เมาหมูกรอบ     ใครไม่กลัวอ้วนอยากให้ลองทำเมนูมาม่าผัดขี้เมาหมูกรอบ เริ่มจากผัดเครื่องโขลกจนหอม ใส่มาม่าและผักตามลงไป สุดท้ายใส่หมูกรอบ ส่วนผสม มาม่าผัดขี้เมาหมูกรอบ     • มาม่ารสชาติตามชอบ 1 ซอง     • กระเทียม 3-5 กลีบ     • พริกขี้หนูแดง ปริมาณตามชอบ     • น้ำมันพืชสำหรับผัด     • หมูกรอบ 100 กรัม     • ข้าวโพดอ่อน (หั่นเฉียง) 50 กรัม     • ผักคะน้า (หั่นเฉียง) 1 ต้น     • พริกหยวกสีเขียว-แดง (หั่นเฉียง) อย่างละ 1 เม็ด     • ซอสปรุงรส 1 ช้อนโต๊ะ     • น้ำมันหอย 1 ช้อนโต๊ะ     • น้ำตาลทราย 1 ช้อนชา     • ใบกะเพราเด็ดเป็นใบ 1 ต้นวิธีทำมาม่าผัดขี้เมาหมูกรอบ     1. ต้มมาม่าในน้ำเดือดจนนิ่ม ตักขึ้นสะเด็ดน้ำ เตรียมไว้     2. โขลกกระเทียมกับพริกขี้หนูเข้าด้วยกันพอหยาบ เตรียมไว้     3. ใส่น้ำมันพืชลงในกระทะ นำขึ้นตั้งไฟปานกลาง พอร้อนใส่กระเทียมกับพริกที่โขลกไว้ลงผัดจนหอม จากนั้นใส่หมูกรอบ ข้าวโพดอ่อน พริกหยวก และคะน้าลงผัดให้เข้ากัน ใส่น้ำลงไปเล็กน้อยตามด้วยมาม่าที่ต้มไว้      4. ปรุงรสด้วยซอสปรุงรส น้ำมันหอย และน้ำตาลทราย ชิมรสตามชอบแล้วใส่ใบกะเพราลงผัดพอทั่ว ตักใส่จาน พร้อมเสิร์ฟ     + ดูวิธีทำเพิ่มเติมได้ที่ 7 เมนูมาม่า จานเดียวทำง่าย อร่อยได้ในราคาประหยัด
++++++++++++++++++


7. มาม่าก๋วยเตี๋ยวน้ำตกแห้ง     เคยลองยัง ? เมนูมาม่าก๋วยเตี๋ยวน้ำตกแห้ง สูตรจาก คุณ jin leng สมาชิกเว็บไซต์พันทิปดอทคอม ใส่มาม่าลวก ลูกชิ้นหมู แคบหมู และไข่ต้มสมุนไพร ใส่ผักลงไปหน่อย สุดท้ายโรยกระเทียมเจียวส่วนผสม มาม่าก๋วยเตี๋ยวน้ำตกแห้ง     • บะหมี่กึ่งสำเร็จรูป รสก๋วยเตี๋ยวเรือน้ำตก     • คะน้าซอย     • ลูกชิ้นหมู     • แคบหมู     • ไข่ต้มสมุนไพร     • ต้นหอมซอย     • กระเทียมเจียววิธีทำมาม่าก๋วยเตี๋ยวน้ำตกแห้ง     1. ใส่เครื่องปรุงก๋วยเตี๋ยวเรือน้ำตกลงในชาม (ใครไม่ชอบรสจัดใส่ครึ่งซองก็พอ ปรุงรสตามใจ น้ำตาลทราย พริก น้ำส้มสายชู)     2. ลวกเส้นและคะน้าใส่ลงในชาม ตามด้วยลูกชิ้นหมู แคบหมู ไข่ต้มสมุนไพร โรยต้นหอม และกระเทียมเจียว พร้อมเสิร์ฟ     + ดูวิธีทำเพิ่มเติมได้ที่ บะหมี่ก๋วยเตี๋ยวน้ำตกแห้ง เมนูมาม่าออปชั่นแน่นจัดเต็ม
++++++++++++++++++


8. มาม่าผัดต้มยำกุ้งแม่น้ำ      มาต่อกันที่เมนูมาม่าแห้งรสแซ่บอย่างมาม่าผัดต้มยำกุ้งแม่น้ำ สูตรจาก คุณ iammrevie สมาชิกเว็บไซต์พันทิปดอทคอม จับมาม่าลวกผัดกับเครื่องต้มยำ ต่อมาก็นำไปอบโดยโปะชีส ท็อปด้วยกุ้งแม่น้ำ ส่วนผสม มาม่าผัดต้มยำกุ้งแม่น้ำ      • เส้นมาม่า     • น้ำเปล่า      • น้ำแข็ง (หรือน้ำเย็น)     • พริกขี้หนู      • กระเทียมสับ     • น้ำมันพืช     • เครื่องต้มยำ ได้แก่ ข่า ตะไคร้ ใบมะกรูด หอมแดง มะเขือเทศ และต้นหอมซอย      • เห็ดฟาง     • ซีอิ๊วขาว      • ผงปรุงรส (รสดี) 2 ช้อนชา     • ซอสหอยนางรม      • น้ำตาลทราย 1/2 ช้อนชา      • น้ำพริกเผา 1 ช้อนโต๊ะ     • มะนาว     • มอสซาเรลล่าชีส     • กุ้งแม่น้ำผ่าหลัง      • เนยเค็ม     • พาร์สลีย์      • มะนาวฝานบาง (สำหรับตกแต่ง)วิธีทำมาม่าผัดต้มยำกุ้งแม่น้ำ     
 1. ลวกเส้นมาม่าในน้ำเปล่าต้มเดือดแล้วเอาเส้นมาม่าไปล้างน้ำเย็น 
เพื่อความเหนียวนุ่มของเส้น วิธีนี้คือการช็อกเส้นนั่นเอง 
(ในสูตรไม่มีน้ำเย็นเลยเอาน้ำใส่น้ำแข็งแทน)     2. 
ใส่พริกขี้หนูกับกระเทียมลงไปเจียวในน้ำมันร้อน ๆ ใส่เครื่องต้มยำ ได้แก่ 
ข่า ตะไคร้ ใบมะกรูด หอมแดง มะเขือเทศ และต้นหอมที่เตรียมไว้ตามลงไป 
ตามด้วยเห็ดฟางแล้วผัดให้เข้ากัน      3. 
ปรุงรสด้วยซีอิ๊วขาวเหยาะไปสัก 3 ที ตามด้วยผงรสดีนิดหนึ่ง ซอสหอยนางรม 1 
เหยาะ น้ำตาลทราย น้ำพริกเผา (เพื่อสีที่จัดจ้านถึงใจ) สุดท้ายบีบมะนาวลงไป
 3/4 ของลูกเลย     4. ใส่เส้นมาม่าลงไปผัดให้เข้ากัน ตักใส่จาน โปะมอสซาเรลล่าชีสให้เต็มหน้ามาม่าเลย (แต่อย่าเพิ่งหมดถุงเหลือไว้ด้วย)    
 5. ใช้เนยก้อนเล็กแบ่งให้ได้ 4 ส่วน เพื่อทาตรงหลังกุ้งที่ผ่าไว้ 
เสร็จแล้วก็นำไปวางบนมาม่าโปะชีสที่เตรียมไว้ 
นำชีสที่เหลือมาโปะทับกุ้งแม่น้ำอีกรอบหนึ่ง      6. อบด้วยความร้อนสูงสุดประมาณ 15-20 นาที จนชีสเริ่มเป็นสีน้ำตาล ๆ นิดหนึ่ง นำออกมาแต่งหน้าด้วยพาร์สลีย์ และมะนาวฝานบาง ๆ     + ดูวิธีทำเพิ่มเติมได้ที่ มาม่าผัดต้มยำกุ้งแม่น้ำอบชีส เมนูมาม่าสุดซี้ด อร่อยจี๊ดแบบแอดวานซ์
++++++++++++++++++


9. มาม่าผัดฉ่าหอยแมลงภู่นิวซีแลนด์    
 มาม่าผัดฉ่าหอยลายกินก็บ่อยแล้ว 
คราวนี้ขอเปลี่ยนมาทำมาม่าผัดฉ่าหอยแมลงภู่นิวซีแลนด์ 
ซึ่งใช้หอยขนาดไซส์ใหญ่ ปรุงรสเผ็ดตามชอบ อยากกินหอยกี่ตัวก็จัดไปส่วนผสม มาม่าผัดฉ่าหอยแมลงภู่นิวซีแลนด์     • บะหมี่กึ่งสำเร็จรูป รสหอยลายผัดฉ่า     • หอยแมลงภู่นิวซีแลนด์สด (หรือเนื้อหอยแมลงภู่สด)     • พริกขี้หนู     • กระเทียมไทย (ปอกเปลือก)     • น้ำมันพืช (สำหรับผัด)     • น้ำมันหอย     • น้ำตาลทราย     • กระชายซอย     • พริกชี้ฟ้าแดง (หั่นเฉียง)     • ใบโหระพา (เด็ดเป็นใบ)     • ใบมะกรูด (ฉีกก้านกลาง)     • พริกไทยอ่อนวิธีทำมาม่าผัดฉ่าหอยแมลงภู่นิวซีแลนด์     1. ลวกเส้นบะหมี่กึ่งสำเร็จรูป ในน้ำเดือดจนเกือบสุก ตักขึ้นสะเด็ดน้ำ เตรียมไว้     2. โขลกพริกขี้หนูกับกระเทียมเข้าด้วยกันพอหยาบ ๆ เตรียมไว้     3. ใส่น้ำมันพืชลงในกระทะ ตั้งไฟพอร้อน ใส่เครื่องที่โขลกไว้ลงผัดให้หอม ตามด้วยเนื้อหอยแมลงภู่ลงผัด     4. ปรุงด้วยผงปรุงรสหอยลายผัดฉ่า น้ำมันหอย และน้ำตาลทราย ผัดให้เข้ากันจนเดือดและหอยแมลงภู่สุก     5. ใส่เส้นบะหมี่กึ่งสำเร็จรูปที่ลวกไว้ลงผัดให้เข้ากัน ใส่กระชายซอย พริกชี้ฟ้าแดง และใบมะกรูดฉีกลงไปผัดให้เข้ากัน     6. ใส่พริกไทยอ่อนลงไปผัด สุดท้ายใส่ใบโหระพาลงไปเคล้าพอเข้ากัน ตักใส่จาน แต่งให้สวยงามพร้อมเสิร์ฟ     + ดูวิธีทำเพิ่มเติมได้ที่ ผัดฉ่าบะหมี่กึ่งสำเร็จรูปหอยแมลงภู่นิวซีแลนด์ เมนูชื่อหรูหรากลิ่นหอมฟุ้ง
++++++++++++++++++


10. มาม่ากุ้งแม่น้ำอบชีส     เอาใจคนรักชีสกันสักมื้อ ขอนำเสนอเมนูมาม่ากุ้งแม่น้ำอบชีส สูตรจาก คุณ isweet สมาชิกเว็บไซต์พันทิปดอทคอม จับเนยกระเทียมยัดในตัวกุ้งแล้วโรยชีสพูน ๆ เสร็จแล้วนำไปอบจนสุก เสิร์ฟกับมาม่าลวกส่วนผสม มาม่ากุ้งแม่น้ำอบชีส     • กุ้ง 2 ตัว      • เกลือป่น     • พริกไทยดำป่น     • เนยเค็ม 3 ช้อนโต๊ะ (วางไว้ในอุณหภูมิห้องให้นิ่ม)     • กระเทียมสับ 1 ช้อนโต๊ะ     • พาร์สลีย์สับ 2 ช้อนชา     • มอสซาเรลล่าชีสขูดฝอย ตามชอบ     • บะหมี่กึ่งสำเร็จรูปลวกสุก (แบบแห้ง)วิธีทำมาม่ากุ้งแม่น้ำอบชีส     1. ผ่าหลังกุ้งแบบไม่ขาด โรยเกลือป่นและพริกไทยเล็กน้อยลงบนตัวกุ้ง     2. นำเนย กระเทียมสับ และพาร์สลีย์สับนิดหน่อย ผสมคลุกเคล้าให้เข้ากัน แล้วนำไปโปะลงบนบริเวณที่ผ่าตัวกุ้งให้ทั่ว     3. โรยมอสซาเรลล่าชีสพูน ๆ ตามด้วยพาร์สลีย์สับเล็กน้อย     4. นำไปอบอุณหภูมิ 200 องศาเซลเซียส นาน 6.30-7 นาที หรืออบจนชีสเหลืองสวยงาม เสิร์ฟกับบะหมี่กึ่งสำเร็จรูปแบบแห้ง     + ดูวิธีทำเพิ่มเติมได้ที่ 14 เมนูมาม่า แค่คิดนอกกรอบชีวิตก็เปลี่ยน     คงไม่มีใครว่าอะไรถ้าแอบปันใจให้กับเมนูมาม่าแห้ง 
ก็เพราะหน้าตาดีแถมไม่ต้องทำน้ำซุปให้วุ่นวาย 
ขอเริ่มทำตั้งแต่เมนูแรกวนไปเลยแล้วกันค่ะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






10 สูตรทำมาม่าแห้ง เมนูเด็ดเครื่องหนักไม่ต้องเติมน้ำซุปก็อร่อย





อัปเดตล่าสุด 7 พฤศจิกายน 2561 เวลา 16:04:44
 71,835 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































