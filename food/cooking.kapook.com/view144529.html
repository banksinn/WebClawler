




5 เมนูอบวุ้นเส้น อาหารไทยกลิ่นหอมฉุยอิ่มอร่อย











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






5 เมนูอบวุ้นเส้น อาหารไทยกลิ่นหอมฉุยอิ่มอร่อย




51,615อ่าน







0















           แจกฟรีกันไปเลยกับ 5 เมนูอบวุ้นเส้น สูตรอาหารไทย กลิ่นหอมฟุ้ง จับเมนูวุ้นเส้นไปอบกับเครื่องเทศและเนื้อสัตว์ตามชอบ กินพร้อมน้ำจิ้มซีฟู้ดแซ่บ ๆ บอกคำเดียวว่า ฟิน !           หลายครั้งที่สั่งเมนูอบวุ้นเส้นแล้วไม่ได้ดั่งใจ ยกตัวอย่างเมื่ออาทิตย์ที่แล้วลองสั่งกุ้งอบวุ้นเส้นสูตรเด็ดมา พระเจ้า ! กุ้งตัวเล็กทำเอาหงายเงิบสิบตลบ ส่วนวุ้นเส้นก็นิ่มเละ แถมยังไม่มีกลิ่นเครื่องเทศอีก เจอแบบนี้อารมณ์เสียเนอะ วันนี้หยุดอยู่บ้านว่าง ๆ เลยอยากทำกินให้หายอยากสักหน่อย กระปุกดอทคอมขอนำเสนอ 5 เมนูอบวุ้นเส้น ได้แก่ ทะเลอบวุ้นเส้น เต้าหู้กับเห็ดหอมอบวุ้นเส้น กุ้งอบวุ้นเส้นหม้อหุงข้าว กุ้งอบวุ้นเส้นไมโครเวฟ และสามเกลออบวุ้นเส้น หรือจะดัดแปลงเป็นอบวุ้นเส้นเจ หรือจะทำเป็นปูอบวุ้นเส้นก็ได้ค่ะ 







1. ทะเลอบวุ้นเส้น          กุ้งอบวุ้นเส้นทั่วไปดูธรรมดาเนอะ ต้องเจอเมนูทะเลอบวุ้นเส้นสูตรจากคุณ isweet สมาชิกเว็บไซต์พันทิปดอทคอม 
สูตรนี้นอกจากใส่กุ้งแล้วยังเพิ่มความฟินอีกระดับด้วยการใส่ปลาหมึกและหอย
แมลงภู่ลงไปเต็มหม้อ ราดน้ำปรุงให้ฉ่ำ ๆ อบเสร็จกลิ่นหอมฟุ้งทั้งบ้าน 
ช้าก่อน อย่าเพิ่งกินนะคะ รอข้าวก่อนส่วนผสม ทะเลอบวุ้นเส้น          • มันหมูแข็ง (หรือใช้เบคอนแทนได้ค่ะ)          • ขิงแก่ (ทุบหยาบ) 3-4 ชิ้น          • กระเทียม (ทุบหยาบ) 10 กลีบ          • รากผักชี (ทุบหยาบ)           • พริกไทยดำป่น (หรือซุนเจียวทุบพอแตก)           • กุ้ง          • ปลาหมึก          • หอยแมลงภู่           • วุ้นเส้นแห้ง (ถุงเล็กขนาด 80 กรัม) แช่น้ำให้นิ่ม ตัดเป็นท่อนสั้นประมาณ 4 นิ้ว (คลุกซีอิ๊วดำหวานนิดหน่อย พอให้สีสวย)          • น้ำปรุงรส          • ผักชีซอย          หมายเหตุ : อัตราส่วนตามชอบเลยจ้าส่วนผสม น้ำปรุงรส          • นมข้นจืด 1 ถ้วย           • พริกไทยดำป่น (หรือชวงเจียทุบ) 1 ช้อนชา          • ซีอิ๊วขาว 1 ช้อนโต๊ะ          • น้ำมันหอย 1 ช้อนโต๊ะ          • ซอสถั่วเหลือง 1 ช้อนโต๊ะ          • ซีอิ๊วดำหวาน 2 ช้อนชา          • เหล้าจีน 1 ช้อนโต๊ะ         
 หมายเหตุ : ส่วนผสมน้ำปรุงรสให้เพื่อน ๆ ปรุงแล้วชิมรสตามชอบนะคะ 
แต่ละบ้านจะใช้เครื่องปรุงคนละยี่ห้อ รสชาติก็จะแตกต่างกันไป 
ปรุงแล้วชิมให้มีรสเค็ม ๆ มัน ๆ ก็ใช้ได้ค่ะวิธีทำน้ำปรุงรส          • ผสมส่วนผสมทุกอย่างให้เข้ากัน วิธีทำทะเลอบวุ้นเส้น          • 1. นำส่วนผสมรองก้นหม้อ โดยวางมันหมูเป็นลำดับแรก ตามด้วยขิง กระเทียม รากผักชี พริกไทยดำ กุ้ง ปลาหมึก หอยแมลงภู่ และวุ้นเส้น          • 2.
 เทน้ำปรุงรสใส่ตามลงไป ปิดฝา นำขึ้นตั้งไฟนานประมาณ 10 นาที (ในระหว่าง 10
 นาที เปิดฝาเล็กน้อย กดวุ้นเส้นให้โดนน้ำปรุงด้วยนะคะ เขย่านิดหน่อย) 
อบต่อจนเส้นเหนียว โรยผักชี พร้อมเสิร์ฟค่ะ                      • ดูวิธีทำเพิ่มเติมได้ที่ 23 สูตรอาหารสุดง่าย อร่อยได้แบบไม่น่าเชื่อ
++++++++++++++++++++


2. กุ้งอบวุ้นเส้นหม้อหุงข้าว         
 สำหรับเด็กหอ หรือมนุษย์คอนโดที่อยากกินเมนูอบวุ้นเส้น คราวนี้คงสมใจ 
ขอแนะนำกุ้งอบวุ้นเส้นหม้อหุงข้าว สูตรทำง่าย จับทุกอย่างใส่ในหม้อหุงข้าว 
เพิ่มกลิ่นหอมจากน้ำมันงาด้วย ที่เด็ดคือ กินกับน้ำจิ้มซีฟู้ด แหม… 
รสชาติแซ่บขนาดนี้ ใครมาแย่งก็ไม่ยอมส่วนผสม กุ้งอบวุ้นเส้นหม้อหุงข้าว          • กระเทียมกลีบใหญ่ (ทุบพอแตก) 2 กลีบ          • ขิงแก่ (หั่นเป็นแว่นบาง) 3 ชิ้น          • พริกไทยเม็ด (บดหยาบ) 1 ช้อนชา          • ซอสปรุงรส 1 ช้อนโต๊ะ          • ซอสหอยนางรม 1 ช้อนโต๊ะ          • น้ำตาลทราย 1 ช้อนชา          • น้ำมันงา 1 ช้อนโต๊ะ          • น้ำซุปไก่ 100 มิลลิลิตร          • วุ้นเส้นห่อเล็ก (แช่น้ำจนนิ่ม) 1 ห่อ          • เบคอน 2 เส้น          • ขึ้นฉ่ายหั่นเป็นท่อน 20 กรัม          • กุ้ง (ปอกเปลือกเหลือหาง) 5 ตัว          • ขึ้นฉ่ายซอย          • น้ำจิ้มซีฟู้ด (สูตรน้ำจิ้มซีฟู้ด) วิธีทำกุ้งอบวุ้นเส้นหม้อหุงข้าว          • 1.
 ใส่กระเทียม ขิง พริกไทย ซอสปรุงรส ซอสหอยนางรม น้ำตาลทราย น้ำมันงา 
และน้ำซุปไก่ลงในวุ้นเส้นที่แช่จนนิ่มแล้ว ผสมให้เข้ากัน หมักทิ้งไว้ประมาณ
 5-10 นาที หรือจนน้ำซอสซึมเข้าวุ้นเส้น          • 2.
 ใส่เบคอนลงในหม้อหุงข้าว ตามด้วยส่วนผสมวุ้นเส้น วางกุ้งด้านบน 
โรยขึ้นฉ่าย กดปุ่มหุงข้าวจนสุก ตักใส่จาน โรยด้วยขึ้นฉ่าย 
พร้อมเสิร์ฟกับน้ำจิ้มซีฟู้ด          • ดูวิธีทำเพิ่มเติมได้ที่ กุ้งอบวุ้นเส้น อร่อยง่าย ๆ แค่มีหม้อหุงข้าว
++++++++++++++++++++


3. กุ้งอบวุ้นเส้นไมโครเวฟ         
 เมนูอบวุ้นเส้นถ้าไม่มีหม้ออบก็จบ ! 
แต่สำหรับใครที่อยากกินก็ไม่ต้องไปซื้ออุปกรณ์มาหรอกค่ะ 
ขอแนะนำเมนูกุ้งอบวุ้นเส้นไมโครเวฟสูตรจากคุณ wee_nong แค่มีไมโครเวฟเครื่องเดียวก็เอาอยู่ มาพร้อมสูตรน้ำซุปสุดง่าย 
และสูตรน้ำปรุงรสเด็ด หน้าตาเหมือนกินในร้านเลยค่ะ 
อย่ามัวลังเลอยู่เลยรีบไปช้อปปิ้งส่วนผสมก่อนตลาดวาย ด่วน ๆ  ส่วนผสม กุ้งอบวุ้นเส้นไมโครเวฟ          • ซุปก้อน 1 ก้อน          • น้ำเปล่า 1/4 ถ้วย          • ซอสหอยนางรม 2 ช้อนชา          • น้ำปลา 2 ช้อนชา          • โชยุญี่ปุ่น 2 ช้อนชา          • ซีอิ๊วขาว 2 ช้อนชา          • ซอสปรุงรส 2 ช้อนชา          • วุ้นเส้น (แช่น้ำหั่นท่อน)          • กุ้ง           • พริกไทยเม็ด (ทุบหยาบ)          • แฮม (หรือเบคอน)          • ขิงอ่อน          • กระเทียม          • ขึ้นฉ่ายวิธีทำกุ้งอบวุ้นเส้นไมโครเวฟ          • 1. ใส่ซุปก้อนกับน้ำเปล่าลงในชามทนความร้อน นำเข้าไมโครเวฟใช้ไฟแรงสุดประมาณ 2-3 นาที นำออกมาคนให้ละลาย เตรียมไว้          • 2.
 ทำน้ำปรุงโดยผสมซอสหอยนางรม น้ำปลา โชยุญี่ปุ่น ซีอิ๊วขาว และซอสปรุงรส 
เทลงในวุ้นเส้น คลุกเคล้าให้เข้ากัน ใส่กุ้งลงไปคลุกให้เข้ากันอีกครั้ง 
ตามด้วยพริกไทย เตรียมไว้          • 3. นำเบคอนใส่ลงในชามทนความร้อน ตามด้วยขิงอ่อน และกระเทียม โรยขึ้นฉ่าย เทน้ำซุปที่ทำไว้ลงไป 1/4 ถ้วย           • 4. ปิดฝาแล้วนำเข้าไมโครเวฟใช้ไฟแรงสุดประมาณ 4 นาที นำออกจากเตา พร้อมเสิร์ฟ          • ดูวิธีทำเพิ่มเติมได้ที่ กุ้งอบวุ้นเส้น อบอร่อยด้วยไมโครเวฟ
++++++++++++++++++++


4. เห็ด 3 อย่างอบวุ้นเส้น           เอาใจคนทานมังสวิรัติกันด้วยเมนูสามเกลออบวุ้นเส้นสูตรจากคุณ isweet สมาชิกเว็บไซต์พันทิปดอทคอม ที่เรียกว่าสามเกลอเพราะใส่เห็ด 3 อย่างนั่นเอง ได้แก่ เห็ดหอม 
เห็ดเข็มทอง และเห็ดหูหนู พออบกับวุ้นเส้นเรียบร้อย 
ก่อนเสิร์ฟจัดการโรยงาขาวสักหน่อย หอมหวนชวนหิวเลยล่ะส่วนผสม สามเกลออบวุ้นเส้นเจ          • วุ้นเส้นห่อเล็ก (แช่น้ำให้นิ่มแล้วตัดเป็นท่อนสั้นประมาณ 4-5 นิ้ว)          • เห็ดหอม (แช่น้ำให้นิ่มหั่นเป็นเส้น) 3 ดอก          • เห็ดเข็มทอง 3/4 ถ้วย          • เห็ดหูหนู 3/4 ถ้วย          • ขิงสับละเอียด 3/4 ถ้วย          • ซีอิ๊วขาว 3 ช้อนโต๊ะ          • น้ำมันงา 1 ช้อนโต๊ะ          • น้ำเปล่า 1/2 ถ้วย          • พริกไทยสด หรือพริกไทยดำตามชอบ          • งาขาวคั่ว (สำหรับแต่งหน้า)          • น้ำมันถั่วเหลือง 3 ช้อนโต๊ะ          • ขิงหั่นแว่นหนา ๆ (เอาไว้รองก้นหม้อกันไหม้)วิธีทำสามเกลออบวุ้นเส้นเจ          • 1.
 ผสมวุ้นเส้น เห็ดหอม เห็ดเข็มทอง เห็ดหูหนู และขิง ปรุงรสด้วยซีอิ๊วขาว 
น้ำมันงา น้ำเปล่า และพริกไทยสด คลุกเคล้าให้เข้ากัน พักไว้          • 2. ใส่น้ำมันถั่วเหลืองลงไปในหม้อสำหรับอบแล้ววางขิงหั่นแว่นเรียงให้ทั่วหม้อ          • 3.
 นำส่วนผสมที่เตรียมไว้เทลงหม้อ นำขึ้นตั้งไฟกลางประมาณ 12-15 นาที 
(ช่วงนาทีที่ 10 
ให้เปิดดูแล้วนำวุ้นเส้นด้านบนคลุกเคล้ากับน้ำปรุงด้านล่างให้เข้ากันเพื่อให้รสชาติทั่วถึง) พอสุก ปิดไฟ โรยงาขาว ตักใส่จาน พร้อมเสิร์ฟ          • ดูวิธีทำเพิ่มเติมได้ที่ 8 สูตรอาหารเจเมนูเส้น แทรกเส้นในมื้อเจหลากสไตล์ให้เลือกสรร
++++++++++++++++++++


5. เต้าหู้กับเห็ดหอมอบวุ้นเส้น          สำหรับสาว ๆ ที่กำลังไดเอต หรือใครที่ไม่อยากกินเนื้อสัตว์ขอแนะนำเต้าหู้กับเห็ดหอมอบวุ้นเส้นสูตรจากคุณเนินน้ำ สูตรนี้ใส่เต้าหู้แทนเนื้อสัตว์ 
มีการหมักและผัดวุ้นเส้นกับเห็ดหอมก่อนนำไปอบ 
ทำให้เครื่องเทศแทรกซึมเข้าไปในวุ้นเส้นทุกอณู 
อยากรู้ว่าเด็ดแค่ไหนจัดเลยค่ะคุณพี่ ส่วนผสม เต้าหู้กับเห็ดหอมอบวุ้นเส้น          • วุ้นเส้น (แช่น้ำหั่นท่อนยาว) 2 ถ้วย          • ซอสหอยนางรมเจ 2 ช้อนโต๊ะ          • ผงปรุงรสเห็ดหอม 1 ช้อนชา          • น้ำตาลทราย 2 ช้อนชา          • พริกไทยป่น 1/2 ช้อนชา          • ซีอิ๊วดำ 1 ช้อนชา          • น้ำมันงา 1 ช้อนโต๊ะ          • น้ำเปล่า 1/4 ถ้วย          • น้ำมันพืช 2 ช้อนโต๊ะ          • เต้าหู้ 1 แผ่น (หั่นทแยงมุมเป็นชิ้นสามเหลี่ยมจำนวน 4 ชิ้น)          • เห็ดหอมแห้ง (แช่น้ำจนนิ่ม) 2 ดอก          • ขิงแก่ (หั่นเป็นแว่นบุบหยาบ) 3 แว่น          • พริกหอม 1 ช้อนชา          • พริกไทยเม็ดบุบหยาบ 10 เม็ด           • รากขึ้นฉ่าย 2 ราก          • ขึ้นฉ่าย (หั่นท่อนสั้น) 2 ต้นวิธีทำเต้าหู้กับเห็ดหอมอบวุ้นเส้น          • 1. คลุกเคล้าวุ้นเส้นกับซอสหอยนางรมเจ ผงปรุงรสเห็ดหอม น้ำตาลทราย พริกไทย ซีอิ๊วดำ น้ำมันงา และน้ำเปล่าเข้าด้วยกัน พักไว้          • 2. ใส่น้ำมันพืชลงในหม้อ นำขึ้นตั้งไฟปานกลาง พอเริ่มร้อนใส่เต้าหู้ลงจี่ให้ร้อนทั่ว จากนั้นใส่เห็ดหอมลงไปผัดให้หอม           • 3.
 ใส่ขิง พริกหอม พริกไทยเม็ด และรากขึ้นฉ่ายลงไปผัด 
สุดท้ายใส่วุ้นเส้นที่เตรียมไว้ลงไป ปิดฝา อบด้วยไฟกลางค่อนข้างอ่อนประมาณ 5
 นาที หรือจนวุ้นเส้นสุกนิ่ม          • 4. เปิดฝาหม้อ ใส่ขึ้นฉ่ายลงไป เคล้าส่วนผสมทุกอย่างเข้าด้วยกัน ปิดฝาแล้วอบต่ออีก 2 นาที โรยหน้าด้วยขึ้นฉ่าย พร้อมเสิร์ฟ           • ดูวิธีทำเพิ่มเติมได้ที่ เต้าหู้กับเห็ดหอมอบวุ้นเส้นเจ เมนูเจหอมอร่อย         
 ชอบไหม ชอบไหม เมนูอบวุ้นเส้น หน้าตาแบบนี้ถามหน่อยสิพี่ ชอบไหม ชอบไหม 
ไม่ต้องรอคำตอบก็เดาว่าทุกคนต้องชอบแน่นอน ดูภาพแต่ละเมนูแล้วตาลุกวาว 
จิ้มสักสูตรแล้วเข้าครัวกันเลยดีกว่า    


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






5 เมนูอบวุ้นเส้น อาหารไทยกลิ่นหอมฉุยอิ่มอร่อย





อัปเดตล่าสุด 31 มีนาคม 2559 เวลา 08:14:51
 51,615 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































