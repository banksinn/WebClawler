




อาหารรอมฎอน เมนูอาหารอิสลาม เดือนรอมฎอน สูตรอาหารมุสลิม











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






7 เมนูอาหารเดือนรอมฎอน อาหารมุสลิมทั้งคาวหวานรับมื้อเย็น




53,433อ่าน







0















           ในช่วงถือศีลอดแบบนี้ คุณแม่บ้านท่านใดยังไม่รู้จะทำเมนูอาหารเย็นอะไรเตรียมไว้ให้สามีและลูก ๆ กินดี มาดู 7 เมนูอาหารน่ากินเหล่านี้ทำสับเปลี่ยนหมุนเวียนได้ทุกวันตลอดเดือนรอมฎอน            เดือนรอมฎอน เดือนแห่งการถือศีลอดของชาวมุสลิม ในเมื่ออดมาตลอดทั้งวันแล้ว เมื่อถึงช่วงเวลาแห่งการกินหลังพระอาทิตย์ตกดินก็ต้องจัดเต็มเสียหน่อย วันนี้กระปุกดอทคอมขอแนะนำ 7 เมนูอาหารเย็นน่ากิน ๆ สูตรจาก คุณ maekwansri สมาชิกเว็บไซต์พันทิปดอทคอม (#maekwansri) ที่หน้าตาแซ่บอย่าบอกใครเชียวล่ะ มีให้คุณเลือกทำถึง 7 สูตร ซึ่งแต่ละจานดูหน้าตาน่าหม่ำมาก ๆ และถ้าหากว่าได้ทำกินเองรับรองอิ่มไปจนถึงเย็นวันพรุ่งนี้เลยล่ะ           ทำอาหารมื้อเย็น เดือนรอมฎอนให้สามีค่า สูตรจาก คุณ maekwansri สมาชิกเว็บไซต์พันทิปดอทคอม (#maekwansri)          ช่วงนี้เป็นเดือนถือศีลอดของชาวมุสลิมซึ่งจะอดอาหารตั้งแต่ตีห้าจนถึงเกือบหนึ่งทุ่ม เป็นเวลา 1 เดือน เราในฐานะแม่บ้านต้องดูแลกันหน่อย   1. ผัดสะตอ 3 รส ส่วนผสม น้ำพริกแกง          • พริกแห้งเม็ดใหญ่ (แกะเม็ดออกแช่น้ำให้นุ่ม)          • หอมแดง           • กระเทียม           • กะปิ           • เกลือ ส่วนผสม ผัดสะตอ          • น้ำมันพืช          • น้ำพริกแกง          • เนื้อไก่          • น้ำเปล่า          • กุ้ง          • น้ำตาลปี๊บ          • น้ำปลา           • น้ำมะขามเปียก           • สะตอ          • พริกหนุ่ม หรือพริกหยวกหั่น           • หอมใหญ่หั่นเต๋า วิธีทำน้ำพริกแกง          • นำส่วนผสมทั้งหมดมาโขลกหรือปั่นให้ละเอียด พักไว้วิธีทำผัดสะตอ          1. ตั้งกระทะใส่น้ำมันพอร้อน ใส่น้ำพริกแกงลงไปผัดให้หอม           2. ใส่เนื้อไก่ลงไปผัดให้เข้ากัน เติมน้ำลงไปเล็กน้อย ใส่กุ้งลงไปผัด          3. ปรุงรสด้วยน้ำตาลปี๊บ น้ำปลา และน้ำมะขามเปียกตามชอบ ชิมรสให้เป็นสามรส           4. ใส่สะตอลงไปผัด พอสะตอใกล้จะสุก ใส่พริกหนุ่มและหอมใหญ่ลงไปผัดประมาณ 2 นาที ตักใส่จานพร้อมเสิร์ฟ  ++++++++++   2. ไข่เจียว (ทอดด้วยจวัก สูตรนี้หนานุ่มจริง ๆ)ส่วนผสม ไข่เจียว          • ไข่ไก่           • หอมใหญ่หั่นเต๋า           • มะเขือเทศหั่นเต๋า           • ต้นหอมซอย           • ซีอิ๊วขาว           • น้ำตาลทราย          • น้ำมันพืช           • ซอสพริก หรือพริกน้ำปลา วิธีทำ ไข่เจียว          1. ตีผสมไข่ไก่ หอมใหญ่ มะเขือเทศ ต้นหอม ซีอิ๊วขาว และน้ำตาลทรายเข้าด้วยกัน           2. ใส่น้ำมันลงในจวักเล็กน้อย นำไปตั้งไฟให้ร้อน เทไข่ลงไปแล้วค่อย ๆ ตะล่อมไข่ให้สุกแล้วกลับด้าน ทอดไข่จนสุก จะได้ไข่ที่หนานุ่ม เสิร์ฟกับซอสพริกหรือพริกน้ำปลา  ++++++++++   3. แกงเขียวหวานเนื้อส่วนผสม แกงเขียวหวานเนื้อ          • น้ำพริกแกงเขียวหวาน (ใส่กะปิ)          • น้ำมันพืช          • หัวกะทิ          • เนื้อติดมัน           • หางกะทิ          • น้ำตาลปี๊บ           • เกลือเม็ด           • มะเขือพวง           • มะเขือเปราะผ่าสี่ส่วน          • พริกเหลืองหั่นเป็นเส้น ๆ           • พริกจินดา           • ใบโหระพา          • ปลาเค็ม หรือปลาแดดเดียววิธีทำ แกงเขียวหวานเนื้อ          1. ผัดน้ำพริกแกงเขียวหวานกับน้ำมันให้หอม          2. ค่อย ๆ เติมหัวกะทิใส่ลงไปเล็กน้อย เมื่อกะทิเริ่มแตกมันจึงใส่เนื้อลงไปผัดให้เข้ากัน          3. เติมหางกะทิลงไป เคี่ยวด้วยไฟอ่อนให้เนื้อนุ่ม ระหว่างรอเนื้อนุ่มให้ปรุงรสด้วยน้ำตาลปี๊บและเกลือเม็ด          4. เมื่อเนื้อเริ่มนุ่มแล้วให้เติมหัวกะทิที่เหลือลงไป รอจนเดือดอีกครั้ง          5. ใส่มะเขือพวง มะเขือเปราะ พริกเหลือง และพริกจินดาลงไปคนให้เข้ากันประมาณ 1-2 นาที ปิดไฟ ใส่ใบโหระพาลงไป ตักใส่ชาม เสิร์ฟพร้อมปลาเค็มหรือปลาแดดเดียว +++++++++++                       4. แกงป่าปลากรายส่วนผสม แกงป่าปลากราย          • เนื้อปลากราย           • น้ำเกลือ          • น้ำเปล่า          • น้ำเย็นจัด          • น้ำมันพืช          • พริกแกงเผ็ด           • น้ำปลา           • น้ำตาลทราย          • มะเขือพวง           • มะเขือเปราะผ่าสี่ส่วน          • ถั่วฝักยาวหั่นท่อน           • พริกเหลืองหั่นท่อน           • พริกไทยสด           • กระชายซอย          • ใบกะเพรา วิธีทำแกงป่าปลากราย          1. นำเนื้อปลากรายมาตำ ค่อย ๆ เหยาะน้ำเกลือลงไป แล้วปั้นเป็นลูกกลม ๆ           2. นำเนื้อปลากรายไปลวกในน้ำเดือด เมื่อสุกแล้วตักใส่ในน้ำเย็นจัด พักให้สะเด็ดน้ำ (น้ำที่ลวกลูกชิ้นปลากรายอย่าทิ้งจะใช้ทำน้ำแกง)          3. ตั้งกระทะใส่น้ำมันพืชลงไปรอจนร้อนใส่พริกแกงลงไปผัดให้หอม          4. ใส่ลูกชิ้นปลากรายลงไปผัดให้เข้ากัน ค่อย ๆ เหยาะน้ำลวกลูกชิ้นปลาลงไปพอประมาณ          5. ปรุงรสด้วยน้ำปลา และน้ำตาลทรายตามชอบ          6. เมื่อน้ำแกงเดือดใส่มะเขือพวง มะเขือเปราะ ถั่วฝักยาว พริกเหลือง พริกไทยสด และกระชายซอยลงไป รอเดือดอีกครั้ง ปิดไฟ ใส่ใบกะเพราลงไป ตักใส่ชาม  ++++++++++                       5. ไก่อบ  ส่วนผสม ไก่อบ          • กระเทียม 5 กลีบเล็ก          • พริกไทยเม็ด 1/4 ช้อนชา          • ลูกผักชี 1/2 ช้อนชา          • สะโพกไก่ 500 กรัม (ล้างให้สะอาดพักไว้ให้สะเด็ดน้ำ)           • พริกป่น 1/4 ช้อนชา           • น้ำผึ้ง 3 ช้อนโต๊ะ (เปลี่ยนจากสูตรเดิมที่ใช้น้ำตาลปี๊บ 2 ช้อนโต๊ะ)           • น้ำปลา (ใส่พอปริ่มไก่)           • ผงกะหรี่ 1/2 ช้อนชาวิธีทำไก่อบ          1. โขลกกระเทียม พริกไทย และลูกผักชีให้ละเอียด ใส่ลงไปในเนื้อไก่           2. ใส่พริกป่น น้ำผึ้ง น้ำปลา และผงกะหรี่ลงไปคลุกเคล้าให้เข้าด้วยกัน นำไปหมักในตู้เย็นทิ้งไว้ประมาณ 3-5 ชั่วโมง หรือทั้งคืน          3. เปิดเตาอบที่อุณหภูมิ 220 องศาเซลเซียส นำไก่เข้าไปอบใช้เวลาประมาณ 15 นาที อบจนหนังไก่ตึงแล้วลดอุณหภูมิลงมาที่ 175 องศาเซลเซียส อบจนหนังไก่เริ่มจะเหลือง ใช้เวลาประมาณ 10-15 นาที แล้วลดอุณหภูมิลงมาที่ 150 องศาเซลเซียส ใช้ไฟบนอีกประมาณ 10-15 นาที ไก่ก็จะสวยได้ที่           ป.ล. เตาอบแต่ละบ้านจะไม่เหมือนกันใช้ตามที่ถนัดนะคะ ++++++++++                       6. ต้มกะทิผักรวมส่วนผสม น้ำพริกแกง           • หอมแดง           • พริกไทย           • กะปิอย่างดี           • กุ้งสดส่วนผสม ต้มกะทิผักรวม          • หัวกะทิ           • หางกะทิ          • ผักเหลียง           • หน่อไม้หวานต้มแล้วสับเป็นชิ้น (ต้มหน่อไม้ใส่เกลือให้เดือดและสุก ตักแช่ในน้ำเย็น พักไว้ให้สะเด็ดน้ำ)           • ถั่วฝักยาวหั่นเป็นท่อน           • สะตอ           • พริกเหลืองหั่นท่อน           • น้ำตาลปี๊บ           • เกลือ          • กุ้งสด วิธีทำน้ำพริกแกง          •  โขลกทุกอย่างเข้าด้วยกันให้ละเอียด พักไว้วิธีทำต้มกะทิผักรวม          1. ต้มหัวกะทิและหางกะทิ เมื่อเริ่มเดือดใส่พริกแกงลงไปคนให้เข้ากัน          2. รอจนเดือดอีกครั้งใส่ผักทุกอย่างลงไป คนให้เข้ากัน           3. ปรุงรสด้วยน้ำตาลปี๊บและเกลือ จากนั้นใส่กุ้งลงไป (ห้ามคน) เมื่อกุ้งสุกตักเสิร์ฟ ++++++++++                       7. ข้าวเหนียวทุเรียนส่วนผสม ข้าวเหนียวทุเรียน          • หัวกะทิ          • หางกะทิ           • น้ำตาลปี๊บ           • เกลือ          • เนื้อทุเรียน (ทุเรียนพื้นบ้าน)          • ข้าวเหนียวนึ่ง หรือลอดช่อง วิธีทำข้าวเหนียวทุเรียน          1. นำหม้อขึ้นตั้งไฟปานกลางใส่หัวกะทิ หางกะทิ น้ำตาลปี๊บ และเกลือลงไป คนไปเรื่อย ๆ ให้พอร้อน          2. ใส่ทุเรียนลงไปแล้วคนให้เข้ากันอีกประมาณ 5 นาที (ต้องระวังอย่าให้เดือดพล่านจะทำให้กะทิแตกมันได้) ยกลง เสิร์ฟพร้อมข้าวเหนียว หรือลอดช่องก็อร่อย           7 สูตรอาหารเย็นเดือนรอมฎอน น่าจะถูกอกถูกใจคุณแม่บ้านเลยใช่ไหมคะ มีทั้งอาหารคาวหวานหลากหลายเมนูมาให้เลือกเข้าครัวทำกินกัน สามารถทำกินได้ทุกวันตอนเย็น วัตถุดิบหาง่าย วิธีทำไม่ยาก และถ้าหากออกจากการถือศีลอดแล้วยังคิดถึงเมนูอาหารเย็นพวกนี้อยู่ก็ยังสามารถทำกินได้นะคะ อย่าช้า… รีบไปเข้าครัวกันเลย ขอขอบคุณข้อมูลและภาพประกอบจากคุณ maekwansri สมาชิกเว็บไซต์พันทิปดอทคอม (#maekwansri) 






  


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






7 เมนูอาหารเดือนรอมฎอน อาหารมุสลิมทั้งคาวหวานรับมื้อเย็น





อัปเดตล่าสุด 13 พฤษภาคม 2562 เวลา 17:17:37
 53,433 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































