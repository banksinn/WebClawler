




เมนูอบชีส 11 เมนูชีส อาหารว่างฝรั่งเมนูชีส ยืดเยิ้มชวนพุงล้ำ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






11 เมนูอบชีส อาหารว่างฝรั่งเมนูชีส ยืดเยิ้มชวนพุงล้ำ




93,001อ่าน







0















             เอาใจคนรักเมนูชีส ด้วยอาหารฝรั่งสุดฟินกับเมนูอบชีส 11 สูตร ลองเลือกไปทำกินเองที่บ้านได้เลย ชีสยืดเยิ้มเกินห้ามใจ ต่อให้รอบเอวเพิ่มก็ยอมกันล่ะคราวนี้          เอ่ยถึงเมนูชีสเมื่อไรเชื่อเถอะว่าสาวกชีสน้ำลายสอทุกครั้ง ลองจินตนาการเวลาเอาส้อมจิ้มชีสยืด ๆ เข้าปากดูสิ ตอนนั้นแทบอยากจะหยุดเวลาไว้ เพราะอยากละเมียดชีสให้นานเท่านาน พอแล้ว ๆ ใช้มือหยิกแขนตัวเองให้ตื่นจากภวังค์แล้วกลับสู่ความจริงที่อยากลงมือทำเมนูอบชีสกินเองเสียที เริ่มเลยดีไหม ? วันนี้กระปุกดอทคอมขอนำเสนอวิธีทำ 11 เมนูอบชีส เลือกทำหมุนเวียนได้ทุกวัน ดัดแปลงส่วนผสมได้ตามชอบ ต่อยอดได้ตามสบาย แต่ตอนนี้ท้องร้องแล้วเอาตามสูตรไว้ก่อน เข้าครัวกันดีกว่าจ้า   1. ผักโขมอบชีส สูตรออแกนิกส์           เมนูอบชีสที่หลายคนนึกถึงอันดับต้น ๆ คงเป็นอะไรไปไม่ได้นอกจากเมนูผักโขมอบชีสสูตรนี้มาจากคุณ rock barista สมาชิกเว็บไซต์พันทิปดอทคอม ต่อไปนี้ไม่ต้องไปสั่งกินตามร้านอาหารฝรั่ง หรือไปซื้อกินกันแล้ว ลองมาทำกินเองง่าย ๆ จัดผักโขมไปเยอะ ๆ โรยชีสเน้น ๆ ที่พิเศษคือ สูตรนี้ใช้ผักโขมออแกนิกส์อีกด้วย ปลอดภัยไร้สารพิษ อย่างน้อย ๆ ก็ดีต่อสุขภาพขึ้นมาหน่อย ส่วนผสม ผักโขมอบชีส​​      ►​ ​ผักโขม 7 ต้น​​      ►​ ​หอมใหญ่ 2 หัว​​      ►​ ​กระเทียม 1  หัว​​      ►​ ​เนยสด ปริมาณตามชอบ (อยากได้รสชาติมัน ๆ ก็ใส่เยอะหน่อยครับ) ​​      ►​ ​นมสด​​      ►​ ​​เกลือ​​      ►​ ​แป้งมันสำปะหลัง​​      ►​ ​ชีสขูดวิธีทำผักโขมอบชีส          1. ต้มผักโขมให้สุกแล้วสับเป็นชิ้นเล็ก ๆ          2. สับหอมใหญ่และกระเทียม เตรียมไว้          3. ใส่เนยลงกระทะ ผัดหอมใหญ่ก่อน พอหอมใหญ่ใกล้สุกตามด้วยกระเทียม พอกระเทียมสุกตามด้วยผักโขม จากนั้นเทนมสดลงไปนิดหน่อย ปรุงรสด้วยเกลือ และทำให้ส่วนผสมเหนียวขึ้นมาหน่อยด้วยแป้งมันสำปะหลัง ผัดให้เข้ากัน          4. ตักใส่ถ้วยขนาดพอเหมาะ (ที่สามารถนำเข้าเตาอบได้) โรยชีสลงไปตามชอบแล้วนำเข้าเตาอบ เอาออกมา พร้อมเสิร์ฟ          + ดูวิธีทำเพิ่มเติมได้ที่ ผักโขมอบชีส สูตรออแกนิกส์ ปลูกเองทำเองอิ่มอร่อยง่าย ๆ +++++++++++++++++++   2. ผักโขมอบชีส           พบกับอีกเมนูผักโขมอบชีสอีกหนึ่งสูตรที่เพิ่มโปรตีนจากเนื้อสัตว์ลงไปผสมกับสูตรผักโขมอบชีสสูตรจากคุณ tayo76 สมาชิกเว็บไซต์พันทิปดอทคอม ที่ใส่แฮมลงไปผสมผสานกับผักโขม และยังมีกลิ่นหอมของออริกาโน่ ที่สำคัญยังจัดเต็มชีสถึง 3 ชนิด บวกด้วยความเผ็ดจากพริกไทยเล็กน้อย เห็นทีถ้วยเดียวคงไม่อยู่ท้องแล้วเนอะ  ส่วนผสม ผักโขมอบชีส​​      ►​ ​เนยสด​​      ►​ ​หอมใหญ่ (หั่นเต๋า) 1/2 หัว​​      ►​ ​แป้งสาลีอเนกประสงค์ 1 ช้อนโต๊ะ​​      ►​ ​แฮม หรือเบคอน (หั่นเต๋า) ​​      ►​ ​นมจืด​​      ►​ ​ผักโขม (หั่นหยาบ)​​      ►​ ​เกลือป่น 1/2 ช้อนชา​​      ►​ ​พริกไทยป่น​​      ►​ ​น้ำตาลทราย เล็กน้อย​​      ►​ ​ออริกาโน่ (ใส่หรือไม่ใส่ก็ได้)​​      ►​ ​มอสซาเรลล่าชีส​​      ►​ ​เชดดาร์ชีส​​      ►​ ​พาร์มีซานชีสวิธีทำผักโขมอบชีส          1. ตั้งกระทะ ใส่เนยสดและหอมใหญ่ลงไปผัดพอสุก จากนั้นใส่แป้งสาลีอเนกประสงค์ลงไป          2. ใส่แฮมและนมจืดไปลงไปส่วนหนึ่งก่อน (เพื่อให้แป้งไม่ไหม้ติดกระทะ) ผัดสักครู่ให้แป้งเป็นก้อน จากนั้นใส่ผักโขมลงไป เติมนมจืดลงไปอีก ปรุงรสด้วยเกลือป่น พริกไทยป่น และน้ำตาลทราย เทใส่จาน พักไว้ แล้วค่อยใส่ลงในถาดฟอยล์          3. วางมอสซาเรลล่าชีสบนผักโขม แซมด้วยเชดดาร์ชีสเล็กน้อยเพื่อให้มีรสเค็มอร่อยขึ้น หรือจะโรยพาร์มีซานชีสให้กลิ่นหอมน่ารับประทานขึ้นด้วยก็ได้ (ถ้าใส่เยอะไปจะฉุนไม่อร่อยนะจ๊ะ)          4. นำเข้าเตาอบ โดยใช้ไฟบน-ล่าง เวลาประมาณ 10-12 นาที อบไปประมาณ 6-7 นาที ต้องเปิดฝามาหมุนทิศทางให้มันได้ความร้อนทั่ว ๆ กัน เอาออกมาโรยออริกาโน่ พร้อมเสิร์ฟ          + ดูวิธีทำเพิ่มเติมได้ที่ วิธีทำผักโขมอบชีส แบบง่าย ๆ ทำกินเองได้ที่บ้าน+++++++++++++++++   3. ดอกกะหล่ำอบชีส           เบื่อกันไหมกับเมนูผัดดอกกะหล่ำน้ำมันหอย หรือเอามาลวกจิ้มกับน้ำพริก มาแปลงร่างเป็นดอกกะหล่ำอบชีส อาหารฝรั่งแนว ๆ ไม่ซ้ำซากจำเจ จับดอกกะหล่ำลงไปผัดกับเบคอน และมะกะโรนีแล้วนำไปอบกับชีส กินเพลินจนลืมอ้วนก็คราวนี้แหละค่ะส่วนผสม ดอกกะหล่ำอบชีส​​      ►​ ​เนยเค็ม 1 ช้อนโต๊ะ​​      ►​ ​หอมใหญ่สับ 1 ช้อนโต๊ะ​​      ►​ ​แป้งสาลีอเนกประสงค์ 2 ช้อนโต๊ะ​​      ►​ ​นมสด 2+1/2 ถ้วย​​      ►​ ​วิปปิ้งครีม​​      ►​ ​เกลือป่น เล็กน้อย​​      ►​ ​พริกไทยดำบด เล็กน้อย​​      ►​ ​ดอกกะหล่ำ (หั่นชิ้นเล็ก) 1 หัวเล็ก (น้ำหนักประมาณ 300-400 กรัม)​​      ►​ ​เบคอน (หรือแฮม) หั่นเป็นชิ้นเล็ก ๆ 100 กรัม​​      ►​ ​มะกะโรนีต้มสุก 200 กรัม​​      ►​ ​มอสซาเรลล่าชีสขูดฝอย วิธีทำดอกกะหล่ำอบชีส          1. ใส่เนยเค็มลงในกระทะ พอเนยละลายใส่หอมใหญ่สับลงไปผัดจนสุกใส จากนั้นใส่แป้งสาลีอเนกประสงค์ลงไปผัดจนสุก ค่อย ๆ เติมนมสดลงไปคนผสมเรื่อย ๆ ให้เข้ากัน          2. ใส่วิปปิ้งครีมลงไป ปรุงรสด้วยเกลือป่นและพริกไทยดำบดเล็กน้อย ชิมรสตามชอบ จากนั้นเคี่ยวต่อจนส่วนผสมเข้ากันดีและมีลักษณะข้น ยกลงจากเตา ใส่ภาชนะสำหรับอบ เตรียมไว้          3. ใส่เนยเล็กน้อยลงในกระทะอีกใบ ใส่ดอกกะหล่ำลงไปผัดจนเกือบสุก ตามด้วยเบคอน และเส้นมะกะโรนีต้มสุกแล้วลงไปผัดให้เข้ากัน           4. ตักส่วนผสมดอกกะหล่ำลงในภาชนะสำหรับอบ จากนั้นโรยมอสซาเรลล่าชีสขูดฝอยลงไปให้ทั่วตามชอบ จากนั้นนำไปอบที่อุณหภูมิประมาณ 350 องศาฟาเรนไฮต์ สังเกตให้ชีสละลายและเปลี่ยนเป็นสีน้ำตาลตามชอบ นำออกจากเตาอบ พร้อมเสิร์ฟ          + ดูวิธีทำเพิ่มเติมได้ที่ ดอกกะหล่ำอบชีส อาหารฝรั่งเมนูชีสกลิ่นหอม เสิร์ฟความอร่อยเต็มอิ่ม +++++++++++++++++   4. ลาซานญ่า          เคยไหม ? ซื้อลาซานญ่ามากินแล้วเจอชีสน้อยไม่จุใจ ลองมาทำเองกันไหมกับลาซานญ่าสูตรจากคุณหอมกาแฟ สมาชิกเว็บไซต์พันทิปดอทคอม อัดชีสลงไปเยอะ ๆ ตามชอบ มาพร้อมสูตรซอสโบลองเนสและเบชาเมลซอส แม้ว่าขั้นตอนการทำจะมีรายละเอียดยิบย่อยแต่ถ้าทำเสร็จและลองชิมแล้วจะหายเหนื่อยเป็นปลิดทิ้งเลยค่ะ อร่อยเว่อร์ส่วนผสม ลาซานญ่า​​      ►​ ​เส้นลาซานญ่าสำเร็จรูป (สูตรนี้ใช้ลาซานญ่าแบบสำเร็จรูปไม่ต้องต้มค่ะ)​​      ►​ ​ชีสขูดฝอย​​      ►​ ​ไข่ไก่ต้มสุก 1-2 ฟอง หั่นบาง ๆส่วนผสม ซอสโบลองเนส​​      ►​ ​เนยสด 1 1/2 ช้อนชา + 1 ช้อนโต๊ะ (สำหรับผัด) ​​      ►​ ​หอมใหญ่สับ 3 หัวเล็ก (ประมาณ 1/2 ลูกใหญ่)​​      ►​ ​กระเทียมสับ 1 ช้อนโต๊ะ​​      ►​ ​แครอทขูดฝอย 1 หัว​​      ►​ ​หมูสับ 200 กรัม (ใส่มากน้อยตามชอบ)​​      ►​ ​เกลือ 1/2 ช้อนชา​​      ►​ ​พริกไทยดำ 1/2 ช้อนชา​​      ►​ ​ซอสมะเขือเทศเข้มข้น 4-5 ช้อนโต๊ะ​​      ►​ ​ซอสมะเขือเทศ (หรือมะเขือเทศสด) 1/2 ถ้วย​​      ►​ ​ซอสพริก 2-3 ช้อนโต๊ะ (ลดได้ถ้าเด็กกินหรือไม่ใส่ก็ได้ค่ะ)​​      ►​ ​น้ำเปล่า​​      ►​ ​ซุปก้อน​​      ►​ ​แป้งสาลีอเนกประสงค์ 1 1/2 ช้อนชา​​      ►​ ​ใบเบย์ลีฟ (ใบกระวาน) 1-2 ใบ​​      ►​ ​ออริกาโน่ 1 ช้อนโต๊ะ​​      ►​ ​น้ำตาลทราย 1/2 ช้อนชาส่วนผสม เบชาเมลซอส​​      ►​ ​เนยสด 1 1/2 ช้อนชา​​      ►​ ​แป้งสาลีอเนกประสงค์ 1+1/2 ช้อนชา​​      ►​ ​นมสดจืด​​      ►​ ​เกลือป่น (ไม่ต้องใส่ถ้าใช้ชีสรสเค็ม)​​      ►​ ​พริกไทยป่น ​​      ►​ ​ชีส วิธีทำซอสโบลองเนส          1. ตั้งกระทะใช้ไฟอ่อน ใส่เนยสดลงไป พอเนยละลายใส่หอมใหญ่ลงไปผัดจนสุกใส ตามด้วยกระเทียม ผัดจนกระเทียมมีกลิ่นหอม           2. ใส่แครอทลงไปผัดสักครู่ให้แครอทนิ่มลงหน่อย           3. ใส่หมูลงไปผัดให้สุก เติมเกลือและพริกไทยดำเล็กน้อยพอให้หมูมีรสชาติ พอหมูสุกดีแล้วใส่ซอสมะเขือเทศเข้มข้น ตามด้วยมะเขือเทศสดสับ (หรือซอสมะเขือเทศ) ลงไป          4. ใส่ซอสพริกเพื่อเพิ่มรสชาติให้จัดจ้านขึ้น เติมน้ำเปล่า ใส่ซุปก้อนลงไป ลองชิมรสดู ถ้าไม่เค็มก็เติมเกลือ เติมซอสได้อีก ชิมจนพอใจ           5. ใส่ใบเบย์ลีฟและออริกาโน่ลงไป เคี่ยวต่อให้เดือด ชิมรสอีกครั้ง เติมน้ำตาลทราย เบาไฟลงแล้วเคี่ยวต่ออีกเล็กน้อย อย่าให้ส่วนผสมแห้ง ถ้าแห้งไปเติมน้ำได้อีก แต่อย่าเยอะจนเป็นแกง ชิมอีกครั้ง ปิดไฟ พักไว้ วิธีทำเบชาเมลซอส          1. ตั้งหม้อใบเล็กบนเตา ใช้ไฟอ่อน ใส่เนยสดลงไป ระวังอย่าให้เนยไหม้          2. ใส่แป้งลงไปใช้ตะกร้อมือคนให้เร็ว ๆ ระวังไหม้ คนจนแป้งเริ่มเป็นโฟม ใส่นมสดลงไป 1 ส่วนก่อนแล้วคนเร็ว ๆ ให้เข้ากัน ต่อมาค่อยเติมนมส่วนที่เหลือ เติมเกลือและพริกไทย รอจนส่วนผสมเริ่มเดือด จากนั้นใส่ชีสลงไปคนเร็ว ๆ ปิดไฟ ในขั้นตอนนี้ส่วนผสมจะข้นมาก เทออกจากหม้อ พักไว้          3. ทำลาซานญ่า โดยตักซอสโบลองเนส 1 ทัพพี ใส่ลงในพิมพ์ฟอยล์ชั้นแรกก่อน          4. วางแผ่นลาซานญ่าแผ่นที่ 1 ลงไป แล้วตักซอสโบลองเนสราดลงไปให้เต็มแผ่น จากนั้นโรยชีสลงไป          5. วางแผ่นลาซานญ่าแผ่นที่ 2 ทับลงไป ตักซอสเบชาเมลราดลงไปให้เต็มแผ่นลาซานญ่า วางไข่ต้มหั่นชิ้นลงไป วางแผ่นลาซานญ่า แผ่นที่ 3 แล้วตักซอสโบลองเนสราดลงไปให้เต็มแผ่นลาซานญ่า โรยชีสทับอีกครั้ง          6. วางแผ่นลาซานญ่า แผ่นที่ 4 ตักซอสโบลองเนสราดลงไปให้เต็มแผ่นลาซานญ่า ปิดท้ายด้วยชีสเยอะ ๆ          7. นำเข้าเตาอบ ประมาณ 25-30 นาที ใช้ไฟบน อุณหภูมิ 170 องศาเซลเซียส และไฟล่างอุณหภูมิ 180 องศาเซลเซียส ถ้าเป็นเตาอบไฟฟ้าให้ใช้ไฟล่างก่อน ปิดด้วยฟอยล์ด้วยกันหน้าไหม้ ก่อนครบเวลาประมาณ 5 นาที ให้เปิดไฟบน-ล่าง พอสุกดีแล้ว เอาออกมา พร้อมเสิร์ฟ          + ดูวิธีทำเพิ่มเติมได้ที่ วิธีทำลาซานญ่า อาหารฝรั่งทำง่าย สไตล์โฮมเมด ดูดีไฮโซ  ++++++++++++++   5. มันบดอบชีส           ใครกำลังตามหาสูตรเมนูชีสอย่างมันบดอบชีส แอบกระซิบว่า เข้ามาได้ถูกจังหวะมาก ๆ ขอแนะนำมันบดอบชีสสูตรจากคุณผู้หญิงหลังกรอบแว่น สมาชิกเว็บไซต์พันทิปดอทคอม สูตรนี้ง่ายมาก ๆ จับมันฝรั่งไปต้มสุกแล้วบดผสมผสานกับวิปปิ้งครีม ปรุงรสด้วยเกลือและพริกไทย โรยหน้าด้วยชีส พออบเสร็จก็โรยออริกาโน่หน่อย มาลุยกันเลยดีกว่าส่วนผสม มันบดอบชีส​​      ►​ ​มันฝรั่ง ปริมาณตามชอบ​​      ►​ ​วิปปิ้งครีม (หรือ cooking cream)​​      ►​ ​เกลือป่น เล็กน้อย​​      ►​ ​พริกไทย​​      ►​ ​ผงลูกจันทน์เทศ (ใส่หรือไม่ใส่ก็ได้)​​      ►​ ​เชดดาร์ชีสผสมพาร์มีซานชีส (หรือจะใช้อย่างใดอย่างหนึ่งก็ได้)​​      ►​ ​ออริกาโน่ (สำหรับโรยหน้า)วิธีทำมันบดอบชีส          1. วอร์มเตาอบไว้ที่อุณหภูมิ 200 องศาเซลเซียส ใช้ไฟบน-ล่าง เตรียมไว้          2. นำมันฝรั่งมาต้มสุกนิ่ม (วิธีเช็กให้ใช้ไม้จิ้มหรือส้อมจิ้ม ถ้าเนื้อมันฝรั่งไม่ติดขึ้นมาก็ใช้ได้ค่ะ) จากนั้นปอกเปลือกให้เรียบร้อย เตรียมไว้          3. นำมันฝรั่งมาบดละเอียด (ใครมีที่บดก็ใช้ที่บด หรือใช้ตาข่ายตาห่าง ๆ หน่อยมาบี้)          4. ใส่วิปปิ้งครีมลงไป บดผสมให้เข้ากันเป็นเนื้อเดียว ปรุงรสด้วยเกลือและพริกไทย (ใครจะใส่ผงลูกจันทน์เทศก็ใส่ตอนนี้เลยค่ะ)          5. ตักใส่ถ้วยที่สามารถนำเข้าเตาอบได้ โรยหน้าด้วยชีส จากนั้นนำเข้าอบประมาณ 20 นาที จนเป็นสีเหลืองทอง นำออกจากเตาอบ โรยด้วยออริกาโน่ พร้อมเสิร์ฟ          + ดูวิธีทำเพิ่มเติมได้ที่ มันบดอบชีส เมนูนี้เห็นทีต้องยอมอ้วน +++++++++++++++++++   6. ต้นอ่อนทานตะวันอบชีส           เชื่อว่าเพื่อน ๆ คงเคยเห็นแต่เมนูต้นอ่อนทานตะวันผัดน้ำมันหอย ไข่เจียวต้นอ่อนทานตะวัน หรือแกงจืดต้นอ่อนทานตะวัน แต่เชื่อไหมว่า นอกจากเมนูอาหารไทยจ๋าเหล่านี้แล้วต้นอ่อนทานตะวันยังเอามาทำเมนูอบชีสได้อีกด้วยกับเมนูต้นอ่อนทานตะวันอบชีสสูตรจากคุณ isolateboy สมาชิกเว็บไซต์พันทิปดอทคอม ก่อนอื่นเอาต้นอ่อนทานตะวันไปผัดกับเครื่องปรุงให้หอมฉุยก่อนแล้วค่อยนำไปอบกับชีส อร่อยเหาะจริงเชียวส่วนผสม ต้นอ่อนทานตะวันอบชีส​​      ►​ ​ต้นอ่อนทานตะวัน​​      ►​ ​เนยเค็ม 1 ช้อนโต๊ะ​​      ►​ ​นมสด 1 ช้อนโต๊ะ​​      ►​ ​ไข่แดง 1 ฟอง​​      ►​ ​น้ำตาลทราย​​      ►​ ​เชดดาร์ชีส​​      ►​ ​ออริกาโน่วิธีทำต้นอ่อนทานตะวันอบชีส          1. ใส่ต้นอ่อนทานตะวัน เนยเค็ม นมสด ไข่แดง และน้ำตาลทรายลงในกระทะ นำขึ้นตั้งไฟปานกลาง ผัดจนน้ำเริ่มงวดและข้น           2. แบ่งผัดต้นอ่อนทานตะวันใส่ลงไปส่วนหนึ่ง (ไม่เอาส่วนผสมน้ำ) ในถาดหรือภาชนะที่สามารถนำเข้าเตาอบได้ วางทับด้วยเชดดาร์ชีสจนเต็ม          3. ตักผัดต้นอ่อนทานตะวันที่เหลือวางทับบนชีสจนเต็ม สุดท้ายปิดทับด้วยชีสหนา ๆ          4. นำเข้าเตาอบด้วยไฟบน-ล่าง ใช้อุณหภูมิ 220 องศาเซลเซียส ประมาณ 10 นาที นำออกจากเตาอบ โรยใบออริกาโนเล็กน้อย พร้อมเสิร์ฟ          + ดูวิธีทำเพิ่มเติมได้ที่ ต้นอ่อนทานตะวันอบชีส จับผักออร์แกนิคมาทำอาหารฝรั่งหอม ๆ ++++++++++++++++++   7. กราแตงมะกะโรนี           เมนูอบชีสแสนแพงอย่างกราแตงสามารถทำเองง่าย ๆ ไม่ต้องไปซื้อ ขอแนะนำกราแตงมะกะโรนีสูตรจากนิตยสาร @kitchen ไอเดียเก๋ด้วยการนำส่วนผสมทั้งหมดใส่ลงไปในเปลือกอะโวคาโด เวลากินจะได้กลิ่นหอมของทูน่าผสมผสานกับมะกะโรนี และครีมซอส เมนูนี้เด็กกินได้ ผู้ใหญ่ก็กินได้เช่นกันจ้าส่วนผสม กราแตงมะกะโรนี ​​      ►​ ​อะโวคาโด​​      ►​ ​หอมใหญ่สับ​​      ►​ ​เนยสด​​      ►​ ​แป้งสาลีอเนกประสงค์ 1-2 ช้อนโต๊ะ​​      ►​ ​วิปปิ้งครีม 1+1/2 ถ้วย ​​      ►​ ​เกลือป่น​​      ►​ ​พริกไทยป่น​​      ►​ ​แครอท (หั่นเป็นชิ้นเล็ก)​​      ►​ ​หน่อไม้ฝรั่ง (หั่นเป็นชิ้นเล็ก) ​​      ►​ ​ดอกกะหล่ำ (หั่นเป็นชิ้นเล็ก)​​      ►​ ​มะกะโรนีต้มสุก​​      ►​ ​เนื้อปลาทูน่ากระป๋อง​​      ►​ ​มอสซาเรลล่าชีสวิธีทำกราแตงมะกะโรนี          1. ผ่าครึ่งอะโวคาโด แล้วใช้ช้อนค่อย ๆ ตักเนื้ออะโวคาโดออก ระวังอย่าให้เปลือกขาด เก็บเปลือกไว้ ส่วนเนื้ออะโวคาโดนำไปหั่นเป็นชิ้นเล็ก ๆ เตรียมไว้           2. ทำครีมซอส โดยนำหอมหัวใหญ่สับมาผัดกับเนย ใส่แป้งสาลีอเนกประสงค์ลงไป ตามด้วยวิปปิ้งครีม คนผสมให้เข้ากัน ตั้งไฟอ่อนจนแป้งสุกและซอสมีลักษณะข้น ยกลง ปรุงรสด้วยเกลือและพริกไทย          3. หั่นแครอท หน่อไม้ฝรั่ง และดอกกะหล่ำเป็นชิ้นเล็ก ๆ ต้มให้สุก แล้วนำไปผสมกับมะกะโรนีต้มสุก และเนื้อปลาทูน่ากระป๋อง คนให้เข้ากัน ปรุงรสด้วยเกลือและพริกไทย          4. ตักส่วนผสมทูน่าใส่ลงในเปลือกอะโวคาโดที่เก็บไว้ให้เกือบเต็ม ราดทับด้วยครีมซอส โรยมอสซาเรลล่าชีสลงไป นำไปอบในเตาอบที่อุณหภูมิ 200-220 องศาเซลเซียส ให้ชีสละลายเป็นสีเหลืองทอง          + ดูวิธีทำเพิ่มเติมได้ที่ กราแตงมักกะโรนีและทูน่าในอะโวคาโด อาหารฝรั่งจากผลไม้เม็ดใหญ่ +++++++++++++++++   8. มะกะโรนีอบชีส           สำหรับคนที่เบื่อมะกะโรนีผัดซอส  หรือมะกะโรนีต้ม ลองมาชิมมะกะโรนีอบชีสสูตรจาก นิตยสาร health & cuisine  ที่คิดค้นโดยคุณบอย ตรัย ภูมิรัตน ถ้าได้ลองกินแล้วจะวางช้อนไม่ลงเชียว เพราะชีสแทรกซึมทุกอณูเลย พูดแล้วน้ำลายไหลเลยค่ะ หิวจังส่วนผสม มะกะโรนีอบชีส ​​      ►​ ​มะกะโรนีต้มสุก 2 ถ้วย​​      ►​ ​แฮม 1-2 ถ้วย​​      ►​ ​พาร์เมซานชีส 1-4 ถ้วย​​      ►​ ​มอสซาเรลล่าชีส 1-2 ถ้วย​​      ►​ ​วิปปิ้งครีม 1-2 ถ้วย​​      ►​ ​เนยเค็ม 2 ช้อนโต๊ะ​​      ►​ ​เกลือและพริกไทยเล็กน้อย วิธีทำมะกะโรนีอบชีส          1. ตั้งกระทะเทฟลอนด้วยไฟอ่อน ใส่เนยและแฮมลงผัด ตามด้วยวิปปิ้งครีมและมะกะโรนี คนให้เข้ากัน           2. ใส่พาร์เมซานชีส ปรุงรสด้วยเกลือและพริกไทย ปิดไฟ ตักใส่ภาชนะ โรยมอสซาเรลล่าชีสด้านบน          3. นำเข้าอบในเตา โดยใช้ไฟบนอุณหภูมิ 180 องศาเซลเซียส ประมาณ 5-10 นาที จนชีสละลาย ยกออกจากเตา พร้อมเสิร์ฟ          + ดูวิธีทำเพิ่มเติมได้ที่ มะกะโรนีอบชีส อาหารฝรั่งทำง่ายกินง่าย ฝีมือบอย-ตรัยฯ ++++++++++++++++++   9. มะเขือม่วงอบชีส           เอาใจคนชอบกินมะเขือม่วงด้วยเมนูมะเขือม่วงอบชีสสูตรจากนิตยสารแม่บ้าน แปลงร่างมะเขือม่วงมาอบกับชีส มีรสหวานจากหอมใหญ่ หอมกลิ่นใบโหระพา ถ้าชอบเผ็ดก็ใส่พริกไทยป่นลงไปก่อนเสิร์ฟได้เลยจ้าส่วนผสม มะเขือม่วงอบชีส​​      ►​ ​มะเขือม่วง 500 กรัม​​      ►​ ​พาร์มีซานชีสขูด 1/3 ถ้วยตวง​​      ►​ ​มอสซาเรลล่าชีสขูด 2 ถ้วยตวง​​      ►​ ​แป้งสาลีอเนกประสงค์ 1/2 ถ้วยตวง​​      ►​ ​น้ำมันมะกอก​​      ►​ ​เนื้อมะเขือเทศสด (หรือเนื้อมะเขือเทศกระป๋อง 1 กระป๋อง)​​      ►​ ​น้ำมันมะกอก 4 ช้อนโต๊ะ​​      ►​ ​หอมใหญ่ 1 หัว​​      ►​ ​กระเทียม 3 กลีบ​​      ►​ ​ใบโหระพา 1 ช่อ​​      ►​ ​เกลือป่น ​​      ►​ ​พริกไทยป่นวิธีทำมะเขือม่วงอบชีส          1. ฝานมะเขือม่วงเป็นแผ่นหนาประมาณ 1 เซนติเมตร คลุกแป้งสาลีอเนกประสงค์ เหยาะน้ำมันมะกอกลงเคลือบกระทะ นำขึ้นตั้งไฟอ่อน วางมะเขือม่วงลงจี่จนเริ่มเหลือง กลับด้านแล้วจี่อีกข้าง ตักใส่จาน เตรียมไว้          2. ใส่น้ำมันมะกอกลงกระทะ นำขึ้นตั้งไฟปานกลาง พอร้อนใส่หอมใหญ่ผัดประมาณ 5-8 นาที หรือจนสุกใส ใส่กระเทียม และมะเขือเทศ (ถ้าใช้มะเขือเทศสดให้เติมน้ำเปล่า 3 ช้อนโต๊ะ)          3. ปรุงรสด้วยเกลือป่นและพริกไทยป่น ใส่ใบโหระพารอให้เดือด ใช้ไฟอ่อนเคี่ยวนานประมาณ 20-30 นาที จากนั้นเทใส่เครื่องปั่น ปั่นให้ละเอียดเทใส่ภาชนะ พักไว้          4. เทซอสมะเขือเทศลงในถาด เกลี่ยให้ทั่วเสมอกัน เรียงมะเขือม่วงจนเต็มถาดชั้นแรก โรยมอสซาเรลล่าชีสให้ทั่ว ตามด้วยพาร์เมซานชีส แล้วเริ่มเรียงแผ่นมะเขือม่วงอีกชั้น โรยเครื่องปรุงตามขั้นตอนเดิม สุดท้ายพรมน้ำมันมะกอกชั้นบนสุด นำถาดเข้าเตาอบที่อุณหภูมิ 180 องศาเซลเซียส ประมาณ 45 นาที หรือจนชีสเหลือง ตัดเสิร์ฟขณะร้อน ๆ          + ดูวิธีทำเพิ่มเติมได้ที่ มะเขือม่วงอบชีสพาร์มีซาน อาหารฝรั่งน่าลิ้มลอง +++++++++++++++   10. มันฝรั่งอบชีสเบคอน            มันฝรั่งอบชีสทั่ว ๆ ไปคงต้องชิดซ้ายให้กับมันฝรั่งอบชีสเบคอนสูตรจากคุณ isweet สมาชิกเว็บไซต์พันทิปดอทคอม สูตรนี้เพิ่มความอร่อยขึ้นอีกขั้นด้วยเบคอนทอด อยากรู้ว่าเด็ดแค่ไหนต้องลองทำแล้วค่ะ ส่วนผสม มันฝรั่งอบชีสเบคอน​​      ►​ ​มันฝรั่งต้มสุก​​      ►​ ​เนยจืด ​​      ►​ ​เกลือป่น​​      ►​ ​พริกไทยป่น​​      ►​ ​เบคอนทอด​​      ►​ ​มอสซาเรลล่าชีส​​      ►​ ​พาร์สลีย์ สับละเอียด          หมายเหตุ : ถ้าใช้เนยเค็มไม่ต้องใส่เกลือวิธีทำมันฝรั่งอบชีสเบคอน            1. ใช้ส้อมยีมันฝรั่งต้มสุกกับเนยให้เข้ากัน โดยยีไม่ต้องให้เละมาก           2. ปรุงรสด้วยเกลือป่นและพริกไทยป่นเล็กน้อย โรยเบคอนทอดกรอบลงไป คนผสมให้เข้ากันดี          3. นำไปอบที่อุณหภูมิ 180 องศาเซลเซียส นาน 20-25 นาที หรือจนชีสเหลืองสวยตามชอบ พออบเสร็จแล้วนำออกมาโรยพาร์สลีย์สับละเอียด เสิร์ฟขณะร้อน ๆ          + ดูวิธีทำเพิ่มเติมได้ที่ มาอ้วนกัน ! 19 เมนูชีสและเบคอน ความอร่อยเน้น ๆ น้ำหนักไม่เกี่ยว  ++++++++++++++++++++  11. หอยแมลงภู่อบชีส          เมนูอบชีสที่นำเสนอมีหลากหลายเมนูมากถ้ายังไม่จุใจขอนำเสนอหอยแมลงภู่อบชีสสูตรจากคุณ isweet สมาชิกเว็บไซต์พันทิปดอทคอม เมนูนี้ถ้าจะให้เด็ดต้องเลือกหอยแมลงภู่ชิลี เพราะตัวใหญ่เวลาอบออกมายังพอมีเนื้อให้ได้เคี้ยวกันบ้าง ที่สำคัญอย่าลืมโรยชีสหนัก ๆ จะกินเพียว ๆ หรือกินกับน้ำจิ้มซีฟู้ดก็ได้จ้าส่วนผสม หอยแมลงภู่อบชีส​​      ►​ ​หอยแมลงภู่ชิลี 100 กรัม​​      ►​ ​เนยสด (วางไว้ในอุณหภูมิห้องจนนิ่ม) 3 ช้อนโต๊ะ (ใช้ชนิดจืดหรือเค็มก็ได้ตามความชอบ) ​​      ►​ ​พาร์สลีย์สด (สับละเอียด) 3 ช้อนโต๊ะ ​​      ►​ ​กระเทียมสับ 2 ช้อนโต๊ะ​​      ►​ ​เกลือป่น (เล็กน้อย) ประมาณ 1/4 ช้อนชา (ถ้าใช้เนยเค็มไม่ต้องใส่เกลือ)​​      ►​ ​มอสซาเรลล่าชีสขูดฝอย 1 ถ้วย วิธีทำหอยแมลงภู่อบชีส          1. ผสมเนยสด พาร์สลีย์สับ กระเทียมสับ และเกลือป่นเข้าด้วยกัน เตรียมไว้          2. นำหอยแมลงภู่วางลงในจานกระเบื้อง ตักส่วนผสมเนยสดโปะลงบนหอยแมลงภู่ เกลี่ยให้ทั่ว          3. โรยมอสซาเรลล่าชีสขูดฝอยทับไปอีกชั้น           4. นำไปอบที่อุณหภูมิ 200 องศาเซลเซียส ประมาณ 15 นาที หรือจนชีสเปลี่ยนเป็นสีเหลืองทอง (คอยสังเกตด้วยนะเดี๋ยวเกรียมเกิน) ทานคู่กับผัดสลัดหรือน้ำจิ้มซีฟู้ดตามความชอบ          + ดูวิธีทำเพิ่มเติมได้ที่ มาอ้วนกัน ! 19 เมนูชีสและเบคอน ความอร่อยเน้น ๆ น้ำหนักไม่เกี่ยว          ฟินหลายตลบเลยใช่ไหมคะสำหรับ 11 เมนูอบชีส แต่ละเมนูชีสเยิ้ม แถมเครื่องเครายังแน่น ลองทำกินเองรับรองคุ้มเว่อร์ เพื่อน ๆ มีเมนูไหนในใจบ้างคะ เริ่มกันเลยดีกว่า









ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






11 เมนูอบชีส อาหารว่างฝรั่งเมนูชีส ยืดเยิ้มชวนพุงล้ำ





อัปเดตล่าสุด 28 มิถุนายน 2560 เวลา 16:54:40
 93,001 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































