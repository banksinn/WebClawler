




เมนูสลัดลดความอ้วนแนวใหม่ ฉีกกรอบเดิมเพิ่มเติมความสวยงาม











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






8 เมนูสลัดลดความอ้วนแนวใหม่ ฉีกกรอบเดิมเพิ่มเติมความสวยงาม




211,940อ่าน







0















           เมนูสลัดแนวใหม่ อาหารลดความอ้วนไอเดียล้ำ อีกหนึ่งอาหารเพื่อสุขภาพ อร่อยพุงไม่ล้ำ หน้าตางามนักงามหนาเจ้า               อุ๊ยตายว้ายกรี๊ด ! อยากกระทืบตาชั่งให้พังไป ณ บัดนาว ทำไมน้ำหนักพุ่งปรี๊ดขนาดนี้ ฮือฮือ ถ้าปล่อยตัวพุงพลุ้ยแบบนี้จะมีชายใดมาเมียงมองล่ะ ไม่ไหวแล้วต้องปฏิวัติตัวเองด้วยการลดน้ำหนักเป็นการด่วน เมนูอาหารอย่างแรกที่นึกถึงเลยคือ เมนูสลัด ไม่ว่าจะเป็นเมนูสลัดผัก เมนูสลัดผลไม้ และเมนูสลัดทูน่าก็ดีเลิศประเสริฐศรีมณีเด้งทั้งนั้น สำหรับคนที่เริ่มต้นอาจกินยากไปสักหน่อย ลองดัดแปลงให้ดูกิ๊บเก๋ยูเรก้ากันดีไหม กระปุกดอทคอมขอนำเสนอ 9 เมนูสลัดลดความอ้วนแนวใหม่ ทำเองง่าย ๆ กินได้ทุกวันไม่น่าเบื่อ โอม ! จงผอม จงผอม 






1. สลัดโรล





          สลัดผักทั่วไปคงต้องหลีกทางให้กับสลัดโรล เมนูสลัดลดความอ้วนแนวใหม่สูตรจากคุณสมาชิกหมายเลข 1868620 สมาชิกเว็บไซต์พันทิปดอทคอม จุดเด่นคือ จับแป้งเปาะเปี๊ยะญวนห่อสลัดผัก เพิ่มโปรตีนจากทูน่าและปูอัด หั่นเสิร์ฟเป็นชิ้นพอดีคำ กินคู่กับซอสญี่ปุ่น โอ้โห ! ดูแปลกตาดีเนอะ แต่เชื่อเถอะว่ากินแล้วสุขภาพดีแน่นอนส่วนผสม สลัดโรล          - แป้งเปาะเปี๊ยะญวน (ราคา 66 บาท หาซื้อได้ตามบิ๊กซี โลตัส ท็อปส์ หรือตลาดสดที่คิดว่ามีขาย)          - น้ำเปล่า (สำหรับจุ่มแช่แป้ง)          - ผักสลัดต่าง ๆ (แล้วแต่เลยครับ สีเขียว หรือสีม่วงเท่าที่หาได้ครับ ไม่ต้องตามสมัยมากหรือหาซื้อแพง ๆ)          - แครอทหั่นยาว          - แตงกวาญี่ปุ่นหั่นยาว (ถ้าไม่มีแตงกวาญี่ปุ่นไม่ต้องไปควานหาซื้อก็ได้ครับ ใช้แตงกวาบ้าน ๆ เรานี่แหละ ถ้าเหลือก็จิ้มน้ำพริกได้)          - เครื่องเคียง เช่น ปูอัด ทูน่า ยำสาหร่าย หมูยอ ไส้กรอก แฮม (เอาเท่าที่มีครับ ผมมีปูอัดกับทูน่าเหลือพอดีก็ไม่ต้องซื้อเพิ่ม)          - งาขาวคั่ว (เอาไว้โรยหน้าซอส หรือผสมกับซอสสลัดนะครับ กรณีเอาซอสสำเร็จรูปก็ใส่ได้ครับ)วิธีทำสลัดโรล

          1. เตรียมน้ำสะอาดใส่ถ้วยใหญ่ ๆ หรือชามใหญ่ ๆ เพื่อจุ่มแป้งเปาะเปี๊ยะญวนให้นิ่มครับ          2. จับแป้งเปาะเปี๊ยะญวนหั่นครึ่ง          3. จุ่มแป้งเปาะเปี๊ยะญวนกับน้ำเปล่าเอาแค่พอชุ่ม ๆ ครับ แต่ยังแข็ง ๆ บ้าง นิ่มไปแป้งจะเหนียวติดมือและเละ          4. เอาแป้งที่ได้มาวางไว้ในจานใหญ่ ๆ หรือเขียงแบน ๆ สักอันครับ ไม่ต้องให้แป้งนิ่มมากครับเดี๋ยวมันจะนิ่มเอง จากนั้นนำเครื่องเคียงมาวางเรียงเลยครับ เริ่มจากวางผัดสลัดก่อน (วางแนวขวางหัวและท้ายนะครับ) ตามด้วยแครอทและแตงกวาหั่นยาว          5. จากนั้นวางเครื่องเคียงที่เตรียมไว้ครับ ได้แก่ ทูน่าและปูอัด          6. จัดการบรรจงม้วนเข้าไปครับ เละบ้างสวยบ้าง ทำกินเองอย่าแคร์ครับ ม้วนเสร็จแล้วจะได้ประมาณนี้ พอหั่นครึ่งจะได้ประมาณนี้ครับ



ส่วนผสม ซอสญี่ปุ่น          - โชยุ          - น้ำส้มสายชูหมัก          - น้ำมันงา (ไม่ใส่ก็ได้เพราะค่อนข้างแพง ไม่เหมาะกับคนไม่ทำอาหารบ่อย ๆ ครับ)          - งาขาวคั่ววิธีทำซอสญี่ปุ่น          - นำโชยุ น้ำส้มสายชูหมัก และน้ำมันงาคนเข้าด้วยกัน สุดท้ายนำงาขาวคั่วมาโรยเพิ่มความหอมครับ          + ดูวิธีทำเพิ่มเติมได้ที่ สลัดโรล อาหารลดน้ำหนักตามเทรนด์ พ่วงวิธีทำน้ำสลัดแบบไม่อ้วน
+++++++++++++++++
  
  
  

2. สลัดสาหร่ายพวงองุ่น



          มาอินเทรนด์กับสาหร่ายพวงองุ่น (sea grapes) หรือคาเวียร์สีเขียว อาหารเพื่อสุขภาพประโยชน์แน่น [คลิก สาหร่ายพวงองุ่น เมนูฮิต ประโยชน์ติดอันดับฮอต] นอกจากเอามากินกับน้ำจิ้มซีฟู้ด หรือทำส้มตำแล้ว ยังเอามาทำเมนูสลัดแนวใหม่อย่างสลัดสาหร่ายพวงองุ่นได้อีกด้วย วิธีทำง่ายเว่อร์แค่ล้างสาหร่ายพวงองุ่นให้สะอาดแล้วจับแช่น้ำเย็น ก่อนเสิร์ฟก็แค่เอาสาหร่ายพวงองุ่นมาโปะด้านบนแล้วราดน้ำสลัดซีอิ๊วญี่ปุ่นลงไป จัดเลยสักจานเย็นนี้ส่วนผสม สลัดสาหร่ายพวงองุ่น          - สาหร่ายพวงองุ่น          - ปูอัด          - ผักร็อกเก็ต          - มะเขือเทศเชอร์รี          - น้ำสลัดซีอิ๊วญี่ปุ่นน้ำใส [คลิกดูวิธีทำ น้ำสลัดซีอิ๊วญี่ปุ่นน้ำใส]          - น้ำเปล่า          - น้ำเย็นจัดวิธีทำสลัดสาหร่ายพวงองุ่น          1. ล้างสาหร่ายพวงองุ่นให้สะอาด โดยการผ่านน้ำสะอาดจากนั้นนำไปใส่ในน้ำเย็นจัดทิ้งไว้ 15 นาที จากนั้นตักสาหร่ายพวงองุ่นขึ้นสะเด็ดน้ำแล้วใส่ถ้วยเตรียมไว้          2. ใส่ผักร็อกเก็ตลงในชาม ตามด้วยปูอัด มะเขือเทศเชอร์รี          3. สุดท้ายใส่สาหร่ายพวงองุ่นลงไปด้านบนให้สวยงาม

          4. ก่อนทานราดด้วยน้ำสลัดซีอิ๊วญี่ปุ่นน้ำใส          + ดูวิธีทำเพิ่มเติมได้ที่ สลัดสาหร่ายพวงองุ่น เมนูลดความอ้วนจากสาหร่ายน้องใหม่ท้าให้ลอง
++++++++++++++++++++++++++
  
  
  3. สลัดต้นอ่อนทานตะวันทูน่า

          หลายคนคงคุ้นเคยกับต้นอ่อนทานตะวัน ผักเพื่อสุขภาพเป็นอย่างดี [คลิก ต้นอ่อนทานตะวัน ประโยชน์อนันต์ที่ไม่ควรพลาดจากพืชตัวน้อย] นอกจากเอาต้นอ่อนทานตะวันผัดน้ำมันหอยแล้ว เราสามารถกินต้นอ่อนทานตะวันสด ๆ ได้อีกด้วย ขอยกตัวอย่างเมนูสลัดต้นอ่อนทานตะวันทูน่าสูตรจากนิตยสารแม่บ้าน เคี้ยวแต่ละคำกรุบ ๆ เข้ากันดีกับน้ำสลัดรสจัดจ้าน เตรียมผ้าเช็ดหน้าไว้เช็ดเหงื่อได้เลยส่วนผสม สลัดต้นอ่อนทานตะวันทูน่า          - ทานตะวันทูน่า (สำหรับ 2 ที่)          - ต้นอ่อนทานตะวัน 100 กรัม          - ปลาทูน่าในน้ำเกลือ 1 กระป๋อง          - ผักกาดคอส หั่นชิ้นสั้น ๆ 150 กรัม          - ตะไคร้ซอยบาง ๆ 2 ช้อนโต๊ะ          - ต้นหอมซอย 1 ช้อนโต๊ะ          - ใบสะระแหน่ผ่าครึ่ง 7 ใบ          - หอมแดงซอย 3 หัว          - มะเขือเทศราชินีผ่าครึ่ง 5 ลูก          - น้ำมะนาว 1 ช้อนโต๊ะ          - พริกขี้หนูซอย 5 เม็ด          - เกลือป่นละเอียด 1/8 ช้อนชา          - มายองเนส 1 ช้อนโต๊ะ          - โยเกิร์ตรสธรรมชาติ 2 ช้อนโต๊ะวิธีทำสลัดต้นอ่อนทานตะวันทูน่า          1. ผสมมายองเนส โยเกิร์ต น้ำมะนาว เกลือป่น และพริกขี้หนูให้เข้ากัน          2. เทน้ำเกลือในปลาทูน่าออก คนเบา ๆ ให้เนื้อปลาแตกกระจายในน้ำสลัด นำต้นทานตะวันอ่อน หอมแดง ตะไคร้ มะเขือเทศ และผักกาดคอสคลุกให้ทั่ว จัดใส่จาน โรยต้นหอมและใบสะระแหน่ เสิร์ฟคู่กับน้ำสลัดที่ผสมไว้          + ดูวิธีทำเพิ่มเติมได้ที่ 9 เมนูต้นอ่อนทานตะวัน หลากเมนูอร่อยจากผักทางเลือก พร้อมวิธีเพาะแบบง่าย ๆ
++++++++++++++++++++++++
  
  
  4. สลัดสับปะรด




          สำหรับใครที่ท้องผูกอยู่บ่อย ๆ อยากให้ลองเมนูสลัดสับปะรดสูตรจากนิตยสาร gourmet & cuisine เพราะสับปะรดมีกากใยมาก และมีคุณสมบัติช่วยย่อยอาหาร [คลิก สับปะรด อัศวินแห่งผลไม้] สลัดจานนี้สีสันสวยงาม ส่วนผสมมีแค่ 4 อย่าง ได้แก่ สับปะรด เม็ดมะม่วง ใบสะระแหน่ และสเปราต์ ตบท้ายด้วยราดน้ำสลัดรสแซ่บ อูย… เห็นแล้วน้ำลายสอเลยค่ะส่วนผสม สลัดสับปะรด          - สับปะรดภูแล (ปอกเปลือกหั่นเป็นแว่น) 2 ลูก          - ม็ดมะม่วงหิมพานต์อบ 1/4 ถ้วย          - ใบสะระแหน่และสเปราต์ตามชอบส่วนผสม น้ำสลัด          - น้ำส้มสายชูหมักจากแอปเปิล 2 ช้อนโต๊ะ          - น้ำมันสลัด 2 ช้อนโต๊ะ          - น้ำผึ้ง 1/2 ช้อนโต๊ะ          - พริกขี้หนูแดงซอย 1-2 เม็ด          - หอมหัวใหญ่สีแดงซอย 1/2 หัว          - ใบสะระแหน่ (ขยี้แล้วสับหยาบ) 10 ใบ          - เกลือป่น          - พริกไทยดำบดหยาบวิธีทำสลัดสับปะรด          1. วางสับปะรด เม็ดม่วงหิมพานต์ ใบสะระแหน่ และสเปราต์บนจานสำหรับเสิร์ฟ          2. ทำน้ำสลัด โดยผสมน้ำส้มสายชูหมักจากแอปเปิล น้ำมันสลัด น้ำผึ้ง พริกขี้หนูแดง หอมหัวใหญ่สีแดง และใบสะระแหน่ให้เข้ากัน ปรุงรสด้วยเกลือป่นและพริกไทยดำบด ชิมรสตามชอบ ราดบนสลัดสับปะรด เสิร์ฟทันที         + ดูวิธีทำเพิ่มเติมได้ที่ สลัดสับปะรด เมนูสุขภาพ ย่อยง่ายช่วยลดน้ำหนัก


++++++++++++++++++++++++
    
    
    5. สลัดใบโอบะกับซอสสับปะรด





          สาวกอาหารญี่ปุ่นคงคุ้นหน้าคุ้นตากับใบโอบะที่มักเอามาตกแต่งจานอาหารกันเป็นอย่างดี เจ้าใบสามเหลี่ยม ขอบใบหยัก หน้าตาประหลาดนี้แม้กลิ่นหอมฉุนแต่มีวิตามินหลายชนิดนะคะ พูดมาเสียยาวเข้าเรื่องเลยดีกว่า อยากให้เพื่อน ๆ มาลองเมนูสลัดแนวใหม่อย่างเมนูสลัดใบโอบะกับซอสสับปะรดสูตรจากนิตยสารแม่บ้าน จับใบโอบะคลุกเคล้ากับส้มซันคิสต์ แอปเปิล และเมล็ดฟักทอง ราดด้วยซอสสับปะรด กินแล้วพุงยุบแน่นอน ส่วนผสม สลัดใบโอบะกับซอสสับปะรด          - ใบโอบะหั่นฝอย 5 ใบ          - ส้มซันคิสต์ แกะเป็นกลีบ 1/2 ลูก          - แอปเปิลเขียว (หั่นแผ่นบางพร้อมเปลือก) 1/2 ลูก          - เมล็ดฟักทอง 1 ช้อนโต๊ะ          - น้ำสับปะรดคั้นสด 3 ช้อนโต๊ะ          - น้ำมะนาว 1 ช้อนโต๊ะ          - เกลือป่นวิธีทำสลัดใบโอบะกับซอสสับปะรด          1. นำใบโอบะ ส้มซันคิสต์ แอปเปิล และเมล็ดฟักทองคลุกเคล้าให้เข้ากัน จัดใส่จาน          2. ทำน้ำสลัด โดยนำน้ำสับปะรดและน้ำมะนาวผสมให้เข้ากัน ตั้งไฟสักครู่พอให้งวด ปรุงรสด้วยเกลือป่น เทราดบนสลัด พร้อมเสิร์ฟ          + ดูวิธีทำเพิ่มเติมได้ที่ ลดน้ำหนักด้วยเมนูใหม่ สลัดใบโอบะกับซอสสับปะรด


+++++++++++++++++
    
    
    6. สลัดมันฝรั่ง





          เอ่ยชื่อมันฝรั่งทอดก็รู้แล้วว่าแคลอรีสูงปรี๊ดแน่นอน แต่เราสามารถจับมันฝรั่งทอดมาทำเมนูอาหารลดน้ำหนักได้เหมือนกันนะคะ แหม… สนใจกันแล้วใช่ไหม ขอยกตัวอย่างสลัดมันฝรั่งทอดสูตรจากนิตยสาร foodstylist จับมันฝรั่งทอดคลุกน้ำสลัด โรยเบคอนกรอบลงไป เป็นอีกเมนูสลัดแนวใหม่ที่อยากให้ลอง แต่กินบ่อยก็ไม่ดีเท่าไรนะคะส่วนผสม สลัดมันฝรั่งทอด          - มันฝรั่งต้มสุก 100 กรัม          - น้ำสต๊อกไก่ 50 มิลลิลิตร          - น้ำตาลทราย 5 กรัม          - น้ำส้มสายชูหมักจากองุ่น 10 มิลลิลิตร          - เบคอนหั่นเต๋า 40 กรัม          - หอมใหญ่หั่นเต๋า 30 กรัม          - น้ำมันพืช (สำหรับทอด)          - ต้นหอมซอย 5 กรัม          - เกลือป่น          - พริกไทยป่นวิธีทำสลัดมันฝรั่งทอด          1. ล้างทำความสะอาดมันฝรั่งแล้วผ่าครึ่ง นำไปนึ่งหรือต้มจนสุก จากนั้นนำมาพักให้เย็น          2. ตั้งกระทะไฟกลางใส่เบคอนลงไปเจียวจนเหลืองกรอบ ตักขึ้นพักไว้          3. ใส่หอมใหญ่ลงในกระทะที่มีน้ำมันเบคอนอยู่ ผัดจนหอมใหญ่สุก ใส่น้ำตาลทราย น้ำสต๊อกไก่ และน้ำส้มสายชูหมัก เคี่ยวพอเดือด ปิดไฟ          4. นำมันฝรั่งลงทอดในน้ำมันจนกรอบ นำไปคลุกกับน้ำสลัดที่เตรียมไว้ โรยเบคอนและต้นหอมซอย พร้อมเสิร์ฟ          + ดูวิธีทำเพิ่มเติมได้ที่ สลัดมันฝรั่งทอด เมนูเรียกน้ำย่อยสไตล์ฝรั่งชวนชิม


++++++++++++++++++++
    
    
    




7. สลัดผักย่าง 5 สี





          ถ้ากินเมนูสลัดผักสดมาจนเบื่อแล้วลองมาแปลงร่างเป็นผักย่างกันบ้างดีกว่า ขอแนะนำสลัดผักย่าง 5 สีสูตรจากนิตยสารแม่บ้าน สลัดจานนี้มีทั้งพริกหวาน แครอท บรอกโคลี ข้าวโพดอ่อน หน่อไม้ฝรั่ง เห็ดออรินจิ และมะเขือเทศราชินี ราดด้วยน้ำสลัดงาข้น หูย… หอมไปทั้งจานเลยเชียว ถ้าพลาดน่าเสียดายอย่างแรงส่วนผสม สลัดผักย่าง 5 สี          - พริกหวานสีเขียว สีแดง และสีเหลือง อย่างละ 1/2 เม็ด          - แครอท (หั่นแฉลบ) 10-15 ชิ้น          - บรอกโคลี (หั่นท่อน) 6-8 ชิ้น          - ข้าวโพดอ่อน (หั่นครึ่งตามยาว) 4 ฝัก          - หน่อไม้ฝรั่ง 3-4 ต้น          - เห็ดออรินจิ (ขนาดกลาง) 2-3 ดอก          - มะเขือเทศราชินี 5-6 ลูก          - น้ำมันมะกอก 1 ช้อนโต๊ะ (สำหรับย่าง)          - เกลือป่นละเอียด 1/4 ช้อนชา          - พริกไทยป่น 1/4 ช้อนชาส่วนผสม น้ำสลัดงาข้น          - น้ำมันมะกอก 1/2 ถ้วยตวง          - โชยุ 1 ช้อนโต๊ะ          - น้ำส้มสายชู 2+1/2 ช้อนโต๊ะ          - ไข่แดง 1 ฟอง          - น้ำมันงา 1/2 ช้อนโต๊ะ          - น้ำเชื่อม 1+1/2 ช้อนโต๊ะ          - งาขาวคั่ว 1 ช้อนโต๊ะ
  
  
  วิธีทำสลัดผักย่าง 5 สี          1. ล้างผักให้สะอาด พักให้สะเด็ดน้ำ หั่นเป็นชิ้น เตรียมไว้          2. คลุกเคล้าพริกหวาน แครอท บรอกโคลี ข้าวโพดอ่อน หน่อไม้ฝรั่ง เห็ดออรินจิ และมะเขือเทศราชินีกับน้ำมันมะกอก นำไปย่างบนกระทะเทฟลอนจนผักสุก จัดใส่จาน โรยเกลือป่นและพริกไทยป่น เตรียมไว้          3. ทำน้ำสลัดงาข้น โดยนำน้ำมันมะกอกใส่ในเครื่องปั่นน้ำผลไม้ ใส่โชยุ น้ำส้มสายชู ไข่แดง น้ำมันงา และน้ำเชื่อมลงไปปั่นให้ส่วนผสมข้น เทใส่ถ้วย โรยด้วยงาขาวคั่ว เสิร์ฟกับสลัด          + ดูวิธีทำเพิ่มเติมได้ที่ สลัดผักย่าง 5 สีกับน้ำสลัดงาข้น หอมอร่อยกว่าเดิม


+++++++++++++++
    
    
    8. สลัดอะโวคาโดกุ้งย่าง





          ใครมีอะโวคาโดแบ่งมาสักลูกได้ไหมคะ ขอร้อง… จะเอามาทำสลัดอะโวคาโดกุ้งย่างสูตรจากนิตยสารชีวจิต สูตรนี้ผักสลัดเลือกได้ตามชอบ ใส่อะโวคาโดลงไปเยอะ ๆ จะได้เคี้ยวเพลิน ใส่กุ้งย่างหอม ๆ ลงไปด้วย เพิ่มสีสันด้วยไข่กุ้งสักหน่อย ตบท้ายด้วยราดน้ำสลัดงาญี่ปุ่น แม่เจ้า ! เห็นแล้วเลิฟเลยส่วนผสม สลัดอะโวคาโดกุ้งย่าง          - ผักสลัด (เลือกชนิดและปริมาณตามชอบ)

          - อะโวคาโดสุก (หั่นชิ้นบางตามยาว) 1 ลูก

          - มะเขือเทศราชินี (หั่นชิ้นพอดีคำ) 2 ลูก

          - แตงกวา แครอท และบีทรูท (หั่นชิ้นพอดีคำ)

          - เลมอน (ฝานเป็นแว่น) 2 ชิ้น

          - เลมอน (หั่นสี่เหลี่ยมลูกเต๋าเล็ก) 1 ช้อนชา

          - ไข่กุ้ง 2 ช้อนโต๊ะ

          - กุ้งสด 4 ตัว

          - ซีอิ๊วญี่ปุ่น 2 ช้อนโต๊ะ

          - น้ำส้มสายชูบัลซามิก 3 ช้อนโต๊ะ

          - น้ำตาลทรายไม่ขัดขาว 1 ช้อนโต๊ะ

          - น้ำมันมะกอก 2 ช้อนโต๊ะ

          - งาขาวคั่ว 2 ช้อนโต๊ะ

          - วาซาบิ 1 ช้อนชา

วิธีทำสลัดอะโวคาโดกุ้งย่าง          1. ย่างกุ้งในกระทะย่างจนสุกเหลือง พักไว้          2. ทำน้ำสลัดงาญี่ปุ่น โดยผสมซีอิ๊วญี่ปุ่น น้ำส้มสายชูบัลซามิก น้ำตาลทรายไม่ขัดขาว น้ำมันมะกอก งาขาวคั่ว และวาซาบิเข้าด้วยกันคนให้ส่วนผสมละลาย          3. ใส่เลมอนหั่นสี่เหลี่ยมลูกเต๋าเล็กลงไป ตักใส่ถ้วย พักไว้          4. จัดผักสลัดทุกชนิดใส่จาน วางอะโวคาโด มะเขือเทศราชินี แตงกวา แครอท บีทรูท เลมอนฝาน และกุ้งย่างลงไป โรยไข่กุ้ง ราดน้ำสลัดงาญี่ปุ่น พร้อมเสิร์ฟ          + ดูวิธีทำเพิ่มเติมได้ที่ สลัดอะโวคาโดกุ้งย่าง กับน้ำสลัดงาญี่ปุ่น อาหารลดน้ำหนักสุดอร่อย

          ใครอยากผอมยกมือขึ้นหน่อยค่ะ แอบเห็นคนยกมือเพียบเหมือนกันเนอะ อยากชวนมาทำเมนูสลัดลดความอ้วนแนวใหม่กันค่ะ มีมาให้เลือกถึง 8 เมนูเลยนะคะ ทั้งหน้าตาหรือส่วนผสมอาจไม่คุ้นเคยกัน แต่รับรองว่าเด็ด กินอร่อยเลอเลิศในปฐพี



 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






8 เมนูสลัดลดความอ้วนแนวใหม่ ฉีกกรอบเดิมเพิ่มเติมความสวยงาม





อัปเดตล่าสุด 3 พฤศจิกายน 2564 เวลา 12:10:44
 211,940 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































