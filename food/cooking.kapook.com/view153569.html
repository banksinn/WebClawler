




น้ำชา 10 สูตรชงชาหอมละมุน จิบเบา ๆ ผ่อนคลายเรื่องดราม่า











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรเครื่องดื่ม






10 สูตรชงชาหอมละมุน จิบเบา ๆ ผ่อนคลายเรื่องดราม่า




65,235อ่าน







0















           วันว่าง ๆ ยากได้ชาสักแก้วต้องจัดเลย ! หลากสูตร หลายสไตล์ ชงร้อน ๆ หรือดื่มเย็น ๆ ก็ผ่อนคลายได้ดีทีเดียว            ในแต่ละวันมีเรื่องดราม่าจนเครียดไปหมด หากไม่อยากหนักสมองจนเกินไป มาพักผ่อนหย่อนใจด้วยการทำชาดี ๆ ไว้จิบเบา ๆ สักแก้วสองแก้วให้จิตใจเย็นลงกันดีกว่า มาจดสูตรไว้ชงดื่มยามว่าง หรือจะเป็นสูตรชาเพื่อสุขภาพก็มีหลายสูตรเช่นกัน ตามมาเลย









1. น้ำชาเอิร์ลเกรย์น้ำผึ้งมะนาว







     จากน้ำผึ้งมะนาวสุดคลาสสิกขอเพิ่มความหอมละมุนด้วยชาเอิร์ลเกรย์รสชาตินุ่มนวล มีรสหวานอมเปรี้ยว ดื่มเพื่อสุขภาพก็ดี๊ดี ยิ่งถ้าได้จิบไปพร้อมกับคุกกี้ชาเอิร์ลเกรย์ก็คงฟินไม่น้อย สูตรจาก คุณ rita_bunny สมาชิกเว็บไซต์พันทิปดอทคอม



ส่วนผสม น้ำชาเอิร์ลเกรย์น้ำผึ้งมะนาว
  



     • ชาเอิร์ลเกรย์ 1 ซอง
  
  
  
  
  
     • น้ำเปล่า 350 กรัม
  
  
  
  
  
     • น้ำตาลทราย 3 ช้อนโต๊ะ
  
  
  
  
  
     • น้ำผึ้ง 3 ช้อนโต๊ะ
  
  
  
  
  
     • มะนาว 2-3 ซีก (ตามชอบ)
  
  
  
  
  
 

วิธีทำน้ำชาเอิร์ลเกรย์น้ำผึ้งมะนาว
  



     1. นำน้ำเปล่าเข้าไมโครเวฟใช้ไฟแรง 800 วัตต์ ประมาณ 5 นาที
  
  
  
  
  
     2. ใส่ซองชาลงไปเขย่า ๆ ในน้ำร้อน ความเข้มข้นตามชอบ
  
  
  
  
  
     3. ใส่น้ำตาลทราย เติมน้ำผึ้ง บีบน้ำมะนาวลงไป คนให้เข้ากัน
  
  
  
  
  
     4.  เทใส่แก้วที่มีน้ำแข็ง พร้อมเสิร์ฟ หรือจิบร้อน ๆ ก็อร่อยไปอีกแบบ
  
  
  
  
  


     + ดูวิธีทำเพิ่มเติมได้ที่ ชาเอิร์ลเกรย์น้ำผึ้งมะนาว เครื่องดื่มสุขภาพพร้อมรับอากาศเปลี่ยน    
  
  
  
  


++++++++++++++++++++
  


2. น้ำชาเย็น ชาไทย
  







     ชาไทย หรือชาเย็นสีส้มอ่อน ๆ เมนูเครื่องดื่มสไตล์ไทยขึ้นชื่อเรื่องรสชาติเข้มข้นหวานมัน กลิ่นชาหอมรัญจวนใจ ดื่มดับกระหาย ชงสดง่าย ๆ อร่อยเต็มอึก ต้องลองชงเองสักหน่อยแล้ว สูตรจาก คุณ rin\'s cookbook (#rinscookbook)



ส่วนผสม น้ำชาเย็น



     • ผงชาไทย 5 ช้อนโต๊ะ
  
  
  
  
  
     • น้ำต้มเดือด 2 1/2 ถ้วย
  
  
  
  
  
     • น้ำตาลทราย 1/2 ถ้วย
  
  
  
  
  
     • นมข้นหวาน 3 ช้อนโต๊ะ
  
  
  
  
  
     • นมข้นจืด (หรือ half & half ครีม) สำหรับราดหน้า
  
  
  
  
  
     • น้ำแข็ง 
  
  
  
  
  
     • ถุงกรองชา 
  
  
  
  
  
     • เหยือกสูงทนความร้อน
  
  
  
  
  


วิธีชงน้ำชาเย็น
  

 
  
  
  
  
  
     • ใส่ผงชาไทยลงในถุงกรองชาที่รองด้วยเหยือกสูงทนความร้อน จากนั้นเทน้ำร้อนใส่ลงไปจนท่วมใบชา เขย่าถุงกรองชาไปมาเพื่อให้ใบชาโดนน้ำจนทั่วแล้วพักทิ้งไว้ประมาณ 15 นาที
  
  
  
  
  
     • ใส่น้ำตาลทรายและนมข้นหวานลงในแก้วผสม เตรียมไว้
  
  
  
  
  
     • พอครบ 15 นาที ขยับถุงชาเล็กน้อย จากนั้นยกขึ้นแล้วเทน้ำชาไทยที่กรองแล้วในน้ำตาลทรายคนให้เข้ากันจนละลาย พักทิ้งไว้ประมาณ 5-10 นาทีเพื่อให้เย็นลง
  
  
  
  
  
     • ใส่น้ำแข็งลงในแก้ว เทชาไทยลงไปประมาณ 3/4 ส่วน 
  
  
  
  
  
     • ราดนมข้นจืดลงไป พร้อมเสิร์ฟ
  
  
  
  
  


     + ดูวิธีทำเพิ่มเติมได้ที่ ชาเย็น สูตรชาไทยแท้รสเข้มหวานมัน ชงสด ๆ อร่อยเต็มอึก



++++++++++++++++++++
  


3. น้ำชานมบอนไซ







      ชานมบอนไซคืออะไร ไม่ต้องตกใจไป แก้วนี้ดื่มได้จริง ๆ แถมอร่อยด้วย เพียงแค่เนรมิตชานมที่เราเคยดื่มด้วยการตกแต่งให้คลายกับต้นบอนไซเท่านั้นเอง สูตรจาก คุณ rin\'s cookbook (#rinscookbook)



ส่วนผสม น้ำชานม
  



     • ชาดำแบบซองพร้อมชง 2 ซอง (หรือชาชนิดอื่นตามชอบ) 
  
  
  
  
  
     • น้ำเดือด 10 ออนซ์
  
  
  
  
  
     • น้ำตาลทรายแดง 2-3
  
  
  
  
  
     • ครีมเทียม (ไร้ไขมันนม) 2 ช้อนโต๊ะ
  
  
  
  
  
     • น้ำแข็ง
  
  
  
  
  
     • วิปปิ้งครีม 
  
  
  
  
  
     • โอรีโอ้บดละเอียด 4-5 ชิ้น
  
  
  
  
  
     • เกลือสมุทร (ใส่หรือไม่ใส่ก็ได้)
  
  
  
  
  
     • ใบสะระแหน่ (ตกแต่ง)
  
  
  
  
  


     หมายเหตุ : อุณหภูมิของน้ำร้อนในการนำมาชงชาแต่ละชนิดจะใช้อุณหภูมิที่แตกต่างกันต้องทำการศึกษาให้เข้าใจ ถ้าน้ำร้อนหรือเดือดเกินไปจะทำให้ออกซิเจนที่อยู่ในน้ำระเหยออกไป จะทำให้กลิ่นและรสชาติของชาเปลี่ยนไป ซึ่งชาดำจะใช้น้ำร้อนที่อุณหภูมิ 208-212 องศาฟาเรนไฮท์
  
  
  
  
  


วิธีชงน้ำชานม
  



     1. ชงชาดำโดยใส่น้ำร้อนลงในแก้วหรือภาชนะทนความร้อน ใส่ถุงชาดำลงไป แช่ทิ้งไว้ประมาณ 3-5 นาที (อย่าแช่นานจะทำให้ขม) พอครบเวลาให้นำถุงชาทิ้งไป
  
  
  
  
  
     2. ใส่น้ำตาลทรายแดงลงไป (เทน้ำตาลทรายแดงจะมีกลิ่นจะหอมกว่าน้ำตาลทรายขาว) คนผสมให้เข้ากัน พักไว้
  
  
  
  
  
     3. ใส่น้ำแข็งลงในขวดเชคเกอร์ ตามด้วยครีมเทียม เทน้ำชาที่ชงไว้ลงไป ปิดฝาแล้วเขย่าให้ส่วนผสมเข้ากันและเชคเกอร์เย็น (เพื่อให้ทำให้ส่วนผสมนุ่มลิ้น)
  
  
  
  
  
     4. ใส่น้ำแข็งลงในแก้ว เทส่วนผสมชาลงไปประมาณ 3/4 แก้ว บีบวิปปิ้งครีมลงไป ตามด้วยโอรีโอ้บดละเอียด สุดท้ายแต่งด้วยยอดสะระแหน่ พร้อมเสิร์ฟ
  
  
  
  
  


     + ดูวิธีทำเพิ่มเติมได้ที่ ชานมบอนไซ 
  
  
  
  


++++++++++++++++++++
  


4. น้ำชาเขียวนมสด







     เวลาไปร้านกาแฟถ้าใครที่ไม่ชอบดื่มกาแฟก็คงต้องหันมาพึ่งชาเขียวนมสด แต่แก้วหนึ่งแพงเนอะ ลองมาทำดื่มกันเองดูบ้าง รับรองความอร่อยไม่แพ้ร้านกาแฟเลยล่ะ
  
  
  
  
  


ส่วนผสม ชาเขียวนมสด
  



     • ผงชาเขียวมัชชะ 2 ช้อนชา
  
  
  
  
  
     • น้ำร้อน 1 ช้อนโต๊ะ
  
  
  
  
  
     • นมสด 160 มิลลิลิตร
  
  
  
  
  
     • น้ำเชื่อม 2 ช้อนโต๊ะ
  
  
  
  
  
     • นมข้นหวาน 1 ช้อนโต๊ะ
  
  
  
  
  
     • น้ำแข็ง 1 แก้ว
  
  
  
  
  
     • นมสด (โรยหน้า)
  
  
  
  
  


 วิธีทำชาเขียวนมสด
  



     • ละลายชาเขียวกับน้ำร้อน จากนั้นเติมนมสด น้ำเชื่อม และนมข้นหวานลงคนผสมให้เข้ากัน (หรือใส่ในเชคเกอร์) 
  
  
  
  
  
     • เทใส่ลงในแก้วที่ใส่น้ำแข็งเตรียมไว้ โรยด้านบนด้วยนมสด พร้อมดื่ม
  
  
  
  
  


++++++++++++++++++++
  
  
  
  
  


5. น้ำชาไข่มุก





     ชาไข่มุกดูดดื่มแล้วลื่นปรื้ดลงคอแบบนี้สิถึงจะฟิน ไม่ใช่ว่าจะซื้อดื่มได้เพียงอย่างเดียวนะคะ เตรียมของให้พร้อมแล้วลองทำเองก็ได้เลย เรามีสูตรมาฝากเพียบ ชอบชารสชาติไหนก็จัดไป พ่วงมาด้วยวิธีต้มไข่มุกให้เหนียวเคี้ยวหนึบอีกด้วย ดี๊ดี !
  
  
  
  
  


     + ดูวิธีทำเพิ่มเติมได้ที่ 13 สูตรชาไข่มุก เมนูเด็ดที่ร้อนนี้ต้องลองสักแก้ว



++++++++++++++++++++
  
  
  
  


6. น้ำชาเขียวมะนาว
  







     น้ำชาเขียวที่หลายคนนิยมดื่มฮิตไปทั่วบ้านทั่วเมือง แต่สูตรนี้ขอเพิ่มรสชาติให้อร่อยยิ่งขึ้นไปอีกกับน้ำชาเขียวผสมมะนาว เปรี้ยวหวานกลมกล่อมหอมกลิ่นชาเขียวให้ได้ทำดื่มกันเพื่อเรียกความสดชื่นให้ร่างกายยามเหนื่อยล้าดีจริง ๆ 
  
  
  
  
  


ส่วนผสม ชาเขียวมะนาว
  



     • ผงชาเขียวสำหรับชงดื่ม 2 ช้อนชา
  
  
  
  
  
     • น้ำร้อนจัด 500 มิลลิลิตร
  
  
  
  
  
     • น้ำเชื่อม (ตามชอบ)
  
  
  
  
  
     • น้ำมะนาว (ตามชอบ)
  
  
  
  
  
     • เลมอนเหลืองฝานแว่น (ตกแต่ง)
  
  
  
  
  
     • น้ำแข็ง 1 แก้ว
  
  
  
  
  


วิธีทำชาเขียวมะนาว
  



     1. ผสมชาเขียวกับน้ำร้อนจัด พักทิ้งไว้ ประมาณ 5-10 นาที จนน้ำเปลี่ยนสี กรองเอากากออก เตรียมไว้
  
  
  
  
  
     2. ใส่น้ำชาเขียวลงในแก้ว ตามด้วยน้ำเชื่อม และน้ำมะนาว คนผสมให้เข้ากัน ชิมรสตามชอบ ใส่น้ำแข็งตามด้วยเลมอน พร้อมดื่ม
  
  
  
  
  


++++++++++++++++++++
  




7. น้ำชาผลไม้อบแห้ง







     ใครที่เบื่อกับการจิบชาแบบเดิม ๆ กลิ่นเดิม ๆ มาดูทางเลือกใหม่ ๆ กับชาผลไม้อบแห้ง จับผลไม้อบแห้งที่เคยไว้กินเล่นเคล้ากับการจิบน้ำชาอยู่แล้ว มาทำเป็นน้ำชาเสียเลย ได้รสชาติหวาน ๆ เปรี้ยว ๆ แบบธรรมชาติจากรสชาติในตัวของผลไม้อบแห้งอีกด้วย
  


ส่วนผสม ชาผลไม้อบแห้ง



     • ผลไม้อบแห้งตามชอบ หั่นเป็นชิ้นเล็ก ๆ
  
     • น้ำร้อน
  
     • อบเชยแท่ง (ถ้ามี)
  


วิธีชงชาผลไม้อบแห้ง



     1. ใส่ผลไม้อบแห้งลงในน้ำร้อน พักทิ้งไว้จนน้ำเริ่มเปลี่ยนเป็นสีเข้มขึ้น 
  
     2. เทใส่แก้ว ใส่อบเชย พร้อมดื่ม เสิร์ฟได้ทั้งแบบร้อนและเย็น
  
          
  
++++++++++++++++++++
  


8. น้ำชาข่า







     อาการแน่นท้อง ท้องอืด ท้องเฟ้อ เป็นกรดไหลย้อนจะหมดไปด้วยชาข่า เครื่องดื่มสมุนไพรในครัวไทยช่วยขับลมออกจากลำไส้ แก้ท้องอืด ท้องเฟ้อได้ดีทีเดียว แถมส่วนผสม และวิธีชงดื่มง่ายมากอีกด้วย
  


ส่วนผสม ชาข่า



     • ข่าแก่ หั่นเป็นชิ้นบาง ๆ  1 เหง้า
  
     • น้ำร้อนจัด
  
     • น้ำตาลทรายแดง (ตามชอบ)
  
     • น้ำมะนาว (ตามชอบ)
  


วิธีทำชาข่า



     1. นำข่าแก่ที่หั่นไว้ไปตากแดดให้แห้ง 2-3 วัน จนแห้งสนิท เก็บใส่ภาชนะที่ปิดมิดชิด
  
     2. ใส่ข่าแก่ที่ตากแห้งลงในแก้วประมาณ 4-5 ชิ้น ตามด้วยเทน้ำร้อนลงในแก้ว รอจนน้ำปลี่ยนสี จากนั้นใส่น้ำตาลทรายแดงตามชอบ คนผสมให้เข้ากัน (หากต้องการรสชาติที่ดีขึ้นให้ใส่น้ำมะนาว) พร้อมดื่ม
  


++++++++++++++++++++
  


9. น้ำชากระเจี๊ยบแดง







     กระเจี๊ยบแดง อีกหนึ่งสมุนไพรที่นิยมนำมาทำเป็นเครื่องดื่ม ช่วยขับปัสสาวะ แก้ร้อนใน ดับกระหาย แต่หลายคนอาจจะเคยกินแต่น้ำกระเจี๊ยบแบบเย็น ๆ ลองมาชงเป็นชาร้อนดู รับร้องชุ่มคอสุด ๆ
  


ส่วนผสม ชากระเจี๊ยบ



     • ดอกกระเจี๊ยบแดงตากแห้ง
  
     • มะนาว หรือเลมอนฝานเป็นชิ้น ๆ
  
     • น้ำตาลทราย (ใส่หรือไม่ใส่ก็ได้ตามชอบ)
  


วิธีชงชากระเจี๊ยบ



     • สับดอกกระเจี๊ยบแดงเป็นชิ้นเล็ก ๆ คั่วในกระทะจนแห้งกรอบ เตรียมไว้ 
  
     • ใส่กระเจี๊ยบลงในแก้ว เทน้ำร้อนใส่ลงไป ชงดื่มเป็นชา (หรือนำไปใส่ในกาสำหรับชงชา) แช่ทิ้งไว้สักครู่ 
  
     • บีบน้ำมะนาว หรือฝานชิ้นเลมอนลงไปเพื่อเพิ่มรสชาติ หากต้องการความหวานก็เติมน้ำตาลทรายลงไปตามความชอบ
  


++++++++++++++++++++
  


10 น้ำชามะนาวน้ำขิง







     ชามะนาวก็เป็นอีกหนึ่งแก้วที่หลายคนเลือก แต่วันนี้กขอเพิ่มคุณประโยชน์ให้ล้นแก้วขึ้นไปอีกกับการเติมรสชาติเผ็ดร้อนด้วย น้ำขิง ที่มีฤทธิ์ช่วยขับลม แก้ท้องอืด ท้องเฟ้อ แก้หวัด และแก้ไอได้ดีอีกด้วย ว่าแล้วก็ลงมือทำกันเลยดีกว่าค่ะ
  


ส่วนผสม ชามะนาวน้ำขิง



     • ผงชาไทย 20 กรัม
  
     • น้ำเดือด 500 มิลลิลิตร
  
     • ขิงผงสำเร็จรูปสำหรับชงดื่ม 4 ซอง
  
     • น้ำตาลทราย 50 กรัม
  
     • มะนาวเหลือง (เลมอน)
  
     • ขิงหั่นเป็นแว่นบาง
  


วิธีทำชามะนาวน้ำขิง



     • 1. เทผงชาไทยลงในถุงชงชา เติมน้ำเดือดรอจนได้น้ำชาเข้มข้น กรองเอากากออก เตรียมไว้
  
     • 2. เติมขิงผงสำเร็จรูป และนำตาลทรายลงในน้ำชาไทย คนผสมให้ละลายเข้ากัน 
  
     • 3. ใส่ชิ้นมะนาวเหลือง และขิงหั่นแว่นลงในแก้ว เทชาดำเย็นน้ำขิงลงไป ดื่มขณะร้อน ๆ 
  
     • 4. หากต้องการดื่มแบบเย็นให้ใส่น้ำแข็ง และชิ้นมะนาวลงในแก้ว เทชาดำเย็นน้ำขิงลงไป พร้อมดื่ม
  


     เอาล่ะ ! ได้เวลาพักสายตามาหาอะไรดื่มกันหน่อยเนอะ จะได้มีค่าสายตาที่ชัดแจ๋วไว้เตรียมกินเผือกกันต่อ ส่วนใครไม่สนใจกระแสดราม่าข่าวดาราก็จดสูตรไว้ชงดื่มเพื่อสุขภาพกัน



 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






10 สูตรชงชาหอมละมุน จิบเบา ๆ ผ่อนคลายเรื่องดราม่า





อัปเดตล่าสุด 8 พฤศจิกายน 2564 เวลา 16:44:54
 65,235 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































