




ไอศกรีมแท่ง สูตรไอศกรีม เสียบไม้ อร่อยชื่นใจ ใคร ๆ ก็ทำได้

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            ไอศกรีม












12 สูตรไอศกรีมแท่ง ไม่ใช้เครื่องอร่อยชื่นใจทำง่ายดับร้อน





47,208อ่าน














0












          อากาศร้อน ๆ แบบนี้ต้องจัดหน่อย ชวนทำไอศกรีมแท่ง สูตรไอศกรีมไม่ใช้เครื่องหลากรสชาติ ทำเองที่บ้านง่าย ๆ ทำกินหรือทำแจกได้หมดเพราะสดชื่น 




            จากที่เคยทำเมนูไอศกรีมแบบตัก แม้จะอร่อยแต่เดินถือกินไม่สะดวกเท่าไร ลองเปลี่ยนมาทำไอศกรีมเสียบไม้บ้างดีไหม กระปุกดอทคอมขอนำเสนอวิธีทำไอศกรีมแท่ง มีทั้งไอศกรีมผลไม้ ไอศกรีมโยเกิร์ต ไอศกรีมกราโนลา ไอศกรีมโบราณ เป็นต้น ทุกสูตรทำง่าย ไม่ต้องใช้เครื่องทำไอศกรีม ลองทำกันดูเลยจ้า
 
1. ไอศกรีมแท่งโอรีโอ้



สูตรจาก คุณ kanokwan bachmann

          เปิดกันด้วยเมนูไอศกรีมแท่งโอรีโอ้ สูตรไอศกรีมไม่ใช้เครื่อง จับทุกอย่างผสมเข้าด้วยกันแล้วเทใส่พิมพ์ไอศกรีมแท่ง นำไปแช่เย็นจนเซตตัว


ส่วนผสม ไอศกรีมแท่งโอรีโอ้


โอรีโอ้ (หักเป็นชิ้น ๆ ประมาณ) 115 กรัม
วิปปิ้งครีม 250 มิลลิลิตร
น้ำตาลทรายบดละเอียด 4 ช้อนโต๊ะ
เมล็ดวานิลลา เล็กน้อย
นมสด 60 มิลลิลิตร
โยเกิร์ตรสธรรมชาติ 150 กรัม


วิธีทำไอศกรีมแท่งโอรีโอ้

     1. ใส่วิปปิ้งครีมลงในชามผสม เติมน้ำตาลทรายบดละเอียด และเมล็ดวานิลลา ตีจนเป็นเนื้อครีมข้น ๆ (หรือจะไม่ตีก็ได้)
     2. เติมนมสดกับโยเกิร์ตรสธรรมชาติ ใช้ตะกร้อคนให้ทุกอย่างเข้ากัน เติมโอรีโอ้ลงไป คนให้ทั่วอีกครั้ง
     3. เทใส่ฟอร์มไอศกรีม แช่ช่องแข็งอย่างน้อย 4-5 ชั่วโมง หรือ 1 คืน
 

ดูวิธีทำ ไอศกรีมแท่งโอรีโอ้ เพิ่มเติมคลิก

2. ไอศกรีมเมลอน



สูตรจาก นิตยสารแม่บ้าน

          อื้อหือ ! ถ้าได้กินไอศกรีมเมลอนคงหวานชื่นใจน่าดูเลย โดยเฉพาะช่วงเมลอนราคาถูกนี่ต้องจัดหน่อยแล้ว วิธีทำแค่จับทุกอย่างลงไปปั่นจนละเอียดแล้วแช่เย็นจนเซตตัว สุดท้ายก็เสียบไม้จัดเสิร์ฟ


ส่วนผสม ไอศกรีมเมลอน


น้ำเปล่า 1/2 ถ้วยตวง
น้ำตาลทราย 1/4 ถ้วยตวง
เมลอนหั่นชิ้น 250 กรัม
นมสด 1/4 ถ้วยตวง


วิธีทำไอศกรีมเมลอน

     1. ผสมน้ำเปล่ากับน้ำตาลทรายคนให้ละลาย
     2. นำเมลอน นมสด และส่วนผสมน้ำตาลทรายใส่ลงในโถปั่นน้ำผลไม้ปั่นจนละเอียด เทส่วนผสมใส่ภาชนะที่เตรียมไว้ นำเข้าช่องแช่แข็ง พอเซตตัวเอาออกมาเสียบด้วยไม้ไอศกรีม แล้วนำเข้าแช่แข็งต่อจนแข็งตัว จัดเสิร์ฟ
 

ดูวิธีทำ ไอศกรีมเมลอน เพิ่มเติมคลิก

3. ไอศกรีมแท่งผลไม้ 





           สาว ๆ ที่กลัวอ้วนต้องชอบเมนูไอศกรีมแท่งผลไม้สดแน่นอน สูตรนี้ใส่ผลไม้สดกับน้ำผลไม้ลงในพิมพ์ไอศกรีมแท่ง พอเซตตัวก็จัดเสิร์ฟได้เลยจ้า


ส่วนผสม ไอศกรีมแท่งผลไม้


น้ำผลไม้ (ตามชอบ)
ผลไม้ตามชอบ เช่น แอปเปิล กีวี สตรอว์เบอร์รี บลูเบอร์รี
พิมพ์สำหรับทำไอศกรีม


วิธีทำไอศกรีมแท่งผลไม้

     1. หั่นผลไม้ต่าง ๆ เป็นชิ้นเล็ก ๆ พอดีคำ ใส่ผลไม้ลงในพิมพ์ เทน้ำผลไม้ลงไป
     2. เสียบไม้ไอศกรีม นำไปแช่ช่องแข็งประมาณ 5 ชั่วโมง แกะออกจากพิมพ์ พร้อมเสิร์ฟ
 

ดูวิธีทำ ไอศกรีมแท่งผลไม้ เพิ่มเติมคลิก

4. ไอศกรีมตัด 



สูตรจาก คุณ rin's cookbook (#rinscookbook)

           ใครอยากกินเมนูไอศกรีมตัด สูตรไอศกรีมแท่งสุดคลาสสิก อยากให้ลองมาทำตามสูตรนี้กัน มีทั้งไอศกรีมชาเขียว ไอศกรีมมะม่วง และไอศกรีมสตรอว์เบอร์รีมิลค์เชค จะทำแท่งใหญ่หรือชิ้นพอคำก็ตามชอบ เสียบไม้หน่อยอร่อยสดชื่น


ส่วนผสม ไอศกรีมชาเขียวมัทฉะ (สีเขียว)


ผงชาเขียว 2 ช้อนโต๊ะ
น้ำเดือด 1/4 ถ้วย
น้ำตาลทราย 3 ช้อนโต๊ะ
นมข้นหวาน 1/4 ถ้วย
เฮฟวี่ครีม หรือฮาล์ฟแอนด์ฮาล์ฟ 1/2 ถ้วย


ส่วนผสม ไอศกรีมแมงโก้ลาสซี่ (สีเหลือง)


มะม่วงสุกปั่น (หรือบดละเอียด) 1/4 ถ้วย
โยเกิร์ตรสธรรมชาติ หรือกรีกโยเกิร์ต 1/4 ถ้วย
น้ำเชื่อม 1/4 ถ้วย
เฮฟวี่ครีม หรือฮาล์ฟแอนด์ฮาล์ฟ 1/4 ถ้วย


ส่วนผสม ไอศกรีมสตรอว์เบอร์รีมิลค์เชค (สีชมพู)


ซอสสตรอว์เบอร์รี 1/4 ถ้วย
นมข้นหวาน 2 ช้อนโต๊ะ
เฮฟวี่ครีม หรือฮาล์ฟแอนด์ฮาล์ฟ 1/2 ถ้วย


อุปกรณ์


พิมพ์น้ำแข็งรูปสี่เหลี่ยมจัตุรัส


วิธีทำไอศกรีมชาเขียว

       1. ใส่ผงชาเขียวผสมกับน้ำร้อนแล้วตีด้วยเครื่องตีฟองนม (foster) จนขึ้นฟู หรือใช้ช้อนหรือส้อมคนจนชาเขียวละลาย
     2. ใส่น้ำตาลทรายและนมข้นหวานลงไปแล้วตีหรือคนให้เข้ากันอีกรอบ
     3. ใส่เฮฟวี่ครีมลงไปผสม (เพื่อทำให้ไอศกรีมเข้มข้นมากขึ้น)
     4. คนผสมให้เข้ากัน พักทิ้งไว้
วิธีทำไอศกรีมรสแมงโก้ลาสซี่


ใส่ส่วนผสมทุกอย่างลงไปคนผสมให้เข้ากัน พักทิ้งไว้


วิธีทำไอศกรีมรสสตรอว์เบอร์รีมิลค์เชค


ใส่ส่วนผสมทุกอย่างลงไปปั่นผสมให้เข้ากัน พักทิ้งไว้


วิธีทำไอศกรีมแท่ง

     1. นำส่วนผสมไอศกรีมแต่ละรสชาติเทใส่พิมพ์น้ำแข็ง คลุมด้วยพลาสติกถนอมอาหารก่อนนำไปแช่ช่องแข็ง ประมาณ 4-5 ชั่วโมง หรือข้ามคืน
     2. พอไอศกรีมแข็งแล้วนำออกมาจากตู้เย็น ลอกพลาสติกถนอมอาหารออก แกะออกมาใส่ภาชนะ หรือใช้ไม้เสียบ พร้อมเสิร์ฟ
 

ดูวิธีทำ ไอศกรีมตัด เพิ่มเติมคลิก

5. ไอศกรีมชาเขียวถั่วแดง 



สูตรจาก คุณ rin's cookbook (#rinscookbook) 

          แอบน้ำลายไหล แหม… ไอศกรีมชาเขียวถั่วแดงดูน่าหม่ำ ขั้นตอนทำไม่ยากแค่ผสมชาเขียวกับน้ำร้อนและเฮฟวี่ครีม เติมนมข้นหวานแล้วเทใส่พิมพ์ ใส่ถั่วแดงญี่ปุ่นลงไปด้วย พอแช่เย็นจนเซตตัวก็เสียบไม้


ส่วนผสม ไอศกรีมชาเขียว


ผงชาเขียวมัทฉะ 4 ช้อนโต๊ะ
น้ำร้อน 3-4 ช้อนโต๊ะ
น้ำตาลทราย (น้ำตาลทรายแดงหรือน้ำผึ้ง) 3 ช้อนโต๊ะ
นมข้นหวาน 5 ช้อนโต๊ะ
เฮฟวี่ครีม (นมสดหรือนมถั่วเหลือง) 350 มิลลิลิตร (ประมาณ 1+1/2 ถ้วย)
ถั่วแดงญี่ปุ่นชนิดหวาน 1/3 ถ้วย
พิมพ์ไอศกรีม
ไม้ไอศกรีม (แช่น้ำทิ้งไว้ 15 นาที)


วิธีทำไอศกรีมชาเขียว

     1. ใส่ผงชาเขียวลงในถ้วยผสม (ถ้วยที่มีปากเพื่อเทลงพิมพ์ได้ง่ายขึ้น) ตามด้วยน้ำร้อน คนผสมให้ผงชาเขียวละลายจนไม่เป็นเม็ด
     2. เติมน้ำตาลทรายลงไป คนผสมให้เข้ากันจนน้ำตาลทรายละลาย
     3. เติมนมข้นหวานลงไป คนผสมให้เข้ากัน
     4. เติมเฮฟวี่ครีมลงไป คนผสมให้เข้ากัน
     5. เทส่วนผสมลงพิมพ์จนเกือบเต็ม (สามารถใส่ถั่วแดงลงไปในขั้นตอนนี้ได้) นำเข้าแช่แข็งประมาณ 1 ชั่วโมง
     6. นำไอศกรีมออกจากช่องแข็ง ตักถั่วแดงใส่แล้วเสียบไม้ไอศกรีมลงไป นำไปแช่แข็งอีกครั้งประมาณ 5 ชั่วโมง แกะออกจากพิมพ์ (ถ้าแกะไม่ออกให้นำพิมพ์ไปผ่านน้ำอุ่นแล้วค่อย ๆ ดึงออก) พร้อมเสิร์ฟ
 

ดูวิธีทำ ไอศกรีมชาเขียวถั่วแดง เพิ่มเติมคลิก

6. ไอศกรีมทุเรียน





          สำหรับวันพักผ่อนอยู่บ้านมาทำเมนูไอศกรีมทุเรียนหอม ๆ กันไหม สูตรนี้เพิ่มสีสันจากสีผสมอาหารสีเหลือง พอปั่นทุกอย่างจนเนียนก็เทใส่พิมพ์ รอจนเซตตัวก็เสียบไม้


ส่วนผสม ไอศกรีมทุเรียน


เนื้อทุเรียนสุก 1 ถ้วย
นมสด 1+1/4 ถ้วย
วิปปิ้งครีม 1 ถ้วย
น้ำตาลทราย 1 ถ้วย
สีผสมอาหารเหลืองเล็กน้อย


วิธีทำไอศกรีมทุเรียน

     1. ใส่เนื้อทุเรียน นมสด วิปปิ้งครีม น้ำเชื่อม และสีผสมอาหารสีเหลืองไปปั่นจนเนื้อเนียนละเอียด
     2. เทใส่พิมพ์น้ำแข็ง หรือพิมพ์สี่เหลี่ยม นำไปแช่ช่องฟรีซจนไอศกรีมแข็ง อย่างน้อย 5 ชั่วโมง หรือข้ามคืน
     3. พอไอศกรีมแข็งได้ที่แล้วแกะออกจากพิมพ์น้ำแข็ง เสียบด้วยไม้ลูกชิ้น พร้อมเสิร์ฟ
 

ดูวิธีทำ ไอศกรีมทุเรียน เพิ่มเติมคลิก

7. ไอศกรีมกราโนลา



สูตรจาก คุณเบสท์ สมาชิกเว็บไซต์พันทิปดอทคอม

          ไอศกรีมผลไม้สดก็ธรรมดาไปหน่อย ลองเติมออปชั่นอย่างกราโนลาดูบ้างดีไหม พบกับไอศกรีมพาร์เฟ่ต์กราโนลา สูตรไอศกรีมแท่งไม่อ้วน ใส่โยเกิร์ตกับผลไม้สด ใส่กราโนล่ากับน้ำผึ้งด้านบน


ส่วนผสม ไอศกรีมพาร์เฟ่ต์กราโนลา


โยเกิร์ต 2 ถ้วย (ประมาณ 4 แท่ง)
ผลไม้ตามชอบ
กราโนลา 60 กรัม (1 ถุง ทำได้ 4 แท่ง)
น้ำผึ้ง เล็กน้อย


อุปกรณ์


พิมพ์ทำไอศกรีมแท่ง
ตู้เย็น


วิธีทำไอศกรีมพาร์เฟ่ต์กราโนลา

     1. ใส่โยเกิร์ตลงในแม่พิมพ์ ประมาณ 1 ใน 3 ของแม่พิมพ์ ใส่ผลไม้ลงไปตามใจชอบ (มีเคล็ดลับคือถ้าอยากให้เห็นสีสวย ๆ ต้องใส่ผลไม้ชิดด้านข้าง) จากนั้นใส่โยเกิร์ตลงไปจนเกือบเต็มแม่พิมพ์เว้นที่ไว้ใส่กราโนลาด้านบน
     2. ใส่กราโนลารสที่ชอบลงไป ใส่น้ำผึ้งลงบนกราโนลาเล็กน้อย เพื่อให้กราโนลาติดกันเป็นแท่งดี จากนั้นปักไม้ไอศกรีมลงไปให้เรียบร้อย แช่ตู้เย็นประมาณ 1 ชั่วโมง หรือจนเซตตัวเอาออกจากพิมพ์ เคล็ดลับง่าย ๆ คือ เอาใส่ลงในกะละมังที่มีน้ำอุ่น ค่อย ๆ แกะจะออกมาสวย
 

ดูวิธีทำ ไอศกรีมกราโนลา เพิ่มเติมคลิก

8. ไอศกรีมแท่งผลไม้สด



สูตรจาก คุณ mmw สมาชิกเว็บไซต์พันทิปดอทคอม 

           ไอศกรีมแท่งสูตรนี้เหมาะสำหรับสาว ๆ ที่รักสุขภาพ ขอนำเสนอไอศกรีมแท่งผลไม้สด จับผลไม้หลากชนิดใส่ลงในพิมพ์ไอศกรีมแท่งแล้วเติมน้ำผลไม้ตามชอบ แช่เย็นจนเซตตัวจัดเสิร์ฟ


ส่วนผสม ไอศกรีมแท่งผลไม้สด


น้ำผลไม้ตามชอบ
ผลไม้ตามชอบ เช่น แอปเปิล, กีวี, สตรอว์เบอร์รี และบลูเบอร์รี
พิมพ์สำหรับทำไอศกรีม และไม้ไอศกรีม


วิธีทำไอศกรีมแท่งผลไม้สด

     1. นำผลไม้มาหั่นเป็นชิ้น ๆ พอดีคำ เตรียมไว้ (สำหรับใครที่ชอบแอปเปิลแล้วอยากใส่ลงไปด้วยแต่กลัวดำ ให้หั่นแอปเปิลแล้วนำไปแช่น้ำเกลือไว้สักแป๊บหนึ่ง จะได้รสเค็ม ๆ หน่อยอร่อยไปอีกแบบ)
     2. จัดผลไม้ใส่ลงในพิมพ์ไอศกรีมให้แน่น (จัดใส่พิมพ์ไอศกรีมให้แน่น ๆ เลย เวลากัดจะได้ชื่นใจกับเนื้อผลไม้เต็ม ๆ คำ)
     3. เทน้ำผลไม้ลงไป เสียบไม้ไอศกรีมแล้วนำไปแช่ตู้เย็นประมาณ 4-6 ชั่วโมง แกะออกจากพิมพ์ พร้อมเสิร์ฟ
 

ดูวิธีทำ ไอศกรีมแท่งผลไม้สด เพิ่มเติมคลิก

9. ไอศกรีมกล้วยบวชชี



สูตรจาก นิตยสารแม่บ้าน

          ใครจะไปรู้ว่ากล้วยบวชชี สูตรขนมไทย เอามาทำไอศกรีมแท่งได้อร่อยด้วย เริ่มจากต้มกล้วยบวชชีแล้วเทใส่พิมพ์ไอศกรีมแท่ง ใครอยากกินไอศกรีมแท่งแนว ๆ จัดเลยค่ะ


ส่วนผสม ไอศกรีมกล้วยบวชชี


กะทิเข้มข้นปานกลาง 1 ถ้วย
กล้วยน้ำว้าสุกห่าม 100 กรัม (ต้มสุกหั่นเป็นชิ้น)
น้ำตาลปี๊บ 3 ช้อนโต๊ะ
เกลือป่นหยาบ 1/2 ช้อนชา
เนื้อมะพร้าวเผาหั่นชิ้น 50 กรัม
กล้วยน้ำสุกห่ามต้มสุกหั่นแว่น (สำหรับใส่ในพิมพ์)
พิมพ์ไอศกรีมตามชอบ
ไม้เสียบไอศกรีม


วิธีทำไอศกรีมกล้วยบวชชี

     1. ใส่กะทิลงในหม้อ ยกขึ้นตั้งไฟ พอร้อน
     2. ใส่กล้วยน้ำว้าลงต้ม พอเดือดใส่น้ำตาลปี๊บและเกลือป่น ต้มต่อจนกล้วยน้ำว้านิ่ม
     3. ใส่เนื้อมะพร้าวเผา คนผสมพอเข้ากันดี ยกลงจากเตา
     4. ใส่กล้วยน้ำว้าหั่นแว่น ลงในพิมพ์
     5. ตักส่วนผสมในข้อที่ 3 ลงในพิมพ์จนเต็ม จากนั้นเสียบไม้ไอศกรีมลงตรงกลาง นำแช่ในตู้เย็นช่องแช่แข็งประมาณ 1 คืน หรือจนแข็งตัว จัดเสิร์ฟ
 

ดูวิธีทำ ไอศกรีมกล้วยบวชชี เพิ่มเติมคลิก

10. ไอศกรีมโยเกิร์ต



สูตรจาก นิตยสารแม่บ้าน

          ใครอยากทำไอศกรีมแท่งเอาใจคนพิเศษ ขอนำเสนอไอศกรีมโยเกิร์ตสีสันฟรุ้งฟริ้ง ใส่ทั้งโยเกิร์ตรสธรรมชาติและโยเกิร์ตสตรอว์เบอร์รี แถมยังสอดไส้สตรอว์เบอร์รีสดด้วย


ส่วนผสม ไอศกรีมโยเกิร์ต


โยเกิร์ตรสธรรมชาติ 2 ถ้วยตวง
โยเกิร์ตรสสตรอว์เบอร์รี 1/2 ถ้วยตวง
สตรอว์เบอร์รี 100 กรัม
ใบสะระแหน่สำหรับตกแต่ง


วิธีทำไอศกรีมโยเกิร์ต

     1. หั่นครึ่งสตรอว์เบอร์รี วางลงในพิมพ์สำหรับทำไอศกรีม
     2. เทโยเกิร์ตรสธรรมชาติใส่ในพิมพ์ไอศกรีมประมาณ 3/4 ของพิมพ์ นำเข้าแช่ในช่องแช่แข็งประมาณ 30 นาที
     3. นำส่วนผสมออกจากตู้เย็น ใส่โยเกิร์ตรสสตรอว์เบอร์รีด้านบน นำเข้าช่องแช่แข็งต่อจนแข็งตัว นำออกจากพิมพ์ตกแต่งด้วยใบสะระแหน่ จัดเสิร์ฟ
 

ดูวิธีทำ ไอศกรีมโยเกิร์ต เพิ่มเติมคลิก

11. ไอศกรีมแท่งกีวี





           ใครอยากกินไอศกรีมแท่งรสเปรี้ยวเย็นชื่นใจ ขอแนะนำไอศกรีมแท่งกีวี เติมน้ำตาลทรายหรือไม่ใส่ก็ได้ ทีเด็ดคือใส่กีวีบดและกีวีชิ้นเน้น ๆ รับรองฟินไปกับผลไม้สดทุกคำเลยล่ะ


ส่วนผสม ไอศกรีมแท่งกีวี


น้ำ 1 ถ้วย
น้ำตาลทราย 1 ถ้วย
กีวี 4 ลูก
น้ำมะนาว 1/2 ถ้วย
น้ำต้มสุก 3/4 ถ้วย
กีวีฝานเป็นชิ้น 1 ลูก


วิธีทำไอศกรีมแท่งกีวี

     1. ต้มน้ำกับน้ำตาลทราย คนผสมจนน้ำตาลทรายละลายเป็นน้ำเชื่อม ยกลงจากเตา พักทิ้งไว้จนเย็น
     2. หั่นกีวีเป็นชิ้นเล็ก ๆ ใส่ลงในเครื่องปั่น ปั่นจนเนื้อเนียนละเอียด จากนั้นเทใส่อ่างผสม เติมน้ำเชื่อม น้ำมะนาว และน้ำต้มสุก คนผสมให้เข้ากัน เตรียมไว้
     3. ใส่ชิ้นกีวีลงในพิมพ์สำหรับทำไอศกรีม ตามด้วยส่วนผสมกีวีที่เตรียมไว้ นำเข้าแช่เย็นจนเซตตัว
 

ดูวิธีทำ ไอศกรีมแท่งกีวี เพิ่มเติมคลิก

12. ไอศกรีมบลูเบอร์รีโยเกิร์ต





          ไอศกรีมโยเกิร์ตเป็นอีกหนึ่งทางเลือกของสาว ๆ รักหุ่นสวย ขอยกตัวอย่างเมนูไอศกรีมบลูเบอร์รีโยเกิร์ต สูตรนี้ใส่โยเกิร์ตรสธรรมชาติและโยเกิร์ตรสบลูเบอร์รี พอปั่นจนเข้ากันก็เทใส่พิมพ์ไอศกรีมและแช่เย็นจนเซตตัวเลยจ้า


ส่วนผสม ไอศกรีมบลูเบอร์รีโยเกิร์ต


โยเกิร์ตรสบลูเบอร์รี 2 ถ้วย
วิปปิ้งครีม 1/4 ถ้วย
โยเกิร์ตรสธรรมชาติ 1/4 ถ้วย
บลูเบอร์รีแช่แข็ง 1/2 ถ้วย
พิมพ์ไอศกรีมแบบแท่ง


วิธีทำไอศกรีมบลูเบอร์รีโยเกิร์ต

     1. ใส่ส่วนผสมทุกอย่างลงในเครื่องปั่น ปั่นผสมจนเข้ากันดี
     2. เทใส่พิมพ์ นำเข้าแช่แข็งอย่างน้อย 4 ชั่วโมง
 

ดูวิธีทำ ไอศกรีมบลูเบอร์รีโยเกิร์ต เพิ่มเติมคลิก

          ว้าว ! ตื่นตาตื่นใจไม่น้อยกับสูตรไอศกรีมแท่งทำง่ายไม่ต้องใช้เครื่อง โดยเฉพาะไอศกรีมผลไม้สดและไอศกรีมกล้วยบวชชีดูน่ากินเอามาก ๆ เลยค่ะ ขอตัวไปช้อปปิ้งส่วนผสมก่อนนะคะ
 

สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing คลิกเลย
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













12 สูตรไอศกรีมแท่ง ไม่ใช้เครื่องอร่อยชื่นใจทำง่ายดับร้อน




อัปเดตล่าสุด 13 มกราคม 2563 เวลา 16:43:47
 47,208 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































