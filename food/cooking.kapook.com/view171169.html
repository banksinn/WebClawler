




วิธีทำหมูยอ สูตรแป้งน้อยตำรับเวียดนามเนื้อแน่น จะทอดจะยำก็ทำเถอะ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






วิธีทำหมูยอ สูตรแป้งน้อยตำรับเวียดนามเนื้อแน่น จะทอดจะยำก็ทำเถอะ




154,289อ่าน







0















      อร่อยยกนิ้วโป้ง ! สูตรทำหมูยอเวียดนาม เนื้อแน่น ๆ เคี้ยวเด้งเต็มคำ ห่อใบตองหรือห่อฟอยล์ก็อร่อย ทั้งยำหรือทอดได้หมด หรือกินเปล่า ๆ ก็ไม่ว่ากัน     อย่างที่รู้กันว่าตามท้องตลาดหาซื้อหมูยอ ง่ายมาก แต่หาถูกปากยากจริง ๆ ตัดปัญหาด้วยการมาทำเองกันดีกว่า กระปุกดอทคอมขอนำเสนอวิธีทำหมูยอ สูตรจาก คุณ tukata001 สมาชิกเว็บไซต์พันทิปดอทคอม (ครัวตุ๊กตา) เป็นวิธีทำหมูยอเวียดนาม เนื้อแน่นมากแถมอร่อยด้วย จะเอาไปทอดก็อร่อย ถ้าชอบแบบแซ่บ ๆ ก็เอาไปทำยำหมูยอ กะเพราหมูยอ หรือหมูยอผัดพริกแกงก็เข้าท่านะคะ  







                    หมูยอสูตรอร่อย ทำเองได้ง่าย ๆ ค่ะ by ครัวตุ๊กตา โดย คุณ tukata001 สมาชิกเว็บไซต์พันทิปดอทคอม (ครัวตุ๊กตา)     สวัสดีค่ะ หลายคนคงชอบกินหมูยอแน่ ๆ เลย ถ้าอยู่เมืองไทยก็คงหาทานง่าย หมูยอที่อเมริกาก็มีขายค่ะ แต่ราคาค่อนข้างแพง ก้อนนิดเดียว 5-6 เหรียญ พอดีได้สูตรอร่อยมาจากเพื่อนชาวเวียดนาม ลองทำดูแล้วคิดว่าอร่อยมากเหมือนที่ขาย ก็เลยเอาสูตรมาฝาก เผื่อใครอยากทำหมูยอกินเองที่บ้านค่ะ

     เอารูปน้ำปลามาให้ดู แต่ถ้าหาไม่ได้ เลือกยี่ห้อไหนก็ได้ค่ะ หาแบบที่หอม ๆ ใช้ได้ค่ะส่วนผสม หมูยอ     • หมูบด 1 กิโลกรัม (แนะนำหมูเนื้อล้วน ๆ ก็ดีนะคะ มันแน่นดี)     • น้ำปลา 3-4 ช้อนโต๊ะ (วันนี้ใช้ตราปู 3 ตัวค่ะ)     • น้ำตาลทราย 2 ช้อนโต๊ะ     • แป้งมันสำปะหลัง 1 ช้อนโต๊ะ     • ผงฟู 2 ช้อนโต๊ะ     • พริกไทย 1 ช้อนชา     • น้ำมันพืช 1 ช้อนโต๊ะวิธีทำหมูยอ

     • นำเครื่องปรุงทั้งหมดมาผสมกัน คนให้เข้ากันดี (ทำง่ายจริง ๆ)

     • นำหมูบดใส่อ่างผสมแล้วก็เทส่วนผสมของเหลวลงไป นวดให้เข้ากันสัก 5-10 นาที ใครมีเครื่องนวดก็ใช้ได้เลยค่ะ ประหยัดกำลังดี แต่ถ้าไม่มีเครื่องก็ทำได้นะคะ โดยใช้มือนวดค่ะ นวดจนส่วนผสมเข้ากันดี

     • หน้าตาหมูที่นวดได้ที่เป็นแบบนี้ค่ะ

     • เสร็จแล้วนำเข้าเครื่องปั่นได้เลยค่ะ ปั่นให้เนื้อละเอียด เวลาปั่นก็ให้ใส่น้ำแข็งเข้าไปสัก 2 ก้อน แล้วปั่นค่ะ

     • แบ่งปั่นครึ่งหนึ่งก่อนเพื่อไม่ให้แน่นเกินไปเนื้อจะได้เนียน ๆ ค่ะ

     • ปั่นจนเนื้อเนียนตามชอบเลยค่ะ แล้วปั่นอีกครึ่งที่เหลือให้เนียนก็พอค่ะ

     • เสร็จแล้วแนะนำให้ตักส่วนผสมไปเข้าไมโครเวฟสักช้อนนะคะ ชิมรสชาติดูค่ะ ถ้าได้รสตามต้องการก็นำไปห่อได้เลยค่ะวิธีห่อหมูยอใบตองแบบง่าย ๆ 

     • นำใบตองกว้าง 14x14 นิ้วหรือแล้วแต่ชอบ ตัดชิ้นสี่เหลี่ยมนำมาวางซ้อนกัน 3 แผ่นนะคะ แล้วทาน้ำมันบาง ๆ แผ่นบน 

     • ตักส่วนผสมใส่ตรงกลางปริมาณตามชอบค่ะ แล้วก็ห่อตามรูป ตาก็ห่อได้ไม่สวยอะไรนะคะ เอาเป็นว่าห่อตามถนัดค่ะ

     • พยายามทำให้ห่อเป็นทรงกลม ๆ แล้วพับปลายด้านหนึ่งก่อน จับตั้งขึ้นและเขย่าให้ส่วนผสมแน่น ๆ แล้วก็ตัดส่วนใบตองที่เกินออกไป พับมุมซ้าย-ขวาลงมาเป็นทรงสามเหลี่ยมแหลม ๆ แล้วก็พับปิดลงมา ทำเหมือนกันทั้งสองข้างเลยค่ะ 

     • ห่อได้รูปตามชอบแล้วก็เอาพลาสติกถนอมอาหารมาห่อใบตองอีกทีเพื่อให้อยู่ทรง ไม่ต้องผูกเชือกให้ยุ่งยาก เพราะว่าผูกไม่เป็นค่ะ ห่อเรียบร้อยตามภาพค่ะวิธีห่อหมูยอด้วยกระดาษฟอยล์

     • วิธีนี้ง่ายสุด สะดวกสุด ยิ่งอยู่ต่างประเทศไม่มีใบตองใช้กระดาษฟอยล์ง่ายที่สุด ทำตามภาพเลยค่ะ แต่แนะนำว่าให้ห่อสัก 2 ชั้นค่ะ ที่ตาทำห่อชั้นเดียว เวลานำไปนึ่งสุกแล้วฟอยล์แตกค่ะ

     • ทำได้ตั้ง 4 ก้อน นำใส่ซึ้งนึ่งไฟแรงประมาณ 30 นาที 

     • พอครบเวลาหมูยออร่อย ๆ ของเราก็สุกแล้วค่ะ ถึงหน้าตาจะไม่ได้ห่อสวยงามกลมกลึงเหมือนที่เขาขาย แต่รสชาติถูกปาก อร่อยมาก ยิ่งกินตอนร้อน ๆ สุกใหม่ ๆ กินได้ทั้งก้อนเลย หอมพริกไทย รสชาติกำลังดี อยากให้ลองทำกันดูค่ะ จะได้หมูยอ ก้อนโต ๆ ไม่ต้องเจอแต่ใบตองอีกต่อไป ถ้าทำแล้วเหลือสำหรับคนต่างประเทศให้ใส่ช่องแช่แข็งได้เลยค่ะ เก็บได้นาน เวลาจะกินก็เอาออกมาวางอุณหภูมิห้องจนเย็น ก็นำไปทอดหรือนำไปยำ รับรองอร่อยและสะอาดด้วย  วิธีทำหมูยอ



     ใครไม่มีเครื่องปั่นก็ทำหมูยอได้นะคะ ใช้มือนวดเนี่ยแหละ ถ้าไม่มีใบตองก็ห่อฟอยล์เอาง่ายดี รับรองจะได้หมูยอแสนอร่อยถูกปากแน่นอนค่ะขอขอบคุณข้อมูลและภาพประกอบจากคุณ tukata001 สมาชิกเว็บไซต์พันทิปดอทคอม (ครัวตุ๊กตา) 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






วิธีทำหมูยอ สูตรแป้งน้อยตำรับเวียดนามเนื้อแน่น จะทอดจะยำก็ทำเถอะ





อัปเดตล่าสุด 6 พฤศจิกายน 2560 เวลา 15:34:58
 154,289 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































