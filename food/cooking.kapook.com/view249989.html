




เมนูอาหารตามสั่งจานเดียว สูตรอร่อยทำกินทำขายไม่น่าเบื่อ


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารจานเดียว












18 เมนูอาหารตามสั่งจานเดียว สูตรอร่อยทำกินได้ทำขายดีมีกำไร





32,355อ่าน














0












          รวมเมนูอาหารตามสั่งจานเดียว มีทั้งเมนูข้าว เมนูก๋วยเตี๋ยว สุกี้ และเมนูยำ ทำกินอร่อย ทำขายได้กำไร 
 




             ถ้าอยากขายเบเกอรี่แต่ไม่ถนัด ลองมาทำอาหารตามสั่งขายกันดีไหม กระปุกดอทคอมขอนำเสนอวิธีทำเมนูอาหารตามสั่งจานเดียว เช่น ข้าวไข่เจียว ข้าวผัด ผัดกะเพรา ผัดมะกะโรนี ผัดไทย เป็นต้น จะทำขายทุกเมนูหรือเลือกขายก็ตามสะดวกเลยจ้า
1. ข้าวไข่เจียว





           เมนูข้าวไข่เจียว อาหารตามสั่งจานเดียวกินได้ทุกวัย เหยาะแค่ซีอิ๊วหรือซอสปรุงรสนิดหน่อยก็อร่อยแล้ว หรืออาจเพิ่มผักหรือเนื้อสัตว์ลงไปได้ตามชอบ


ส่วนผสม ข้าวไข่เจียว


ไข่ไก่
น้ำมันหอย
ซอสปรุงรส
ต้นหอม


วิธีทำข้าวไข่เจียว

     1. ตอกไข่ใส่ชาม ปรุงรสด้วยน้ำมันหอยกับซอสปรุงรส ใส่ต้นหอม ตีจนเข้ากัน
     2. ตั้งกระทะใส่น้ำมันพืช พอน้ำมันร้อนเทไข่ลงไป ทอดจนสุกทั้ง 2 ด้าน
 

ดูวิธีทำ ข้าวไข่เจียว เพิ่มเติมคลิก

2. ผัดกะเพรากุ้ง 





           เอ่ยถึงเมนูผัดกะเพรา ร้านอาหารตามสั่งที่ไหนก็ต้องมีเป็นเมนูพื้นฐาน สูตรนี้เป็นผัดกะเพรากุ้ง ใส่กุ้งสดลงไปผัดพอสุกจะได้คงความเด้งอยู่ ใส่ใบกะเพราผัดพอสลด


ส่วนผสม ผัดกะเพรากุ้ง


กุ้งสด (ปอกเปลือกผ่าหลัง ดึงเส้นดำออก)
ใบกะเพรา
พริกขี้หนูแดง
กระเทียม
น้ำตาลทราย
น้ำปลา
น้ำมันหอย
ไข่ดาว
ข้าวสวย


วิธีทำผัดกะเพรากุ้ง

      1. โขลกหรือสับพริกขี้หนูกับกระเทียมเข้าด้วยกัน เตรียมไว้
      2. ใส่น้ำมันพืชลงในกระทะ พอร้อนใส่เครื่องโขลกลงไปผัดจนหอม
      3. ใส่กุ้งลงไปผัดพอสุก ปรุงรสด้วยน้ำตาลทราย น้ำปลา และน้ำมันหอย เติมน้ำต้มสุกเล็กน้อยหรือไม่เติมก็ได้ ผัดให้เข้ากัน
      4. ใส่ใบกะเพรา ผัดให้เข้ากันอีกครั้ง ตักเสิร์ฟพร้อมข้าวสวยกับไข่ดาว
 

ดูวิธีทำ ผัดกะเพรากุ้ง เพิ่มเติมคลิก

3. กะเพราเนื้อไข่ดาว





          เอาใจสายเนื้อกับเมนูผัดกะเพราเนื้อ จะใส่เนื้อสับหรือเนื้อชิ้นก็ได้ทั้งคู่ ปรุงรสด้วยน้ำมันหอยกับน้ำปลา เติมความเผ็ดจากพริกตำ


ส่วนผสม ผัดกะเพราเนื้อ


เนื้อสับ หรือเนื้อหั่นชิ้น
น้ำเปล่า
น้ำมันหอย
น้ำปลา
น้ำตาลทราย
กระเทียม
พริกสด
ใบกะเพรา
ไข่ดาว


วิธีทำผัดกะเพราเนื้อ

      1. ทำน้ำปรุงรส โดยผสมน้ำเปล่า น้ำมันหอย น้ำปลา และน้ำตาลทราย ให้เข้ากัน เตรียมไว้
      2. โขลกกระเทียมกับพริกพอแหลก
      3. ตั้งกระทะใส่น้ำมัน พอน้ำมันร้อนใส่เครื่องโขลกลงไปผัดจนมีกลิ่นหอม ใส่เนื้อวัวลงไป ผัดพอสุก ใส่น้ำปรุงลงไป ผัดจนเนื้อสุก ชิมรสชาติตามชอบ ใส่ใบกะเพรา ปิดเตา ผัดเบา ๆ พอเข้ากัน ตักเสิร์ฟราดข้าวโปะไข่ดาว
 

ดูวิธีทำ กะเพราเนื้อไข่ดาว เพิ่มเติมคลิก

4. ผัดซีอิ๊วหมู





            เอาใจคนชอบกินเส้นผัดแห้งด้วยเมนูผัดซีอิ๊วหมู ใส่เส้นใหญ่กับหมูชิ้น เพิ่มสีสันจากคะน้าและแครอต สุดท้ายโรยพริกไทยป่น


ส่วนผสม ผัดซีอิ๊วหมู


น้ำมันพืช 2 ช้อนโต๊ะ
กระเทียมสับ 1 ช้อนโต๊ะ
เนื้อหมู (หั่นเป็นชิ้นบาง) 100 กรัม
ก๋วยเตี๋ยวเส้นใหญ่ (แยกออกเป็นเส้นบาง ๆ) 200 กรัม
ซีอิ๊วดำ 1/2 ช้อนโต๊ะ
ซอสปรุงรส 2 ช้อนโต๊ะ
น้ำตาลทราย 1/2 ช้อนโต๊ะ
ไข่ไก่ 1 ฟอง
คะน้า (หั่นแฉลบ) 1 ต้น
แครอต (หั่นบาง) 50 กรัม
พริกไทยป่น (สำหรับโรยหน้า)


วิธีทำผัดซีอิ๊วหมู

     1. ใส่น้ำมันพืชและกระเทียมลงในชามกระเบื้อง คนผสมให้กระเทียมโดนน้ำมันจนทั่ว จากนั้นนำเข้าเตาไมโครเวฟ ใช้ไฟแรง เจียวกระเทียมประมาณ 2 นาที ยกออกจากเตา
     2. ใส่หมู คนผสมเข้ากัน นำกลับเข้าเตาไมโครเวฟ นานประมาณ 1 นาที นำออกจากเตา
     3. ใส่เส้นก๋วยเตี๋ยว ซีอิ๊วดำ ซอสปรุงรส และน้ำตาลทราย คนผสมจนเข้ากัน นำกลับเข้าเตาไมโครเวฟ ประมาณ 2 นาที นำออกจากเตา ผัดให้เข้ากัน
     4. ใส่ไข่ไก่ นำเข้าเตาไมโครเวฟ ประมาณ 1 นาที นำออกจากเตา ใส่คะน้าและแครอต คนให้เข้ากัน นำกลับเข้าไมโครเวฟ ประมาณ 2 นาที นำออกมา ผัดให้เข้ากันอีกครั้ง จากนั้นตักใส่จาน โรยพริกไทยป่น
 

ดูวิธีทำ ผัดซีอิ๊วหมู เพิ่มเติมคลิก

5. ผัดมะกะโรนี



ภาพจาก คุณ phorn_kitchen สมาชิกเว็บไซต์พันทิปดอทคอม

           อาหารตามสั่งจานเดียวสไตล์ไทยก็ทำขายหลายเมนูแล้ว ลองเพิ่มสไตล์ฝรั่งหน่อยดีไหม นี่เลยเมนูผัดมะกะโรนีกุ้งสด สูตรจาก คุณ phorn_kitchen สมาชิกเว็บไซต์พันทิปดอทคอม ใส่กุ้ง มะเขือเทศ และหอมใหญ่ ปรุงรสด้วยซอสมะเขือเทศกับซอสปรุงรส 


ส่วนผสม ผัดมะกะโรนีกุ้งสด


เนยจืด หรือน้ำมัน 1 ช้อนโต๊ะ
กุ้งสด 12 ตัว
ไข่เป็ด หรือไข่ไก่ 2 ฟอง
มะกะโรนีต้มสุก 300 กรัม
มะเขือเทศ (หั่นเต๋า) 60 กรัม
หอมใหญ่ )หั่นเต๋า) 60 กรัม
ซอสปรุงรส 2 ช้อนโต๊ะ
น้ำมันหอย 2 ช้อนโต๊ะ
ซอสมะเขือเทศ 4 ช้อนโต๊ะ
น้ำตาลทราย เล็กน้อย


วิธีทำผัดมะกะโรนีกุ้งสด

     1. ใส่เนยในกระทะ พอเนยละลายใส่กุ้งลงผัดจนกุ้งเกือบสุก ใส่ไข่ลงไป ตามด้วยมะกะโรนีต้มสุก ผัดให้เข้ากัน ใส่มะเขือเทศและหอมใหญ่ ผัดให้เข้ากัน
     2. ใส่ซอสปรุงรส น้ำมันหอย ซอสมะเขือเทศ และน้ำตาลทราย ผัดให้เข้ากัน ชิมรสตามชอบ ผัดเข้ากันดีแล้วตักใส่จานเสิร์ฟ
 

ดูวิธีทำ ผัดมะกะโรนี เพิ่มเติมคลิก

6. มาม่าผัดขี้เมาหมูกรอบ 





            เอาใจลูกค้าชอบเมนูผัดขี้เมากันหน่อย นี่เลยมาม่าผัดขี้เมาหมูกรอบ ใส่เครื่องเคราแน่น ๆ ใส่หมูกรอบเยอะตามชอบ ปรุงรสเผ็ดจัดจ้านตามสไตล์


ส่วนผสม มาม่าผัดขี้เมาหมูกรอบ


มาม่ารสชาติตามชอบ 1 ซอง
กระเทียม 3-5 กลีบ
พริกขี้หนูแดง ปริมาณตามชอบ
น้ำมันพืช (สำหรับผัด)
หมูกรอบ 100 กรัม
ข้าวโพดอ่อน (หั่นเฉียง) 50 กรัม
ผักคะน้า (หั่นเฉียง) 1 ต้น
พริกหยวกสีเขียว-แดง (หั่นเฉียง) อย่างละ 1 เม็ด
ซอสปรุงรส 1 ช้อนโต๊ะ
น้ำมันหอย 1 ช้อนโต๊ะ
น้ำตาลทราย 1 ช้อนชา
ใบกะเพรา (เด็ดเป็นใบ) 1 ต้น


วิธีทำมาม่าผัดขี้เมาหมูกรอบ

     1. ต้มมาม่าในน้ำเดือดจนนิ่ม ตักขึ้นสะเด็ดน้ำ เตรียมไว้
     2. โขลกกระเทียมกับพริกขี้หนูเข้าด้วยกันพอหยาบ เตรียมไว้
     3. ใส่น้ำมันพืชลงในกระทะ นำขึ้นตั้งไฟปานกลาง พอร้อนใส่กระเทียมกับพริกที่โขลกไว้ลงผัดจนหอม จากนั้นใส่หมูกรอบ ข้าวโพดอ่อน พริกหยวก และคะน้า ผัดให้เข้ากัน ใส่น้ำลงไปเล็กน้อย ตามด้วยมาม่าที่ต้มไว้
     4. ปรุงรสด้วยซอสปรุงรส น้ำมันหอย และน้ำตาลทราย ชิมรสตามชอบแล้วใส่ใบกะเพราลงผัดพอทั่ว ตักใส่จาน พร้อมเสิร์ฟ
 

ดูวิธีทำ มาม่าผัดขี้เมาหมูกรอบ เพิ่มเติมคลิก

7. ผัดไทย



ภาพจาก ครัวแม่ผึ้ง bee happy kitchen

          มาต่อกันที่เมนูเส้นยอดนิยมนั่นคือ ผัดไทย สูตรจาก ครัวแม่ผึ้ง bee happy kitchen ใส่กุ้งสด มาพร้อมวิธีทำซอสผัดไทยเข้มข้น บีบมะนาว แกล้มกับถั่วงอกและใบกุยช่าย



ส่วนผสม ผัดไทย


กุ้งสด 
หอมแดง 1 ช้อนโต๊ะ
กระเทียมสับ 1 ช้อนโต๊ะ
หัวไชโป๊ 1 ช้อนโต๊ะ 
กุ้งแห้ง 1 ช้อนโต๊ะ
เต้าหู้ 2-3 ช้อนโต๊ะ
เส้นผัดไทย
ไข่ 1-2 ฟอง 
ใบกุยช่าย
ถั่วงอก


ส่วนผสม ซอสผัดไทยสูตรเข้มข้น


น้ำตาลมะพร้าว 3 ช้อนโต๊ะ 
น้ำมะขามเปียก 3 ช้อนโต๊ะ 
น้ำปลา 2 ช้อนโต๊ะ 
น้ำ 2 ช้อนโต๊ะ 
น้ำมันหัวกุ้ง 3 ช้อนโต๊ะ (หัวกุ้งผัดน้ำมันจนหอม)


วิธีทำซอสผัดไทย


ทำซอสผัดไทยมันกุ้ง โดนนำส่วนผสมทุกอย่างมารวมกัน และไปเคี่ยวจนเดือดจัด สีสวย กลิ่นหอมฟุ้ง


วิธีทำผัดไทย

      1. นำกุ้งไปผัดกับซอสผัดไทย 1 ช้อนโต๊ะ จนสุกเนื้อเด้ง ตักขึ้นพักไว้
      2. ใส่หอมแดง กระเทียม หัวไชโป๊หวาน กุ้งแห้ง และเต้าหู้ ผัดให้หอมเข้ากัน
      3. ใส่เส้นลงไป เติมน้ำเล็กน้อยให้เส้นเหนียวนุ่ม
      4. ใส่ซอสผัดไทยมันกุ้ง 2-3 ช้อนโต๊ะ ใส่ไข่ 1-2 ฟอง ใส่ถั่วงอก ใบกุยช่าย และกุ้ง
 

ดูวิธีทำ ผัดไทย เพิ่มเติมคลิก

8. ข้าวผัดหมู





           และแล้วก็ถึงเมนูข้าวผัดหมูที่คุ้นเคย สูตรนี้ใส่ผักอย่างมะเขือเทศ คะน้า และหอมใหญ่ เพิ่มสีสันจากซีอิ๊วดำ


ส่วนผสม ข้าวผัดหมู


น้ำมันพืช
กระเทียมสับ 1 ช้อนชา
หมูหั่นชิ้น หรือหมูสับ
ไข่ไก่ 1 ฟอง
ข้าวสวย 1-2 ถ้วย
คะน้า
น้ำตาลทราย
ซอสปรุงรส
ซีอิ๊วขาว
ซีอิ๊วดำ (ใส่หรือไม่ใส่ก็ได้)
มะเขือเทศ
หอมใหญ่
ต้นหอม


วิธีทำข้าวผัดหมู

     1. ใส่น้ำมันลงในกระทะ ใส่กระเทียมสับลงไปเจียวจนหอม ใส่หมูลงไปผัดพอสุก
     2. ตอกไข่ไก่ลงไปยีพอแตก ตามด้วยคะน้า ผัดพอสุก ใส่ข้าวสวยลงไป
     3. ปรุงรสด้วยน้ำตาลทราย ซีอิ๊วขาว และซอสปรุงรส อาจเพิ่มสีสันด้วยซีอิ๊วดำ
     4. ใส่มะเขือเทศกับหอมใหญ่ ผัดคลุกเคล้าพอเข้ากัน ใส่ต้นหอม ผัดพอเข้ากัน ตักเสิร์ฟกับมะนาวหั่นซีก แตงกวา และพริกน้ำปลา
 

ดูวิธีทำ ข้าวผัดหมู เพิ่มเติมคลิก

9. ข้าวผัดต้มยำ



ภาพจาก คุณ บูตะ กะ กิมจิ สมาชิกเว็บไซต์พันทิปดอทคอม

           สำหรับคนที่ชอบความแซ่บ นี่เลยแนะนำข้าวผัดต้มยำกุ้ง สูตรจาก คุณ บูตะ กะ กิมจิ สมาชิกเว็บไซต์พันทิปดอทคอม ใส่เครื่องสมุนไพรและน้ำพริกเผา เพิ่มความกรุบจากเห็ดฟาง ปิดท้ายโรยพริกไทยกับต้นหอม


ส่วนผสม ข้าวผัดต้มยำกุ้ง


พริกขี้หนูสับ
กระเทียมสับ
น้ำมันพืช (สำหรับผัด)
กุ้งสด (ล้างสะอาด แกะเปลือก ผ่าหลังให้เรียบร้อย)
ข่าสับ
ตะไคร้สับ
ใบมะกรูดซอย
หอมแดงซอย
มะเขือเทศ
เห็ดฟาง
ซีอิ๊วขาว
ซุปก้อน (คนอร์)
ซอสหอยนางรม
น้ำตาลทราย
มะนาว
น้ำพริกเผา
ข้าวสวย (ใช้ข้าวเย็นที่หุงมาแล้ว 1 คืน)
พริกไทยป่น เล็กน้อย
ต้นหอมซอย


วิธีทำข้าวผัดต้มยำกุ้ง

     1. เจียวพริกขี้หนูและกระเทียมในน้ำมันร้อน ๆ แล้วใส่กุ้งสดตามลงไปผัด
     2. ใส่ข่า ตะไคร้ ใบมะกรูด หอมแดง มะเขือเทศ และเห็ดฟาง ลงไปผัดให้เข้ากัน
     3. ปรุงรสด้วยซีอิ๊วขาว ซุปก้อน ซอสหอยนางรม น้ำตาลทราย น้ำมะนาว และน้ำพริกเผา
     4. ใส่ข้าวสวยลงไปผัดให้เข้ากัน โรยด้วยพริกไทยกับต้นหอมซอย ผัดจนเข้ากัน ตักใส่จาน
 

ดูวิธีทำ ข้าวผัดต้มยำ เพิ่มเติมคลิก

10. ข้าวผัดคะน้าปลาเค็ม



ภาพจาก เว็บไซต์ chingcancook

           ข้าวผัดหมูทำบ่อยก็เบื่อ ลองมาทำข้าวผัดคะน้าปลาเค็ม สูตรจาก เว็บไซต์ chingcancook ใส่ปลาเค็มผัดกับข้าวพอหอม ใส่คะน้าและแครอตเพิ่มสีสัน


ส่วนผสม ข้าวผัดปลาเค็ม


ปลาเค็ม
น้ำมัน (สำหรับทอด)
กระเทียมโขลก
ก้านคะน้า
แครอต (หั่นเต๋า)
ไข่ไก่
ข้าวสวย
น้ำมันหอย 
น้ำปลา 
น้ำตาลทราย 
พริกไทยป่น 
มะนาว (หั่นซีก)
พริกซอย
หอมแดงซอย
ต้นหอม


วิธีทำข้าวผัดปลาเค็ม

      1. ใส่น้ำมันพืชลงในกระทะ ทอดปลาเค็มจนสุกเหลืองกรอบ จากนั้นแกะเนื้อปลาเค็มเป็นชิ้น ๆ ไม่เอาก้าง พักไว้
      2. ใช้น้ำมันจากกระทะใบเดิม ใส่กระเทียมโขลกลงเจียวจนหอม ใส่ก้านคะน้าและแครอตหั่นเต๋าลงไปผัด พอผักเริ่มนิ่มตอกไข่ไก่ใส่ลงไป
      3. พอไข่สุกก็ยี ๆ จากนั้นเติมข้าวสวยลงไป ปรุงรสด้วยน้ำมันหอย น้ำปลา น้ำตาลทราย และพริกไทยป่น ชิมจนได้รสตามชอบ สุดท้ายใส่เนื้อปลาเค็มลงไป คลุกเคล้าให้เข้ากัน เสิร์ฟพร้อมมะนาวหั่นซีก พริกซอย หอมแดงซอย และต้นหอม
 

ดูวิธีทำ ข้าวผัดคะน้าปลาเค็ม เพิ่มเติมคลิก

11. ข้าวผัดแหนม



ภาพจาก คุณ nutchanart_ch สมาชิกเว็บไซต์พันทิปดอทคอม

           มาต่อกันที่เมนูข้าวผัดแหนม สูตรจาก คุณ nutchanart_ch สมาชิกเว็บไซต์พันทิปดอทคอม ใส่แหนมชิ้นโต ผัดกับข้าวและเพิ่มผักมีสีสันลงไป 


ส่วนผสม ข้าวผัดแหนม


เนย หรือน้ำมัน (สำหรับผัด)
กระเทียมสับ
แหนม (หั่นเฉียง)
แครอต
ข้าวสวย
ไข่ไก่ 2 ฟอง
ผงปรุงรส (ปรุงรสตามชอบ)
มะเขือเทศ
หอมใหญ่
ต้นหอมซอย
พริกชี้ฟ้า


วิธีทำข้าวผัดแหนม

     1. ตั้งกระทะให้ร้อน ใส่เนยกับกระเทียมสับลงไป พอหอมใส่แหนมและแครอต ตามด้วยข้าวสวย ผัดให้เข้ากัน
     2. ใส่ไข่ไก่ลงไป ผัดให้ไข่เคลือบข้าว ปรุงรสตามชอบ ใส่หอมใหญ่และมะเขือเทศลงไป ผัดให้เข้ากัน โรยต้นหอมและพริกชี้ฟ้า ผัดให้เข้ากันอีกครั้ง ตักใส่จาน
 

ดูวิธีทำ ข้าวผัดแหนม เพิ่มเติมคลิก

12. สุกี้แห้ง 



ภาพจาก คุณ tukata001 สมาชิกเว็บไซต์พันทิปดอทคอม

           เอาใจสายผักกับเมนูสุกี้แห้ง สูตรจาก คุณ tukata001 สมาชิกเว็บไซต์พันทิปดอทคอม ใส่เครื่องเคราแน่นมาก ก่อนเอาไปผัดต้องเอาไปหมักกับเครื่องปรุงรสก่อนเพื่อความนัว


ส่วนผสม สุกี้แห้ง


ไข่ไก่ 3 ฟอง
น้ำมันหอย 2 ช้อนโต๊ะ
ซีอิ๊วขาว 2 ช้อนโต๊ะ
น้ำมันงา 2 ช้อนโต๊ะ
พริกไทยป่น 1 ช้อนโต๊ะ
หมูนุ่ม 200 กรัม
ลูกชิ้นปลา 200 กรัม
เต้าหู้ปลา 200 กรัม
ปูอัด 200 กรัม
กุ้งสด 200 กรัม
น้ำมันพืช 2 ช้อนโต๊ะ
กระเทียมสับ
ผักตามชอบ
เห็ดตามชอบ
ขึ้นฉ่าย
ผักกาดขาว
บ๊อกฉ่อย
ต้นหอม
น้ำซุปไก่ 3 ถ้วย
วุ้นเส้น 2 ห่อเล็ก
น้ำจิ้มสุกี้


วิธีทำสุกี้รวมมิตร


นำไข่ใส่ในอ่างผสม ใส่น้ำมันหอย ซีอิ๊วขาว น้ำมันงาและพริกไทยป่น คนส่วนผสมให้เข้ากันดี ใส่หมูนุ่มลงไปหมัก ลูกชิ้นปลา เต้าหู้ปลา ปูอัด กุ้งสด หากใครชอบอย่างอื่นใส่ได้เลย คลุกให้เข้ากัน นำใส่ตู้เย็นอย่างน้อย 15 นาที ก่อนนำไปทำสุกี้


วิธีทำสุกี้แห้ง

     1. ตั้งกระทะใส่น้ำมันพืช เอากระเทียมลงเจียวให้หอม ตักเครื่องหมักใส่ลงในกระทะ ผัดให้สุก
     2. ใส่ผักลงกระทะ ตามด้วยวุ้นเส้นที่แช่น้ำแล้ว แล้วเติมน้ำจิ้มสุกี้ ใส่มากหรือน้อยตามแต่ชอบ ผัดให้เข้ากัน จัดใส่จาน เพิ่มน้ำจิ้มสุกี้ไว้จิ้มอีกสักหน่อย 
 

ดูวิธีทำ สุกี้แห้ง เพิ่มเติมคลิก

13. สุกี้น้ำ



ภาพจาก คุณ tukata001 สมาชิกเว็บไซต์พันทิปดอทคอม

           สุกี้แห้งคงไม่เหมาะสำหรับคนชอบซดน้ำซุป นี่เลยต้องลองสุกี้น้ำ สูตรจาก คุณ tukata001 สมาชิกเว็บไซต์พันทิปดอทคอม ใส่วุ้นเส้นและผัก ใส่เนื้อสัตว์และลูกชิ้นเพิ่มความอร่อย


ส่วนผสม สุกี้น้ำ


ไข่ไก่ 3 ฟอง
น้ำมันหอย 2 ช้อนโต๊ะ
ซีอิ๊วขาว 2 ช้อนโต๊ะ
น้ำมันงา 2 ช้อนโต๊ะ
พริกไทยป่น 1 ช้อนโต๊ะ
หมูนุ่ม 200 กรัม
ลูกชิ้นปลา 200 กรัม
เต้าหู้ปลา 200 กรัม
ปูอัด 200 กรัม
กุ้งสด 200 กรัม
น้ำมันพืช 2 ช้อนโต๊ะ
กระเทียมสับ
ผักตามชอบ
เห็ดตามชอบ
ขึ้นฉ่าย
ผักกาดขาว
บ๊อกฉ่อย
ต้นหอม
น้ำซุปไก่ 3 ถ้วย
วุ้นเส้น 2 ห่อเล็ก
น้ำจิ้มสุกี้


วิธีทำสุกี้น้ำ

      1. ตั้งน้ำซุปใส่หม้อใบย่อม ๆ พอน้ำซุปเดือดใส่หมูหรือเนื้อที่หมักไว้ลงในหม้อ รอเดือด 
      2. ใส่ผักต่าง ๆ ตามชอบ เพิ่มความเข้มข้นของน้ำซุปด้วยไข่ตีแตกอีกสัก 1 ฟอง ตอกใส่หม้อแล้วคนให้เข้ากัน 
      3. ใส่วุ้นเส้นแช่น้ำลงไป เติมน้ำจิ้มสุกี้ เสิร์ฟพร้อมกับน้ำจิ้มสุกี้อีกสักถ้วย
 

ดูวิธีทำ สุกี้น้ำ เพิ่มเติมคลิก

14. หมูกระเทียมราดข้าว



ภาพจาก คุณน้องซาแมนต้า สมาชิกเว็บไซต์พันทิปดอทคอม

           เติมพลังกันด้วยเมนูหมูทอดกระเทียม สูตรจาก คุณน้องซาแมนต้า สมาชิกเว็บไซต์พันทิปดอทคอม ใส่หมูหมักกับน้ำมันพืช และเครื่องปรุงรส เสร็จแล้วเอาไปผัดกับกระเทียมหอม ๆ จนสุก บอกเลยว่าฟินมาก


ส่วนผสม หมูทอดกระเทียม (เจ้าของสูตรใช้วิธีกะปริมาณ)


เนื้อหมูหั่นเป็นชิ้นพอคำ
กระเทียม
พริกไทยดำ
เกลือทะเล
น้ำมัน (สำหรับทอดหมู)
ซีอิ๊วขาว
น้ำตาลทราย (เล็กน้อย)
น้ำมันพืช (สำหรับหมักหมู)
แตงกวาและพริกน้ำปลา


วิธีทำหมูทอดกระเทียม

      1. โขลกกระเทียม พริกไทยดำและเกลือทะเล เข้าด้วยกันจนละเอียด
     2. นำส่วนผสมโขลกไว้ลงไปผสมคลุกเคล้ากับเนื้อหมู ใส่ซีอิ๊วขาว น้ำตาลทราย และน้ำมันพืช คลุกเคล้าให้ส่วนผสมเข้ากัน หมักทิ้งไว้ 30 นาที ถึง 1 ชั่วโมง
     3. นำกระทะขึ้นตั้งไฟ ใส่น้ำมันพืชลงไปเล็กน้อย พอร้อนใส่หมูที่หมักไว้ลงไปทอดให้สุกเหลือง ตักราดลงบนข้าวสวยร้อน ๆ เสิร์ฟพร้อมแตงกวาและพริกน้ำปลา
 

ดูวิธีทำ หมูกระเทียมราดข้าว เพิ่มเติมคลิก

15. กุ้งกระเทียมราดข้าว 



ภาพจาก คุณ phorn_kitchen สมาชิกเว็บไซต์พันทิปดอทคอม

           กุ้งกระเทียมราดข้าว สูตรจาก คุณ phorn_kitchen สมาชิกเว็บไซต์พันทิปดอทคอม ที่บอกเลยว่าหน้าตาน่ากินเต็มสิบไม่หัก มาพร้อมวิธีทำกระเทียมเจียวกากหมู เอาไว้ผัดกับกุ้งเพิ่มความอร่อย


ส่วนผสม กระเทียมเจียวกากหมู


มันหมู 3 ช้อนโต๊ะ
กระเทียม 2 ช้อนโต๊ะ


ส่วนผสม กุ้งผัดกระเทียมพริกไทย


กุ้งขาว 16 ตัว (ขนาดกลาง 40 ตัวกิโล)
มันกุ้ง (จากกุ้ง 16 ตัว)
น้ำมันหอย ซีอิ๊วขาว และซอสปรุงรส อย่างละ 1/2 ช้อนโต๊ะ
กระเทียม ประมาณ 1 ช้อนโต๊ะ
รากผักชี ประมาณ 1 ช้อนชา
พริกไทยเม็ด ประมาณ 1 ช้อนชา

หมายเหตุ : นำกระเทียม รากผักชี และพริกไทย โขลกรวมกัน

วิธีทำกุ้งผัดกระเทียมพริกไทย

     1. ทำกระเทียมเจียวกากหมู โดยเริ่มจากเจียวมันหมูก่อน พอมันเริ่มเหลืองใส่กระเทียมลงไปเจียวด้วยกัน เมื่อได้สีเหลืองกรอบตักพักไว้ให้สะเด็ดน้ำมัน 
     2. ทำกุ้งผัดกระเทียมพริกไทย โดยโขลกกระเทียม พริกไทย และรากผักชี รวมกัน ผัดกับน้ำมันหมูที่เจียวไว้ พอกระเทียมเริ่มเหลืองใส่มันกุ้งที่เตรียมไว้ ใส่เครื่องปรุงทั้งหมดลงผัด ใส่กุ้งลงผัดจนสุก จัดเสิร์ฟ
 

ดูวิธีทำ กุ้งกระเทียมราดข้าว เพิ่มเติมคลิก

16. หมี่ผัดผักกระเฉด



ภาพจาก คุณบูตะ กะ กิมจิ สมาชิกเว็บไซต์พันทิปดอทคอม

           ช่วงไหนผักกระเฉดถูกจับมาทำหมี่ผัดผักกระเฉด สูตรจาก คุณบูตะ กะ กิมจิ สมาชิกเว็บไซต์พันทิปดอทคอม ใส่กุ้งและปลาหมึก หรือเนื้อสัตว์อื่น ๆ ตามชอบ ใส่มันกุ้งเพื่อสีสันและความนัว



ส่วนผสม หมี่ผัดผักกระเฉด


เส้นหมี่ขาว (แช่น้ำพอนิ่ม)
ผักกระเฉด 
กุ้งและปลาหมึก
กระเทียม 
พริกขี้หนู 
มันกุ้ง (ใช้แบบสำเร็จรูปหรือใช้วีธีรีดมันกุ้งจากหัวกุ้งก็ได้)
น้ำเปล่า
มะนาว
น้ำตาลปี๊บ
น้ำปลา
น้ำมันพืช


วิธีทำหมี่ผัดผักกระเฉด

      1. ตำพริกและกระเทียมแบบหยาบ ๆ และนำมันกุ้งมาผสมน้ำเปล่า น้ำปลา และน้ำมะนาว ให้ได้รสชาติตามที่ต้องการ
      2. ตั้งน้ำในกระทะให้เดือดจัด แล้วนำเส้นหมี่ขาวที่แช่น้ำแล้วใส่ลงไปในน้ำเดือด จากนั้นนับ 1-10 ในใจ เมื่อครบแล้วก็ปิดไฟ นำกระชอนช้อนเส้นหมี่ขาวออกแล้วราดน้ำเย็น หรือเปิดน้ำเปล่าผ่านเส้นเพื่อหยุดความสุก สะเด็ดน้ำออก แล้วพักเส้นไว้ก่อน
      3. ตั้งกระทะเทน้ำมันใส่ลงไป พอร้อนใส่พริกและกระเทียมลงไปผัดให้เข้ากัน เทเครื่องปรุงมันกุ้งลงในกระทะแล้วคนให้เข้ากัน ใส่น้ำตาลปี๊บเคี่ยวจนละลาย ปรุงรสตามชอบ 
      4. ใส่กุ้งกับปลาหมึกลงไปผัด ใส่เส้นตามทันที ผัดจนเข้ากัน ดันเส้นที่ผัดแล้วไว้ข้างกระทะ แล้วใส่ผักกระเฉดลงไป กลบผักกระเฉดด้วยเส้นหมี่ขาว ทิ้งไว้ประมาณครึ่งนาที  ปิดไฟ คลุกเคล้าส่วนผสมทั้งหมดเข้าด้วยกัน  
 

ดูวิธีทำ หมี่ผัดผักกระเฉด เพิ่มเติมคลิก

17. ราดหน้าหมู (หมี่กรอบ) 



ภาพจาก คุณเนินน้ำ อาหารบ้าน ๆ ที่บ้านเนินน้ำ

           ราดหน้าเส้นใหญ่ทำขายบ่อยลูกค้าก็เบื่อ ลองมาทำราดหน้าหมูหมี่กรอบ สูตรจาก คุณเนินน้ำ อาหารบ้าน ๆ ที่บ้านเนินน้ำ ใส่บะหมี่เหลืองทอดกรอบราดด้วยน้ำราดหน้าหมูใส่เต้าเจี้ยว 


ส่วนผสม ราดหน้าหมู (หมี่กรอบ)


บะหมี่เหลือง
ยอดคะน้า
หมูหมัก (สูตรที่ชอบ)
น้ำซุป หรือใช้ซุปก้อน
เต้าเจี้ยว
น้ำตาลทราย
น้ำปลา
แป้งมันฮ่องกง (ถ้าไม่มีก็ใช้แป้งมันธรรมดา)
พริกไทย
กระเทียมเจียว
น้ำมัน (สำหรับทอด)


ส่วนผสม เต้าเจี้ยวผัดปรุงรส


น้ำมันพืช 3 ช้อนโต๊ะ
กระเทียมสับ 1 ถ้วย
เต้าเจี้ยวดำบด 1 ถ้วย
น้ำเปล่า 1 ถ้วย
ซีอิ๊วขาว 1 ช้อนโต๊ะ
น้ำตาลทราย 1+1/2 ช้อนชา
น้ำมันหอย 1 ช้อนโต๊ะ


วิธีทำเต้าเจี้ยวผัด


ตั้งกระทะใส่น้ำมันใช้ไฟกลาง พอร้อนใส่กระเทียมสับลงผัดพอเหลือง ใส่เต้าเจี้ยวผัดให้หอม ใส่น้ำ ปรุงรสด้วยซีอิ๊วขาว น้ำตาลทราย และน้ำมันหอย ผัดเคี่ยวสักครู่จนน้ำแห้ง จะได้ประมาณ 1+1/2 ถ้วย ใช้ไม่หมดสามารถเก็บไว้ในตู้เย็น


วิธีทำราดหน้าหมู (หมี่กรอบ)

     1. ใส่น้ำมันลงในกระทะ นำขึ้นตั้งไฟให้น้ำมันร้อน จากนั้นใส่บะหมี่ลงไปทอดให้เหลืองกรอบ ระวังไหม้ด้วย ตักขึ้นให้สะเด็ดน้ำมัน
     2. ใส่น้ำซุปลงในกระทะ นำขึ้นตั้งไฟ ปรุงรสด้วยเต้าเจี้ยว น้ำปลา และน้ำตาลทราย เมื่อน้ำเดือดจึงใส่หมูหมักลงไป รอจนหมูสุกจึงละลายแป้งใส่ลงไปให้น้ำข้น ใส่ยอดคะน้า พอผักสลดก็ปิดไฟ ตักราดบนบะหมี่ที่เตรียมไว้ โรยหน้าด้วยกระเทียมเจียวและพริกไทย พร้อมเสิร์ฟ
 

ดูวิธีทำ ราดหน้าหมู (หมี่กรอบ) เพิ่มเติมคลิก

18. ยำมาม่าหมูยอ





           ยำมาม่าหมูสับก็ว่าอร่อยแล้ว ถ้าเติมหมูยอลงไปน่าจะฟินไปอีก ชวนทำยำมาม่าหมูยอ ใส่ผักและเครื่องเครายำปริมาณตามชอบ


ส่วนผสม ยำมาม่าหมูยอ


มาม่า
หมูยอ
หมูสับ หรือหมูบด
พริกขี้หนู
น้ำตาลทราย
น้ำปลา
น้ำมะนาว
หอมใหญ่
มะเขือเทศ
ขึ้นฉ่าย


วิธีทำยำมาม่าหมูยอ

      1. ลวกเส้นมาม่า หมูยอ และหมูสับ เตรียมไว้
      2. ทำน้ำยำ โดยผสมพริกขี้หนู น้ำตาลทราย น้ำปลา และน้ำมะนาว คนจนน้ำตาลละลาย
      3. ใส่เส้นมาม่า หมูยอ และหมูสับ ลงไปคลุกกับน้ำยำจนเข้ากัน ใส่หอมใหญ่ มะเขือเทศ และขึ้นฉ่าย เคล้าจนเข้ากันอีกครั้ง จัดเสิร์ฟ
 

ดูวิธีทำ ยำมาม่าหมูยอ เพิ่มเติมคลิก

          จบไปแล้วสำหรับเมนูอาหารตามสั่งสไตล์อาหารจานเดียว ใครกำลังมองหาลู่ทางเปิดร้านขายอาหาร ลองลิสต์เมนูที่อยากขายกันได้เลยจ้า

แนะนำอาหารตามสั่งหรืออาหารจานเดียวอื่น ๆ ที่น่าสนใจ ใครอยากทำเมนูไหนคลิกเลยจ้า

     ► ข้าวผัดหลากสี จานเดียวง่าย ๆ จากของเหลือ ไม่ใส่กระเทียมก็อร่อย
     ► คั่วไก่ ใส่ปลาหมึกกรอบหอมกลิ่นก้นกระทะ พร้อมสูตรหมักไก่นุ่ม
     ► คะน้าหมูกรอบ อาหารไม่ต้องสั่งลองทำเองง่าย ๆ
     ► ข้าวผัดหนำเลี้ยบหมูสับ อร่อยเข้มข้นอิ่มท้องจบในจานเดียว
     ► บะหมี่แห้งหอมเจียว อาหารสิ้นเดือนถึงทรัพย์น้อยก็อร่อยได้
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













18 เมนูอาหารตามสั่งจานเดียว สูตรอร่อยทำกินได้ทำขายดีมีกำไร




อัปเดตล่าสุด 15 ธันวาคม 2564 เวลา 14:22:02
 32,355 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































