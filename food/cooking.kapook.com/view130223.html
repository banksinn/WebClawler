




บราวนี่ถั่วดำไร้แป้ง สูตรบราวนี่ ขนมหวานแต่ไม่อ้วน คนลดน้ำหนักมีเฮ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรขนม






บราวนี่ถั่วดำไร้แป้ง ขนมหวานแต่ไม่อ้วน คนลดน้ำหนักมีเฮ




35,002อ่าน







0















                บราวนี่ถั่วดำไร้แป้ง เมนูเบเกอรี่เนื้อแน่นหนุบหนับ เหมาะสำหรับคนมองหาขนมหวานที่กินได้ในช่วงลดน้ำหนัก แคลอรีต่ำ แถมยังทำง่ายสุด ๆ               สำหรับคนกำลังลดความอ้วนอยู่เมนูขนมหวานแคลอรีสูงปรี๊ดเป็นอีกเมนูหนึ่งที่ไม่ควรแตะต้อง แต่บางครั้งเกิดอยากของหวานขึ้นมาฉับพลันคล้ายร่างกายจะเป็นลม คงจะต้องหาของหวานสักชนิดที่พอมากินกล้อมแกล้มได้บ้าง วันนี้กระปุกดอทคอมขอนำเสนอวิธีทำบราวนี่ถั่วดำ สูตรบราวนี่ไร้แป้งจาก คุณ littlefilmz สมาชิกเว็บไซต์พันทิปดอทคอม เป็นไอเดียสร้างสรรค์ในการจับถั่วดำมาผสมผสานช็อกโกแลตชิพ ให้เกิดขึ้นมาเป็นบราวนี่แนวใหม่ ใช้ความหวานจากสารสกัดหญ้าหวาน ทานคู่กับผลไม้ วิปปิ้งครีมถั่วเหลืองหรือไอศกรีมก็อร่อย รับรองกินแล้วน้ำหนักไม่พุ่งแน่นอน            black bean brownies บราวนี่แบบไร้แป้ง เนื้อหนุบหนับ เมนูสำหรับคนลดน้ำหนัก โดย คุณ littlefilmz สมาชิกเว็บไซต์พันทิปดอทคอม              วันนี้มาดึกเลย สวัสดีค่ะพี่ ๆ เพื่อน ๆ วันนี้ฟิล์มมาพร้อมเมนูของหวาน เนื่องจากฟิล์มอยู่ในโหมดลดน้ำหนัก (เอาจริง ๆ ผู้หญิงหลาย ๆ คนก็บอกลดน้ำหนักตลอดเวลาแหละ) แต่มีอาการอยากของหวานตลอดเวลา ก็เลยนั่งเปิดเว็บดูโน่นนี่ หาเมนูของหวานทำแล้วไปเจอเมนู "บราวนี่แบบไร้แป้ง" ใช้ถั่วดำเป็นส่วนผสมหลัก ใช่ค่ะฟังไม่ผิด ถั่วดำ !! มันมีดีกว่าเอาไปทำข้าวเหนียวถั่วดำนะ แล้วในรีวิวแต่ละคนก็บอกว่า มันอะเมซิ่ง  มากมาย แถมแคลอรีต่อชิ้นก็ต่ำ รสชาติยังคงเหมือนบราวนี่เนื้อแน่น ๆ แถมยังทำง่ายสุด ๆ ฟิล์มก็ใส ๆ เชื่อเขาไป เลยไม่พลาดที่จะลองทำตาม              วันนี้แถมสูตรซอสช็อกโกแลตที่ราดบนไอศครีมแล้วกรอบ ๆ ด้วยนะคะ เจ้า magic hard shell นั่นแหละ             เพื่อไม่ให้เป็นการเสียเวลา ณ ตอนนี้ก็ตี 1 แล้วตาก็ใกล้จะปิด มาดูส่วนผสมกันเลยเนอะ อันนี้สูตรต้นฉบับนะคะ เผื่อใครสนใจแบบไม่ดัดแปลง hip2save.com            ส่วนผสม บราวนี่ถั่วดำ               • ถั่วดำต้มสุก 1+1/2 ถ้วยตวง (นำไปต้มให้นิ่ม ๆ นะคะ)           • ไข่ไก่ 3 ฟอง           • ผงโกโก้ (แบบไม่หวาน) 1/4 ถ้วยตวง           • สารสกัดจากหญ้าหวาน (stevia) 3 ช้อนชา (เพิ่ม-ลดตามความชอบนะคะ ต้นฉบับใช้น้ำตาล 3/4 ถ้วยตวง)           • เกลือป่น 1/4 ช้อนชา           • ผงฟู 1/2 ช้อนชา           • เบกกิ้งโซดา 1/4 ช้อนชา (ฟิล์มเพิ่มเอง)           • น้ำมันมะพร้าว (หรือน้ำมันดอกคาโนลา) 3 ช้อนโต๊ะ           • กลิ่นวานิลลา 1 ช้อนชา (ใช้ vanilla extract นะคะ เพราะถ้าเป็น vanilla essence อาจจะต้องใส่มากหน่อย)           • ช็อกโกแลตชิพ หรือถั่วต่าง ๆ ตามชอบ           **แอบบอกไว้ก่อนว่า ตัวสารให้ความหวานที่สกัดจากหญ้าหวานนั้น จะมีรสชาติที่หวานปะแล่ม ๆ นะคะ จะออกหวานแห้ง ๆ ไม่ได้นุ่มนวลเหมือนน้ำตาล สูตรนี้ฟิล์มใส่ 3 ช้อนชา ไม่ค่อยหวานมาก ครั้งหน้าว่าจะลองเพิ่มน้ำผึ้งเข้าไปด้วยจะได้หวานกลมกล่อมขึ้น**ส่วนผสม ท็อปปิ้ง (รายละเอียดอยู่ด้านล่าง)            • วิปปิ้งครีมจากถั่วเหลือง             • ไอศกรีมรสมิ้นต์ช็อกโกแลตชิพ ที่ทำจากอะโวคาโดและกล้วย             • magic hard shell ซอสช็อกโกแลตที่ราดบนไอศกรีม     วิธีทำ บราวนี่ถั่วดำ                   • วิธีทำก็ง่าย ๆ คือ ไม่มีอะไรเลย เริ่มจากวอร์มเตาอบที่อุณหภูมิ 180 องศาเซลเซียส (เดี๋ยวเตาไม่ร้อนและจะไม่ได้กินกัน)                • จากนั้นแค่จับส่วนผสม ได้แก่ ถั่วดำ ไข่ไก่ ผงโกโก้ สารสกัดจากหญ้าหวาน เกลือป่น ผงฟู เบกกิ้งโซดา น้ำมันมะพร้าว และกลิ่นวานิลลา ยกเว้นช็อกโกแลตชิพหรือถั่ว โยนลงในเครื่องปั่น เพราะเกรงว่าถ้าปั่นรวมกันไปหมดจะไม่เหลือความเป็นเป็นชิพไว้ ชิพมันจะหายไปเสียหมด                      • ปั่นเลยค่ะ ปั่นให้เนียนสวยงามตามท้องเรื่อง เวลาทานจะได้ไม่รู้สึกว่ามีเม็ดถั่วดำติดตามซอกฟันเนอะ                 • พอได้ที่ก็จัดการเทลงในพิมพ์ หรือถาดทนความร้อนที่จะเอาเข้าเตาอบ (ฟิล์มใช้จานอบแบบนี้ไม่ได้ทาเนยหรือรองกระดาษไขอะไรเลยนะคะ ถามว่าติดไหมก็นิด ๆ หน่อย ๆ พอให้แซะเล่นแบบมัน ๆ แต่ถ้าเป็นถาดอบขนมปกติก็รองกระดาษไขนิดหนึ่งละกัน ป้องกันขนมติดตัวถาด) แล้วจัดการโรยช็อกโกแลตชิพลงไปเลย หรือจะผสมลงไปในเนื้อขนมเลยก็ได้ ฟิล์มผสมช็อกโกแลตชิพลงไปในเนื้อบราวนี่เลยนะคะ (แต่ฟิล์มลืมถ่ายรูป)                 • พอดีว่าที่บ้านมีอัลมอนด์สไลซ์เหลือก็เลยเอามาโรยหน้าเพิ่มมูลค่าให้ดูอินเตอร์กับเขาหน่อย ที่ฟิล์มผสมช็อกโกแลตชิพลงไปเลย เพราะว่าฟิล์มจะโรยอัลมอนด์ข้างบนค่ะ ไม่ได้มีทริคอะไรกับเขาหรอก แต่ผลที่ได้คือ เนื้อบราวนี่มันมีช็อกโกแลตแทรกอยู่มันโอเคเลยนะคะท่านผู้ชม (เสียงแบบเจ๊พูเดิล) พอได้ออกมาหน้าตาแบบนี้ ก็พร้อมนำเข้าเตาอบแล้วค่ะ                 • นำเข้าเตาอบแล้วอบประมาณ 20-25 นาที อยู่ที่ความหนาของขนมและถาดที่ใช้อบนะคะ แต่ละคนคงไม่เท่ากันเนอะ ลองเช็กความสุกด้วยไม้จิ้มฟันก็ได้ค่ะ (จิ้มลงที่ตัวขนมนะคะไม่ใช่ให้จิ้มที่ฟันคนทำ) ลองจิ้มดูถ้าไม่มีเนื้อขนมติดไม้ออกมาเป็นอันใช้ได้ แต่ ๆ อย่าอบนานไปนะคะเนื้อขนมจะแห้งไป เดี่ยวติดคอจะหาว่าไม่เตือนนะคะ                 • แถ่น แถน แถ้น ก็จะได้บราวนี่ออกมาจากเตาหน้าตาประมาณนี้ พร้อมทานกันเลย ดูดีขึ้นได้เพราะอัลมอนด์เลยนะเนี่ย                 •  เราก็จัดการตัดออกมาใส่จานเสิร์ฟ ตกแต่งให้สวยงาม ทานคู่กับผลไม้ที่ชอบ หรือวิปปิ้งครีม ไอศกรีมสักนิดหน่อย เตรียมถ่ายรูปเก๋ ๆ อัพลงเฟซบุ๊ก หรืออินสตาแกรม แต่งสีแต่งภาพตามสมัยนิยม กว่าจะหามุมถ่ายไอศกรีมได้ก็เกือบละลายพอดี              • อ๋อ... จะบอกว่า วิปปิ้งครีมตัวนี้เป็น "วิปปิ้งครีมจากถั่วเหลือง" นะคะ ฟิล์มไปเห็นมาที่ท็อปส์ คือ ตัวนี้มันน่าสนใจมากเลยรีบคว้ามาอย่างเร็ว อ่านฉลากดูเขาบอกว่า คอเลสเตอรอล 0% และ ไขมัน (fat) 11% ล่อใจมากสำหรับคนลดน้ำหนักอย่างฟิล์ม ไม่รู้ล่ะเห็นอะไรมันเขียนว่าไขมันต่ำ ๆ ก็คว้าไว้ก่อน ส่วนรสชาติก็คล้าย ๆ วิปปิ้งครีมทั่วไปนะคะ มีกลิ่นนมถั่วเหลืองนิดหน่อย แต่ปกติชอบทานนมถั่วเหลืองอยู่แล้ว ก็เลยฟิน ๆ ไป แทนกันได้สบายใจ              • ส่วนไอศกรีมที่เห็นเขียว ๆ อยู่ข้าง ๆ นั้น ลองทำตามสูตรจากในอินเตอร์เน็ตเป็น "ไอศกรีมรสมิ้นต์ช็อกโกแลตชิพ" ที่ทำจากอะโวคาโดและกล้วย นั่นแหละค่ะไม่อ้วน แต่รสชาติยังไม่ผ่าน ปะแล่ม ๆ แม้ว่าจะใส่กลิ่นมิ้นต์ไปแล้วกลิ่นกล้วยก็ยังคงโดดเด่น คาดว่าถ้าเป็นรสช็อกโกแลตน่าจะอร่อยกว่านี้ เลยยังไม่เอาสูตรมาลงดีกว่า ถ้าสำเร็จเมื่อไร จะเอาสูตรมาบอกนะคะ              แต่ ๆ  อีกนิดนะคะ พอดีลองทำหลายอย่างมาก "ซอสช็อกโกแลตที่ราดบนไอศกรีม" ที่พอโดนความเย็นมันจะกรอบ ๆ คือ magic hard shell ซึ่งได้สูตรมาจากอินเตอร์เน็ตอีกแล้วมันดีงามมากสูตรนี้ไม่ใช้ช็อกโกแลตชิพเลย แถมยังใช้ไขมันดีจากน้ำมันมะพร้าวเป็นส่วนประกอบหลักด้วย ประสบความสำเร็จเลยเอาสูตรมาแบ่งปันนะคะ   สูตร magic hard shell              ถ้าทำตามสูตรเลยมันเยอะมากเลยค่ะ เวลาทำหารครึ่งสูตรก็ได้นะคะ เพราะฟิล์มก็หาร หารแล้วยังใช้ไม่หมดเลยอะแอบเสียดาย   ส่วนผสม magic hard shell (หารครึ่งสูตร)              • น้ำมันมะพร้าว 1/2 ถ้วยตวง           • ผงโกโก้แบบไม่หวาน 1/2 ถ้วยตวง           • น้ำผึ้ง 1/4 ถ้วยตวง           • กลิ่นวานิลลา 1 ช้อนชา           • เกลือนิดหน่อย   วิธีทำ magic hard shell              • อุ่นน้ำมันมะพร้าวให้ร้อน ๆ นิดหน่อย (ฟิล์มจับเข้าไมโครเวฟเลยค่ะ) ใช้ความร้อนสูงสุดประมาณ 15-20 วินาที พอได้ที่ก็นำออกมาผสมส่วนผสมที่เหลือทุกอย่างเข้าด้วยกันคนจนเข้ากัน ก็เสร็จเรียบร้อยแล้วค่ะ พร้อมราดบนไอศกรีมเย็น ๆ                  • ซูมดูเนื้อบราวนี่ของเราหน่อย แน่นจริง ๆ ไว้ลองทำกันดูนะคะ สำหรับคนชอบของหวานแต่ติดอยู่ในโหมดลดน้ำหนักแบบฟิล์ม              สำหรับวันนี้คงต้องลาไปก่อน เนื่องจากตากำลังจะปิดแล้วค่ะ อุ๊ยตาย เผลอแป๊บ ๆ จะตี 2 แล้ว พบกันใหม่นะคะ สำหรับใครที่สนใจเมนูอื่น ๆ มีสูตรบ้างไม่มีบ้าง ไอเดียอาหารเรื่อยเปื่อย มีสาระบ้างไม่มีบ้าง แวะมาเยี่ยมกันได้นะคะ ฟิล์มเป็นเด็กใจดี๊ใจดี ได้ที่ เฟซบุ๊ก littlefilmz              น่าดีใจสำหรับคนกำลังลดน้ำหนัก เพราะมีบราวนี่ถั่วดำไร้แป้งให้ได้ลองทำกินกัน ใส่ช็อกโกแลตชิพ และยังโรยอัลมอนด์อีกด้วย หน้าตาออกมาก็ดูสวยงามน่าหม่ำ แบบนี้ต้องลองทำกันหน่อยแล้วค่ะ     ขอขอบคุณข้อมูลและภาพประกอบจาก คุณ littlefilmz สมาชิกเว็บไซต์พันทิปดอทคอม และ เฟซบุ๊ก littlefilmz    









ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






บราวนี่ถั่วดำไร้แป้ง ขนมหวานแต่ไม่อ้วน คนลดน้ำหนักมีเฮ





อัปเดตล่าสุด 3 พฤศจิกายน 2559 เวลา 11:09:37
 35,002 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































