




12 เมนูยำเห็ด อร่อยแซ่บเคี้ยวเด้งอิ่มเพลินไม่น่าเบื่อ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






12 เมนูยำเห็ด อร่อยแซ่บเคี้ยวเด้งอิ่มเพลินไม่น่าเบื่อ 




67,226อ่าน







0















      แซ่บเหงื่อตกกับเมนูยำเห็ด อาหารจานเดียวใส่เห็ดเนื้อหวานกรุบ เติมเครื่องเน้น ๆ มาพร้อมน้ำยำสุดซี้ด รับรองอร่อยเพลินทุกโมงยาม     จากที่เคยทำเมนูเห็ด รสชาติจืดชืด ลองเปลี่ยนสไตล์มาทำยำเห็ดรสแซ่บกันดีไหม กระปุกดอทคอมขอนำเสนอวิธีทำยำเห็ด เช่น ยำเห็ดเข็มทอง ยำเห็ดหูหนูขาว ยำเห็ดชิเมจิ เป็นต้น หรือถ้าชอบทุกเห็ดก็ทำยำเห็ดรวมไปเลยค่ะ







1. ยำเห็ดทอดกรอบ      สำหรับคนที่ชอบเมนูชุบแป้งทอด ขอนำเสนอเมนูยำเห็ดทอดกรอบ สูตรจาก ครัวบ้านพิม จับเห็ดชุบน้ำแป้งแล้วทอดจนกรอบ สุดท้ายราดน้ำยำหมูสับรสเจ็บส่วนผสม ยำเห็ดทอดกรอบ     • เห็ดสด 200 กรัม (เช่น เห็ดนางฟ้า เห็ดเข็มทอง เห็ดชิเมจิ)     • ไข่ไก่ 1 ฟองเล็ก     • แป้งทอดกรอบ 2+1/2 ช้อนโต๊ะ     • พริกไทยป่นเล็กน้อย     • เกลือป่นเล็กน้อย     • น้ำเย็นจัด 2+1/2 ช้อนโต๊ะ     • น้ำมันสำหรับทอดส่วนผสม น้ำยำ     • หมูสับรวนสุก 60 กรัม     • น้ำซุป (ที่ได้จากการรวนหมูประมาณ) 1-2 ทัพพี      • น้ำมะนาว 3 ช้อนโต๊ะ      • น้ำปลา 2 ช้อนโต๊ะ      • น้ำตาลทราย 1+1/2 ช้อนโต๊ะ     • หอมแดงซอย 4  หัว     • พริกขี้หนูแดงหั่น 6-7 เม็ด      • ขึ้นฉ่ายซอย 1 ต้นวิธีทำยำเห็ดทอดกรอบ     1. ทำเห็ดทอดกรอบ โดยตัดโคนเห็ดแข็ง ๆ ทิ้งไป แล้วล้างด้วยน้ำให้สะอาด จากนั้นเด็ดเห็ดออกจากกันเป็นช่อเล็ก ๆ หรือถ้าใครใช้เห็ดนางฟ้า เห็ดภูฏานก็ฉีกเป็นชิ้นยาว ๆ พอดีคำ     2. ผสมแป้งสำหรับชุบเห็ดทอด โดยนำแป้งทอดกรอบใส่ชาม ใส่พริกป่น และเกลือนิดหน่อย เติมน้ำเย็นจัดลงไป ผสมให้เข้ากัน ตอกไข่ไก่ ผสมให้เข้ากันอีกรอบ     3. ใส่เห็ดฉีกลงไปในโถแป้งที่เตรียมไว้ พอคลุกแป้งแล้วนำไปทอดด้วยไฟกลางจนสุกเหลือง ควรทยอยใส่ทีละ 3-4 ชิ้น เพื่อไม่ให้เห็ดติดกันเป็นแพ ตักนำขึ้นมาพักไว้ให้สะเด็ดน้ำมัน     4. ทำน้ำยำ โดยผสมพริก น้ำมะนาว น้ำปลา และน้ำตาลลงไปคนผสมจนน้ำตาลละลาย ใส่หมูสับรวนสุก ตามด้วยหอมแดง และขึ้นฉ่าย คลุกส่วนผสมให้เข้ากัน ตักน้ำยำใส่ถ้วยเสิร์ฟกับเห็ดทอดกรอบ     + ดูวิธีทำเพิ่มเติมได้ที่ ยำเห็ดทอดกรอบ เมนูสุดซี้ด อร่อยง่าย ๆ
++++++++++++++++++


2. ยำเส้นบุกเห็ดหูหนูขาว      เส้นบุกที่เหลือ ๆ จับมาทำเมนูยำเห็ดสักจานกันเถอะ ขอนำเสนอยำเส้นบุกเห็ดหูหนูขาว สูตรจาก นิตยสารแม่บ้าน สูตรนี้เครื่องแน่น ใส่กุ้งลงไปด้วย แถมน้ำยำก็ไม่ต้องเสียเวลาทำเพราะใช้น้ำจิ้มซีฟู้ดสำเร็จรูปส่วนผสม ยำเส้นบุกเห็ดหูหนูขาว (สำหรับ 2 ที่)     • อกไก่ลอกหนังสับ 100 กรัม     • เห็ดหูหนูขาว (แช่น้ำจนนุ่ม หั่นชิ้น ลวกสุก) 1/2 ถ้วย     • กุ้งสดลวกสุก (ปอกเปลือกผ่าหลังไว้หาง) 10 ตัว     • เส้นบุกลวกสุก 100 กรัม     • มะเขือเทศราชินี (ผ่าครึ่ง) 10 ลูก     • หอมใหญ่ซอยบาง 1/2 หัว     • ต้นหอมหั่นท่อน 1 ต้น     • ขึ้นฉ่ายหั่นท่อน 1 ต้น     • กุ้งแห้ง 2 ช้อนโต๊ะ     • น้ำเปล่า 1/4 ถ้วย     • น้ำจิ้มซีฟู้ด 5 ช้อนโต๊ะวิธีทำยำเส้นบุกเห็ดหูหนูขาว     1. นำน้ำเปล่าใส่ภาชนะ ยกขึ้นตั้งไฟ พอน้ำเดือดนำเนื้อไก่ลงรวนให้สุก ยกลง     2. ใส่กุ้งสด เห็ดหูหนูขาว เส้นบุก มะเขือเทศ หอมใหญ่ ต้นหอม และขึ้นฉ่าย ลงในชามผสม ราดน้ำจิ้มซีฟู้ด คลุกเคล้าผสมให้เข้ากัน ตักใส่ภาชนะ โรยกุ้งแห้ง จัดเสิร์ฟ     + ดูวิธีทำเพิ่มเติมได้ที่ ยำเส้นบุกเห็ดหูหนูขาว แซ่บอร่อยแคลอรีน้อยน้ำหนักไม่พุ่ง
++++++++++++++++++


3. พล่าเห็ดเข็มทอง     ถ้าเบื่อเมนูยำเห็ดก็ลองเปลี่ยนสไตล์มาทำเมนูพล่าเห็ดกันเถอะ พบกับเมนูพล่าเห็ดเข็มทอง สูตรจาก เฟซบุ๊ก โปรเห็ด เห็ดโดยโปร สูตรนี้ใส่เห็ดออรินจิกับเห็ดเข็มทอง เติมเครื่องพล่าลงไปเคล้ากับน้ำยำ แค่นี้ก็เรียบร้อยส่วนผสม พล่าเห็ดเข็มทอง     • เห็ดออรินจิหั่นเต๋า      • เห็ดเข็มทอง     • ตะไคร้ซอย                                                • ใบมะกรูดหั่นฝอย        • พริกชี้ฟ้าแดงซอย     • พริกชี้ฟ้าแห้งทอด     • น้ำมะนาว     • น้ำตาลทราย     • พริกเผาเจ     • เกลือป่น     • ใบสะระแหน่วิธีทำพล่าเห็ดเข็มทอง     1. ใส่น้ำมะนาว น้ำตาลทราย พริกเผาเจ และเกลือป่นลงในภาชนะ     2. ใส่เห็ดออรินจิลวก (นำไปลวกก่อน ประมาณ 1 นาที) ลงไปแล้วเคล้าให้เข้ากัน ตามด้วยเห็ดเข็มทองลวก (เห็ดเข็มทองลวกประมาณ 1 นาที ถ้าลวกนานเห็ดจะเหนียว)      3. ใส่ตะไคร้ซอย ใบมะกรูดหั่นฝอย พริกชี้ฟ้า และพริกชี้ฟ้าแห้งทอดลงไป เคล้าให้ส่วนผสมเข้ากัน ตักใส่จาน โรยหน้าด้วยใบสะระแหน่ พร้อมเสิร์ฟ     + ดูวิธีทำเพิ่มเติมได้ที่ พล่าเห็ดเข็มทองเจ อาหารเจรสจัดจ้าน ไร้แป้ง แคลอรี่ต่ำ
++++++++++++++++++


4. ยำเห็ดรวม     สืบเนื่องจากตู้เย็นมีเห็ดหลากชนิดเลยขอจับมาทำเมนูยำเห็ดรวม สูตรนี้ใส่เห็ดออรินจิ เห็ดเข็มทอง และเห็ดชิเมจิ เพิ่มสีสันด้วยแครอท ปรุงรสน้ำยำให้แซ่บตามชอบเลยค่ะส่วนผสม ยำเห็ดรวม     • เห็ดออรินจิ (หั่นเฉียงเป็นชิ้นบาง) 100 กรัม     • เห็ดเข็มทอง (ฉีกเป็นเส้น) 100 กรัม     • เห็ดชิเมจิขาว-ดำ 100 กรัม     • ขึ้นฉ่าย (หั่นท่อน)     • แครอทซอยเป็นเส้น 1/2 ถ้วย     • พริกขี้หนูสับหยาบ 5-10 เม็ด     • น้ำมะนาว 2 ช้อนโต๊ะ     • ซีอิ๊วขาว 1 ช้อนโต๊ะ     • น้ำตาลทราย 1/2 ช้อนโต๊ะวิธีทำยำเห็ดรวม     1. ล้างเห็ดทั้งหมดให้สะอาด สะเด็ดน้ำ เตรียมไว้     2. ใส่พริกขี้หนูสับหยาบ น้ำมะนาว ซีอิ๊วขาว และน้ำตาลทรายลงในอ่างผสม คนจนน้ำตาลละลายหมด ใส่หอมแดง (ถ้ากินเจไม่ต้องใส่) และขึ้นฉ่ายซอย เคล้าผสมให้เข้ากัน เตรียมไว้     3. ใส่น้ำลงในหม้อ นำขึ้นตั้งไฟจนเดือด ใส่เห็ดทั้งหมดลงลวกจนสุก ตักขึ้นสะเด็ดน้ำจนแห้ง ใส่ลงในส่วนผสมน้ำยำ เคล้าผสมให้เข้ากันเบา ๆ ชิมรสตามชอบ ตักใส่จาน     + ดูวิธีทำเพิ่มเติมได้ที่ ยำเห็ดรวมเจ เมนูเจรสเด็ด เจไม่เจก็แซ่บได้
++++++++++++++++++


5. ลาบเห็ดเจ       ใครชอบกินลาบเป็นทุนเดิมลองมาทำเมนูลาบเห็ดเจกันดีไหม สูตรนี้ใส่เห็ดสารพัด ที่ขาดไม่ได้เลยคือ ข้าวคั่ว แกล้มกับผักสดตามสบาย  ส่วนผสม ลาบเห็ดเจ     • เห็ดหูหนูดำ (หั่นเป็นชิ้นเล็ก) 50 กรัม     • เห็ดเข็มทอง (ฉีกเป็นเส้น) 50 กรัม     • เห็ดออรินจิ (หั่นบาง ๆ)  50 กรัม     • เห็ดหูหนูขาว (หั่นเป็นชิ้นเล็ก) 50 กรัม     • ซีอิ๊วขาว      • น้ำมะนาว       • น้ำตาลทราย       • พริกป่น      • ข้าวคั่ว 1 ช้อนโต๊ะ     • ผักชีฝรั่งซอย 2 ช้อนโต๊ะ     • พริกแห้งทอดกรอบ     • ผักสดตามชอบวิธีทำลาบเห็ดเจ     1. ใส่น้ำลงในหม้อ นำขึ้นตั้งไฟจนเดือด นำเห็ดทั้งหมดลงลวกจนสุก (อย่าลวกนานเพราะเห็ดจะเละ) ตักขึ้นสะเด็ดน้ำ เตรียมไว้     2. ใส่ซีอิ๊วขาว น้ำมะนาว น้ำตาลทราย และพริกป่นลงในอ่างผสม คนจนน้ำตาลทรายละลาย ชิมรสตามชอบ ใส่เห็ดที่ลวกไว้ลงเคล้าผสมให้เข้ากัน ตามด้วยข้าวคั่วและผักชีฝรั่ง เคล้าผสมจนเข้ากัน ตักใส่จาน แต่งด้วยพริกแห้งทอด และผักสด พร้อมเสิร์ฟ     + ดูวิธีทำเพิ่มเติมได้ที่ ลาบเห็ดเจ อาหารเจรสแซ่บสุดอร่อย ทำก็ง่ายได้ประโยชน์
++++++++++++++++++


6. ยำตะไคร้เห็ดออรินจิ      ยำตะไคร้กุ้งสดก็ทำมาหลายครั้ง คราวนี้ลองเปลี่ยนมาทำยำตะไคร้เห็ดออรินจิ สูตรจาก นิตยสารแม่บ้าน ใส่ตะไคร้ซอยเน้น ๆ เคล้ากับเห็ดออรินจิลวก ราดน้ำยำฉ่ำ ๆ แค่นี้ก็อร่อยแล้วส่วนผสม ยำตะไคร้เห็ดออรินจิ     • เห็ดออรินจิหั่นชิ้น 200 กรัม     • ตะไคร้ซอย 5 ต้น     • หอมแดงซอย 2 ช้อนโต๊ะ     • น้ำมะนาว 3 ช้อนโต๊ะ     • ซีอิ๊วขาว 2 ช้อนโต๊ะ     • น้ำตาลทราย 1 ช้อนโต๊ะ     • ผักชีซอย 1 ช้อนโต๊ะ     • ผักชีฝรั่งซอย 1 ช้อนโต๊ะ     • พริกขี้หนูสวนซอย 1 ช้อนโต๊ะ     • ใบสะระแหน่ สำหรับโรยวิธีทำยำตะไคร้เห็ดออรินจิ     1. ผสมน้ำมะนาว ซีอิ๊วขาว และน้ำตาลทราย คนให้ละลายเข้ากัน     2. ลวกเห็ดออรินจิในน้ำเดือดจนสุก ตักขึ้นนำไปแช่น้ำเย็นทันที เพื่อให้เห็ดมีรสสัมผัสเหนียวหนึบและเด้ง นำไปใส่ในส่วนผสมข้อที่ 1 ใส่พริกขี้หนู ตะไคร้ หอมแดง ผักชี และผักชีฝรั่ง คนให้เข้ากัน ตักใส่จาน โรยด้วยใบสะระแหน่ จัดเสิร์ฟ     + ดูวิธีทำเพิ่มเติมได้ที่ ยำตะไคร้เห็ดออรินจิ อาหารเพื่อสุขภาพบำรุงระบบขับถ่าย
++++++++++++++++++


7. ยำเห็ดดองซีอิ๊ว     หลังจากกินเห็ดดองซีอิ๊วกับข้าวต้มจืด ๆ มาหลายมื้อ ขอเติมความแซ่บด้วยการจับมาทำเมนูยำเห็ดดองซีอิ๊วสักครั้ง วิธีทำไม่ยากแค่เอาเห็ดดองซีอิ๊วเคล้ากับเครื่องยำ กินกับผักสดหรือผักสลัดตามชอบส่วนผสม ยำเห็ดดองซีอิ๊ว     • เห็ดดองซีอิ๊ว 200 กรัม     • ถั่วลิสงคั่วทั้งเม็ด 1/4 ถ้วยตวง     • หอมแดงซอย 1 ช้อนโต๊ะ     • พริกขี้หนูซอย 2 ช้อนชา     • มะนาว 1 เสี้ยว     • ผักสลัดสำหรับตกแต่งส่วนผสม เห็ดดองซีอิ๊ว     • เห็ดต่าง ๆ 300 กรัม     • ซีอิ๊วขาวสูตร 1 ตราเด็กสมบูรณ์ 3/4 ถ้วยตวง     • น้ำตาลทราย 2 ช้อนชา     • เกลือป่น 1/8 ช้อนชา     • น้ำเปล่า 1 ถ้วยตวง     • น้ำเปล่าสำหรับต้มเห็ดวิธีทำยำเห็ดดองซีอิ๊ว     1. ทำเห็ดดองซีอิ๊ว โดยล้างเห็ดให้สะอาดพักให้สะเด็ดน้ำ นำไปลวกในน้ำเดือดจัด พอสุกใส่ตะแกรงพักให้สะเด็ดน้ำ บรรจุลงในขวดที่สะอาด     2. ผสมซีอิ๊วขาว น้ำตาลทราย และเกลือป่น เติมน้ำเปล่า ยกขึ้นตั้งไฟ พอเดือดเบาไฟเคี่ยวประมาณ 10 นาที ยกลงพักไว้ให้เย็น เทใส่ลงในเห็ดที่เตรียมไว้ ปิดฝาให้สนิท     3. สงเห็ดขึ้นจากน้ำซีอิ๊วใส่ภาชนะ โรยหอมแดง ถั่วลิสง และพริกขี้หนู ก่อนเสิร์ฟบีบมะนาวและตกแต่งด้วยผักสลัด     + ดูวิธีทำเพิ่มเติมได้ที่ สารพัดความอร่อยจากเห็ด
++++++++++++++++++


8. ยำเห็ดเข็มทอง     เห็ดเข็มทองที่เหลือ ๆ จากการเอาไปผัดเนย ถ้าทิ้งไว้ก็คงเน่าเสีย ลองจับมาทำเมนูยำเห็ดเข็มทองตอนเที่ยงนี้กัน สูตรนี้ใส่หมูสับกับกุ้งสดที่ปรุงรสด้วยซอสเห็ดหอม เสร็จแล้วเอามาคลุกกับเห็ดเข็มทองลวกและน้ำยำส่วนผสม ยำเห็ดเข็มทอง     • เห็ดเข็มทอง      • หมูสับ     • กุ้งสดแกะเปลือกผ่าหลัง      • น้ำซุป              • ซอสเห็ดหอม      • พริกไทย      • หอมใหญ่หั่นชิ้น      • มะเขือเทศหั่นชิ้น      • พริกขี้หนูสับหยาบ      • น้ำปลา      • น้ำตาลปี๊บ      • น้ำมะนาว      • ต้นหอมหั่นท่อน     • ขึ้นฉ่ายหั่นท่อน วิธีทำยำเห็ดเข็มทอง     1. ลวกเห็ดเข็มทองแล้วพักไว้ให้เย็น      2. ใส่หมูสับกับกุ้งลงผัดกับน้ำซุป ปรุงรสด้วยซอสเห็ดหอมกับพริกไทย พอสุกตักใส่อ่างผสม      3. ใส่เห็ดเข็มทองลงไป ตามด้วยหอมหัวใหญ่ และมะเขือเทศ ปรุงรสด้วยพริกสับ น้ำตาลปี๊บ น้ำมะนาว และน้ำปลา คลุกเคล้าให้เข้ากัน ชิมรสตามชอบ โรยต้นหอมและขึ้นฉ่าย คลุกเคล้าให้เข้ากันแล้วตักใส่จานเสิร์ฟ
++++++++++++++++++


9. ยำเห็ดย่างน้ำแซ่บวาซาบิ      ตามคำเรียกร้องของสาว ๆ ที่อยากกินเมนูยำเห็ดสำหรับปาร์ตี้ ขอนำเสนอยำเห็ดย่างน้ำแซ่บวาซาบิ สูตรจาก นิตยสารแม่บ้าน จับเห็ดทาซอสเทอริยากิแล้วย่างจนสุก กินกับน้ำยำวาซาบิรสแซ่บส่วนผสม ยำเห็ดย่างน้ำแซ่บวาซาบิ     • เห็ดออรินจิ หั่นเป็นชิ้น 150 กรัม     • เห็ดชิเมจิสีขาว ตัดเป็นช่อ 200 กรัม     • เห็ดชิเมจิสีน้ำตาล ตัดเป็นช่อ 200 กรัม     • เห็ดหอมสด 10 ดอก     • ซอสเทอริยากิ สำหรับทาเห็ดส่วนผสม น้ำยำวาซาบิ     • พริกขี้หนูสวน 15-20 เม็ด     • กระเทียมไทยกลีบเล็ก 15 กลีบ     • น้ำมะนาว 1/4 ถ้วยตวง     • น้ำปลา 3+1/2 ช้อนโต๊ะ     • น้ำตาลปี๊บ 1+1/2 ช้อนโต๊ะ     • วาซาบิสด 2 ช้อนชาวิธีทำยำเห็ดย่างน้ำแซ่บวาซาบิ     1. ทำน้ำยำวาซาบิ โดยใส่ส่วนผสมทั้งหมดลงในโถปั่นน้ำผลไม้ ปั่นจนละเอียด    
 2. ล้างเห็ดแต่ละชนิดให้สะอาด พักให้สะเด็ดน้ำ แล้วเสียบด้วยไม้ปลายแหลม 
นำเห็ดขึ้นย่างบนเตาด้วยไฟปานกลาง (ขณะย่างให้ทาซอสเทอริยากิด้วย) 
จนสุกเหลืองทั้ง 2 ด้าน เสิร์ฟกับน้ำแซ่บวาซาบิ     + ดูวิธีทำเพิ่มเติมได้ที่ เห็ดย่างซอสกับน้ำแซ่บวาซาบิ เมนูลดความอ้วนสไตล์ญี่ปุ่น
++++++++++++++++++


10. ยำวุ้นเส้นเห็ดหูหนูขาว      มื้อเย็นอยากให้เพื่อน ๆ ลองทำเมนูยำวุ้นเส้นเห็ดหูหนูขาว สูตรจาก นิตยสารแม่บ้าน ใส่เครื่องเจแน่น ๆ หรือใครจะใส่เนื้อสัตว์ก็ได้เช่นกัน ที่สำคัญใส่เห็ดหูหนูด้วยล่ะส่วนผสม ยำวุ้นเส้นเห็ดหูหนูขาว      • ปลาหมึกเจ 100 กรัม     • กุ้งเจ 50 กรัม     • เห็ดหูหนูขาว 50 กรัม     • แครอท (หั่นตามยาว) 30 กรัม     • วุ้นเส้น (แช่น้ำพอนิ่ม) 100 กรัม     • ซีอิ๊วขาว 1 1/2 ช้อนโต๊ะ     • น้ำมะนาว 2 ช้อนโต๊ะ     • น้ำตาลทราย 2 ช้อนชา     • พริกสดสีแดง (โขลกหยาบ) 7 เม็ด     • มะเขือเทศ (หั่นเป็นชิ้น) 50 กรัม     • ขึ้นฉ่าย (หั่นเป็นท่อน) 1 ต้น     • ถั่วลิสงคั่ว 20 กรัมวิธีทำยำวุ้นเส้นเห็ดหูหนูขาว      1. ลวกปลาหมึกเจ กุ้งเจ เห็ดหูหนูขาว และแครอทจนสุก ตักขึ้นพักให้สะเด็ดน้ำ     2. ลวกวุ้นเส้นให้สุก ตักใส่อ่างผสมตามด้วยส่วนผสมในข้อที่ 1 ปรุงรสด้วยซีอิ๊วขาว น้ำมะนาว น้ำตาลทราย และพริกสด     3. ใส่มะเขือเทศ ขึ้นฉ่าย และถั่วลิสง คลุกเคล้าให้เข้ากัน ตักใส่จานเสิร์ฟ     + ดูวิธีทำเพิ่มเติมได้ที่ ยำวุ้นเส้นเจ อาหารเจรสแซ่บซี้ดซ้าด อร่อยจนเส้นสุดท้าย
++++++++++++++++++


11. ยำหมี่กึงเห็ดชิเมจิ     ช่วงกินเจถ้ามีหมี่กึงเหลือ ๆ ก็จับมาทำยำหมี่กึงเห็ดชิเมจิ สูตรจาก นิตยสารแม่บ้าน จับหมี่กึงไปทอดจนกรอบแล้วเคล้ากับเห็ดชิเมจิลวก สุดท้ายราดน้ำยำสุดซี้ดส่วนผสม ยำหมี่กึงเห็ดชิเมจิ     • หมี่กึง (หั่นแว่น) 150 กรัม     • มะเขือเทศราชินีหั่นครึ่ง 50 กรัม     • เห็ดชิเมจิสีน้ำตาล 50 กรัม     • ขึ้นฉ่าย (หั่นท่อน) 1/4 ถ้วยตวง     • พริกขี้หนูโขลกพอแหลก 7 เม็ด     • น้ำมะนาว 3 ช้อนโต๊ะ     • น้ำตาลทราย 1+1/2 ช้อนชา     • เกลือป่น 1/2 ช้อนชา     • น้ำมันพืช สำหรับทอด     • น้ำเปล่าสำหรับลวกวิธีทำยำหมี่กึงเห็ดชิเมจิ     1. ตั้งกระทะใส่น้ำมันพืช พอน้ำมันร้อนใส่หมี่กึงลงทอดพอสุกเหลืองกรอบ ตักขึ้นพักไว้     2. ต้มน้ำเปล่าพอเดือด ใส่เห็ดชิเมจิลงลวกพอสุก ตักขึ้นพักไว้     3. ผสมพริกขี้หนู น้ำมะนาว น้ำตาลทราย และเกลือป่น คนพอเข้ากัน     4. ใส่หมี่กึง มะเขือเทศ ขึ้นฉ่าย และเห็ดชิเมจิ คลุกเคล้าพอเข้ากัน ตักใส่ภาชนะ จัดเสิร์ฟ     + ดูวิธีทำเพิ่มเติมได้ที่ ยำหมี่กึง อาหารเจรสแซ่บแบบไทย อิ่มใจได้สุขภาพ
++++++++++++++++++


12. ยำเห็ดฟองเต้าหู้สด     ใครจะไปเชื่อว่าฟองเต้าหู้ที่เอามาทำแกงจืดสามารถเอามาทำเมนูยำเห็ดได้อร่อยสุด ๆ ขอนำเสนอยำเห็ดฟองเต้าหู้สด สูตรจาก นิตยสารแม่บ้าน จับเห็ดไปลวก ใส่ฟองเต้าหู้นุ่ม ๆ เคล้ากับน้ำยำ ทำง่ายมากบอกเลยส่วนผสม ยำเห็ดฟองเต้าหู้สด     • ฟองเต้าหู้สด (หั่นเป็นชิ้น) 100 กรัม     • เห็ดต่าง ๆ รวมกันตามชอบ 350 กรัม     • หอมหัวใหญ่ (หั่นเสี้ยว) 1/2 หัว     • มะเขือเทศเชอร์รี (หั่นครึ่ง) 5-6 ลูก     • ขึ้นฉ่าย (หั่นท่อน) 1 ต้น     • ต้นหอม (หั่นท่อน) 1 ต้นส่วนผสม น้ำยำ     • พริกขี้หนูสีแดงกับสีเขียวโขลก 1 ช้อนโต๊ะ     • น้ำมะนาว 3 ช้อนโต๊ะ     • ซีอิ๊วขาว 2 ช้อนโต๊ะ     • น้ำตาลทราย 2 ช้อนชาวิธีทำยำเห็ดฟองเต้าหู้สด     1. ลวกฟองเต้าหู้ และเห็ดต่าง ๆ พอสุกตักขึ้นพักไว้ให้สะเด็ดน้ำ     2. ผสมน้ำมะนาว ซีอิ๊วขาว และน้ำตาลทรายคนให้เข้ากัน ใส่พริกขี้หนูโขลก ตามด้วยเห็ดลวกและฟองเต้าหู้ลวก      3. ใส่หอมหัวใหญ่ มะเขือเทศ ต้นหอม และขึ้นฉ่าย คลุกเคล้าให้เข้ากัน ตักใส่จานเสิร์ฟ     + ดูวิธีทำเพิ่มเติมได้ที่ ยำฟองเต้าหู้สด โปรตีนเน้น ๆ แซบอร่อยไร้เนื้อสัตว์     แซ่บได้อีกกับเมนูยำเห็ด
 ชอบเห็ดชนิดไหนก็จับไปทำยำกันเลย จะใส่หมูเห็ดเป็ดไก่ก็ตามชอบ 
หรือจะใส่แค่เห็ดกับผักก็ได้ เอาล่ะ… ใครหิวแล้วไปจ่ายตลาดกัน 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






12 เมนูยำเห็ด อร่อยแซ่บเคี้ยวเด้งอิ่มเพลินไม่น่าเบื่อ 





อัปเดตล่าสุด 4 ตุลาคม 2560 เวลา 14:17:38
 67,226 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































