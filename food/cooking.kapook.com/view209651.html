




14 สูตรน้ำพริกคลีน อาหารเย็นไม่อ้วนชวนมากินน้ำพริก

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารคลีน












14 สูตรน้ำพริกคลีน อาหารเย็นไม่อ้วนชวนมากินน้ำพริก





142,179อ่าน














0












          แค่ถ้วยเดียวก็ดีงาม ชวนทำเมนูน้ำพริกคลีน สูตรอาหารคลีนหลากสไตล์ แคลอรีต่ำ กินอร่อยไม่ต้องกลัวอ้วน แกล้มกับผักสดเหมาะสำหรับมื้อเย็น  




            เบื่อไหมกับอาหารคลีนรสจืดชืด ลองมาทำเมนูน้ำพริกแบบคลีน ๆ เพิ่มความแซ่บกันดีไหม กระปุกดอทคอมขอนำเสนอวิธีทำเมนูน้ำพริกคลีน เช่น น้ำพริกอ่องอกไก่ น้ำพริกเห็ด น้ำพริกปลาทู เป็นต้น ทุกเมนูทำไม่ยากเหมาะเป็นเมนูอาหารลดน้ำหนักสุด ๆ เลยค่ะ
 
1. น้ำพริกอ่องอกไก่คลีน 



สูตรจาก คุณ iamrabbiy

          กินแบบนี้ผอมแน่กับเมนูน้ำพริกอ่องอกไก่คลีน สูตรใส่ถั่วเน่า เพิ่มความหวานจากน้ำหวานดอกมะพร้าว กินกับข้าวกล้องอร่อยมาก
 


ส่วนผสม น้ำพริกอ่องอกไก่คลีน


หอมแดง
กระเทียม
พริกแห้ง
ถั่วเน่า
เกลือ (สูตรโซเดียมต่ำ)
สเปรย์น้ำมัน (น้ำมันมะกอก)
เนื้ออกไก่ลอกหนังบด
มะเขือเทศหั่นเต๋า
เกลือ
น้ำมะขามเปียก
น้ำหวานดอกมะพร้าว
ข้าวกล้อง
ผักสด
	 


วิธีทำน้ำพริกอ่องอกไก่คลีน

     1. โขลกหอมแดง กระเทียม พริกแห้ง ถั่วเน่า และเกลือให้เข้ากันดี
     2. เสร็จแล้วเอาลงไปผัดโดยฉีดสเปรย์น้ำมันลงไปเล็กน้อย
     3. พอพริกแกงหอมแล้วใส่เนื้ออกไก่บดลงไปผัดจนเกือบสุก
     4. ใส่มะเขือเทศลงไปผัดจนเกือบเละ ปรุงรสด้วยเกลือ น้ำมะขามเปียก และน้ำหวานดอกมะพร้าวเล็กน้อย จัดเสิร์ฟพร้อมข้าวกล้องกับผักสด
 

ดูวิธีทำ น้ำพริกอ่องอกไก่คลีน เพิ่มเติมคลิก

2. แจ่วมะเขือเทศ น้ำพริกหนุ่ม



สูตรจาก คุณ pearrider

          เอาใจคนชอบกินมะเขือเทศกับเมนูแจ่วมะเขือเทศ อีกเมนูน้ำพริกคลีน เพิ่มความพิเศษด้วยการใส่พริกหนุ่ม และใส่ปลาทูทอด เสิร์ฟกับไข่ต้มและผักสด
 


ส่วนผสม แจ่วมะเขือเทศ น้ำพริกหนุ่ม


ปลาทูทอดแกะเอาแต่เนื้อ
มะเขือเทศสีดา
หอมแดง
พริกหนุ่ม
พริกแดง
ดอกเกลือ
ปลาดอรี่
โหระพา
ใบมะกรูด
	 


วิธีทำแจ่วมะเขือเทศ น้ำพริกหนุ่ม

     1. อบมะเขือเทศสีดา ใส่ลงไปตำพร้อมกับหอมแดง พริกหนุ่ม พริกแดง และเนื้อปลาทูทอด ปรุงรสด้วยดอกเกลือ เมนูนี้จะได้ความเปรี้ยวจากมะเขือเทศจินดาแล้ว ไม่ต้องใส่มะนาวอีก
     2. ส่วนปลาดอรี่ จะแช่น้ำทิ้งไว้ล้างฟอสเฟตก่อนแล้วล้างให้สะอาดอีกที วางโหระพา ใบมะกรูดรองก้นกระทะ วางปลา ปิดฝากระทะ อบจนสุก
 

ดูวิธีทำ แจ่วมะเขือเทศ น้ำพริกหนุ่ม เพิ่มเติมคลิก

3. น้ำพริกปลาแซลมอน



สูตรจาก ครัวตุ๊กตา 

          ใครชอบกินปลาแซลมอนเป็นทุนเดิม ลองจับมาทำเมนูน้ำพริกปลาแซลมอนสักถ้วยดีไหม ทีเด็ดอยู่ที่เอาพริกขี้หนู พริกอ่อน กระเทียม และหอมแดงไปย่างหรือคั่วเพิ่มความหอม สุดท้ายเอาเนื้อปลาแซลมอนย่างลงไปโขลกให้เข้ากัน
 


ส่วนผสม น้ำพริกปลาแซลมอน


เนื้อปลาแซลมอน 200 กรัม
พริกอ่อน 2 เม็ด
พริกขี้หนู 10 เม็ด
หอมแดง 5 หัว
กระเทียม 10 กลีบ
น้ำตาลทราย 1 ช้อนชา
น้ำมะนาว 3 ช้อนโต๊ะ
น้ำปลา 3 ช้อนโต๊ะ
	 


วิธีทำน้ำพริกปลาแซลมอน

     1. นำพริกขี้หนู พริกอ่อน กระเทียม และหอมแดงไปย่างหรือคั่วในกระทะจนสุกได้ที่แล้วให้นำมาใส่ครก ตำพอหยาบ
     2. นำปลาแซลมอนไปย่าง หรือนาบกับกระทะพอสุกสีสวยแล้วใส่ลงครกตำ ปรุงรสด้วยน้ำตาลทราย น้ำปลา และน้ำมะนาว คนส่วนผสมให้เข้ากันดี ชิมรสตามชอบ
     3. เสิร์ฟพร้อมผักและข้าวเหนียว
 

ดูวิธีทำ น้ำพริกปลาแซลมอน เพิ่มเติมคลิก

4. น้ำพริกอ่องไก่สับ



สูตรจาก คุณ pearrider

          อย่างที่รู้กันดีว่าเมนูน้ำพริกอ่องต้องใส่ถั่วเน่า ถ้าไม่มีก็จบ ! แต่สำหรับเมนูน้ำพริกอ่องไก่สับสูตรนี้ไม่ต้องใส่ถั่วเน่านะจ๊ะ โดยใส่น้ำพริกแกง มะเขือเทศปั่น เพิ่มความเค็มจากกุ้งเคยและดอกเกลือ ใส่น้ำตาลหญ้าหวาน
 


ส่วนผสม น้ำพริกอ่องไก่สับ


น้ำมันคาโนล่าเล็กน้อย
พริกแกง
ไก่สับ
มะเขือเทศปั่น (สีดา+ลูกท้อ)
กุ้งเคยตากแห้งไม่ฟอกสี
ดอกเกลือ
น้ำตาลหญ้าหวาน
มะเขือเทศเชอร์รี
	 


วิธีทำน้ำพริกอ่องไก่สับ

     1. ตั้งกระทะใส่น้ำมันคาโนล่าเล็กน้อย ตามด้วยพริกแกงผัดให้หอม ใช้ไฟอ่อน
     2. ใส่ไก่สับลงไป ตามด้วยมะเขือเทศปั่น (สีดา+ลูกท้อ)
     3. ผัดให้เข้ากัน ปรุงรสด้วยกุ้งเคยตากแห้งไม่ฟอกสี ดอกเกลือ และน้ำตาลหญ้าหวาน
     4. ใส่มะเขือเทศเชอร์รีหั่นครึ่งลงไป ผัดจนทุกอย่างเข้ากันดี
 

ดูวิธีทำ น้ำพริกอ่องไก่สับ เพิ่มเติมคลิก

5. น้ำพริกเห็ด 



สูตรจาก คุณเกิดวันจันทร์ปีมะแมราศีพิจิก

          ถ้าเอียนกับเมนูน้ำพริกคลีนใส่เนื้อสัตว์ ลองมาทำเมนูน้ำพริกเห็ดกันเถอะ สูตรนี้ใส่เห็ดชิเมจิ หรือจะใส่เห็ดอื่นก็ตามสะดวกค่ะ ปรุงรสด้วยน้ำปลาโซเดียมต่ำ กับสารให้ความหวานแทนน้ำตาล
 


ส่วนผสม น้ำพริกเห็ด


เห็ดชิเมจิ
หอมแดง
พริกขี้หนู
ต้นหอม
ผักชี
น้ำปลา (low sodium)
น้ำมะนาว
สารให้ความหวานแทนน้ำตาล
เกลือป่น (low sodium)
	 


วิธีทำน้ำพริกเห็ด

     1. ล้างเห็ดให้สะอาด หั่นเป็นชิ้นเล็ก ๆ เตรียมไว้
     2. ปอกเปลือกหอมแดง เด็ดพริกขี้หนูแล้วล้างให้สะอาด
     3. นำไปคั่วในกระทะจนสุก และโขลกทุกอย่างเข้าด้วยกัน
 

ดูวิธีทำ น้ำพริกเห็ด เพิ่มเติมคลิก

6. น้ำพริกเห็ดนางฟ้า



สูตรจาก นิตยสารแม่บ้าน

          เกิดมาต้องลองสักครั้งกับเมนูน้ำพริกเห็ดนางฟ้า เริ่มจากจับเอาพริกหนุ่ม หอมแดง และเห็ดนางฟ้าไปย่างจนสุกหอมแล้วโขลกพอหยาบ จากนั้นก็ปรุงรสตามชอบ
 


ส่วนผสม น้ำพริกเห็ดนางฟ้า


เห็ดนางฟ้าขนาดกลาง 10-12 ดอก
พริกหนุ่ม 5 เม็ด
หอมแดง 5 หัว
พริกขี้หนูสีแดง 3 เม็ด
กระเทียมไทยกลีบเล็ก 10 กลีบ
น้ำปลา 1+1/2 ช้อนโต๊ะ
น้ำมะนาว 1+1/2 ช้อนโต๊ะ
กะปิแท้อย่างดี 1/2 ช้อนโต๊ะ
น้ำตาลปี๊บ 1/2 ช้อนชา
ไข่ไก่ (อุณหภูมิห้อง) 2 ฟอง
น้ำเปล่า
ผักสด หรือผักต้มตามชอบ
	 


วิธีทำน้ำพริกเห็ดนางฟ้า

     1. ต้มน้ำเปล่าให้เดือด หรี่ไฟลง นำไข่ไก่หย่อนลงในน้ำเดือด จับเวลา 4 นาที ตักขึ้นแช่น้ำเย็น ปอกเปลือกเตรียมไว้
     2. นำพริกขี้หนูและกระเทียมลงคั่วในกระทะให้สุกหอม ตักขึ้นพักไว้
     3. นำพริกหนุ่ม หอมแดง และเห็ดนางฟ้า เสียบด้วยไม้ปลายแหลม นำไปย่างบนเตาด้วยไฟอ่อนให้สุกหอม ลอกเปลือกพริกที่ไหม้ออก เตรียมไว้
     4. นำพริกขี้หนูกับกระเทียมคั่ว พริกหนุ่มย่าง หอมแดงย่าง และเห็ดนางฟ้าย่างโขลกให้พอหยาบ ๆ เติมน้ำเปล่า น้ำมะนาว กะปิ และน้ำตาลปี๊บ ชิมรสให้เค็มนำ เปรี้ยวตาม
     5. ตักใส่ถ้วย เสิร์ฟพร้อมไข่ต้มยางมะตูม และผักสด หรือผักต้มตามชอบ
 

ดูวิธีทำ น้ำพริกเห็ดนางฟ้า เพิ่มเติมคลิก

7. น้ำพริกอ่อง



สูตรจาก คุณ angelisa

          มาต่อกับอีกสูตรเมนูน้ำพริกคลีนสไตล์เหนือแบบง่าย ๆ นั่นคือเมนูน้ำพริกอ่อง สูตรนี้ใส่ซอสหอยนางรม น้ำปลา เพิ่มความเผ็ดจากพริกแห้ง ที่ขาดไม่ได้เลยคือมะเขือเทศ
 


ส่วนผสม น้ำพริกอ่อง


อกไก่สับ หรือเนื้อกุ้งสับ (ดัดแปลงได้ตามชอบ)
พริกแห้ง
หอมแดง
กระเทียม
มะเขือเทศ
น้ำมันมะกอก
น้ำเปล่า
น้ำปลา (สูตรโซเดียมต่ำ)
ซอสหอยนางรม (สูตรโซเดียมต่ำ)
ผักสด ตามชอบ
	 


วิธีทำน้ำพริกอ่อง

     1. โขลกพริกแห้ง หอมแดง และกระเทียม จากนั้นนำเนื้อไก่ลงไปโขลกพอเข้ากันดี
     2. หั่นมะเขือเทศใส่ลงไปโขลกเบา ๆ ให้เข้าเนื้อเข้าน้ำ
     3. ตั้งกระทะใส่น้ำมันมะกอกลงไปเล็กน้อย เอาน้ำพริกที่โขลกไว้ลงผัดด้วยไฟอ่อน ๆ นาน ๆ (เคล็ดลับแม่บอกมา) ผัดจนน้ำพริกหอม เติมน้ำลงไปพอขลุกขลิก ปรุงรสด้วยน้ำปลาลดโซเดียม (ในสูตรเติมซอสหอยนางรมลดโซเดียมไปด้วยเพื่อความกลมกล่อม เพราะไม่ได้ใส่กะปิ) รอจนเดือด ตักใส่ถ้วย กินกับผักสดตามชอบ
 

ดูวิธีทำ น้ำพริกอ่อง เพิ่มเติมคลิก

8. น้ำพริกปลาทู



สูตรจาก คุณ angelisa 

          แอบน้ำลายสอพอเห็นเมนูน้ำพริกปลาทู สูตรนี้ไม่ใส่กะปิและปลาร้า แค่ปรุงรสด้วยน้ำปลาและน้ำมะนาว ใส่พริกขี้หนูสักหน่อย แม้สีสันจะไม่สวยแต่ก็อร่อยนะคะ
 


ส่วนผสม น้ำพริกปลาทู


ปลาทูสด
พริกขี้หนู
หอมแดง
กระเทียม
น้ำปลาลดโซเดียม
น้ำมะนาว
	 


วิธีทำน้ำพริกปลาทู

     1. นำปลาทูสดไปต้มจนสุก จากนั้นแกะเอาเนื้อ และเก็บน้ำต้มปลาไว้
     2. นำพริกขี้หนู หอมแดง และกระเทียมไปคั่วจนหอม จากนั้นนำไปโขลก ตามด้วยเนื้อปลา โขลกจนเข้ากันดี ตักใส่ถ้วย เติมน้ำต้มปลา ปรุงรสด้วยน้ำปลาลดโซเดียม และน้ำมะนาว
 

ดูวิธีทำ น้ำพริกปลาทู เพิ่มเติมคลิก

9. น้ำพริกปลาทูน่า



สูตรจาก นิตยสารชีวจิต

          ถ้าเบื่อ ๆ เซ็ง ๆ เมนูน้ำพริกปลาทู ขอนำเสนอเมนูน้ำพริกปลาทูน่านี่เลยค่ะ จับปลาทูน่าในน้ำเกลือ กระเทียม และหอมแดงไปคั่วจนสุกและมีกลิ่นหอม เสร็จแล้วเอาไปโขลกและปรุงรสด้วยน้ำปลา น้ำมะนาว น้ำตาลทรายแดง
 


ส่วนผสม น้ำพริกปลาทูน่า


ปลาทูน่าในน้ำเกลือ (ใช้เฉพาะเนื้อ) 1 กระป๋อง
พริกชี้ฟ้าเขียว และแดง (รวมกัน) 15 เม็ด
กระเทียมกลีบใหญ่หั่นตามขวาง 1 หัว
หอมแดงหั่นหยาบ 5 หัว
น้ำปลา 3 ช้อนโต๊ะ
น้ำมะนาว 3+1/2 ช้อนโต๊ะ
น้ำตาลทรายแดง 1 ช้อนชา
น้ำต้มสุก 3 ช้อนโต๊ะ
น้ำมันพืช 1 ช้อนโต๊ะ
ผักสดและผักลวกสำหรับจิ้มน้ำพริก เช่น มะเขือเปราะ แตงกวา ถั่วฝักยาว กะหล่ำปลีลวก บรอกโคลีลวก
	 


วิธีทำน้ำพริกปลาทูน่า

     1. คั่วเนื้อปลาทูน่าจนแห้งและมีกลิ่นหอม ตักขึ้นพักไว้
     2. คั่วกระเทียมกับหอมแดงจนมีกลิ่นหอม ใส่พริกชี้ฟ้าตามลงไป คั่วจนสุก
     3. โขลกกระเทียมกับหอมเล็กพอหยาบ แล้วใส่พริกชี้ฟ้าลงไปโขลกพอเข้ากัน (อย่าให้แหลกมาก)
     4. ใส่เนื้อปลาทูน่าลงไป เติมน้ำต้มสุก คนพอเข้ากัน
     5. ปรุงรสด้วยน้ำปลา น้ำมะนาว น้ำตาลทรายแดง คนให้เข้ากันอีกครั้ง แล้วตักใส่ถ้วย เสิร์ฟพร้อมผักสดและผักลวก
 

ดูวิธีทำ น้ำพริกปลาทูน่า เพิ่มเติมคลิก

10. น้ำพริกหนุ่ม



สูตรจาก คุณ nutchanart_ch 

          มื้อเย็นต้องจัดเมนูน้ำพริกหนุ่ม สูตรนี้แสนง่าย มีส่วนผสมแค่ 3 อย่าง ปรุงรสด้วยเกลือ โขลกจนละเอียดตามชอบ กินกับผักลวกหรือผักสด
 


ส่วนผสม น้ำพริกหนุ่ม


พริกหนุ่ม
หอมแดง
กระเทียม
เกลือ
	 


วิธีทำน้ำพริกหนุ่ม

     1. นำพริกหนุ่ม หอมแดง และกระเทียมไปคั่วในกระทะจนเกรียม
     2. ลอกส่วนที่เกรียมของพริกหนุ่ม หอมแดง และกระเทียมออก
     3. ใส่หอมแดง กระเทียม พริกหนุ่ม และเกลือลงในครก ตำให้ละเอียดตามความชอบ ปรุงรสตามชอบ จัดใส่จาน
 

ดูวิธีทำ น้ำพริกหนุ่ม เพิ่มเติมคลิก

11. น้ำพริกหนุ่มปลาทูน่า



สูตรจาก นิตยสารแม่บ้าน

          จากที่เคยกินน้ำพริกหนุ่มเพียว ๆ ลองเติมโปรตีนจากปลาลงไปหน่อยดีไหม ขอนำเสนอเมนูน้ำพริกหนุ่มปลาทูน่า เริ่มจากจับพริกหนุ่มไปย่าง แล้วคั่วหอมแดง กระเทียม และพริกขี้หนูจนหอม สุดท้ายโขลกส่วนผสมทุกอย่างให้เข้ากัน และใส่ทูน่าลงไปโขลกด้วย
 


ส่วนผสม น้ำพริกหนุ่มทูน่า 


ปลาทูน่าในน้ำเกลือ (ใช้เฉพาะเนื้อ) 1/2 ถ้วยตวง
น้ำมะนาวคั้นสด 1+1/2 ช้อนโต๊ะ
น้ำปลา 1 ช้อนโต๊ะ
น้ำตาลทราย 1 ช้อนชา
น้ำต้มสุก 3 ช้อนโต๊ะ
พริกหนุ่ม 6 เม็ด
หอมแดง (ปอกเปลือก) 3 หัว
กระเทียมไทยกลีบเล็ก 7 กลีบ
พริกขี้หนูสีแดงเม็ดใหญ่ 4 เม็ด
ผักสดสำหรับรับประทานเคียง เช่น ผักกาดขาว ผักกาดแก้ว แตงกวาญี่ปุ่น ถั่วฝักยาว หรือผักสลัดใบตามชอบ
	 


วิธีทำน้ำพริกหนุ่มทูน่า

     1. นำพริกหนุ่มเสียบด้วยไม้ปลายแหลม นำไปย่างไฟจนผิวด้านนอกไหม้เป็นสีดำ จากนั้นลอกผิวออก เตรียมไว้
     2. คั่วหอมแดง กระเทียม และพริกขี้หนูในกระทะด้วยไฟอ่อนจนหอม สังเกตผิวพริกเริ่มมีรอยไหม้ ปิดไฟ พักไว้ให้เย็น
     3. โขลกพริกขี้หนู หอมแดง และกระเทียมให้แหลก จากนั้นเติมพริกหนุ่ม โขลกให้เข้ากัน
     4. เติมเนื้อปลาทูน่าลงไป โขลกให้แหลก จากนั้นปรุงรสด้วยน้ำมะนาว น้ำปลา และน้ำตาลทราย เติมน้ำต้มสุก ชิมรสให้รสเปรี้ยวนำ เสิร์ฟเคียงกับผักสดตามชอบ
 

ดูวิธีทำ น้ำพริกหนุ่มปลาทูน่า เพิ่มเติมคลิก

12. น้ำพริกสมุนไพร



สูตรจาก นิตยสารแม่บ้าน

          ใครอยากทำน้ำพริกคลีนเอาใจคนพิเศษ ขอนำเสนอเมนูน้ำพริกสมุนไพร ใส่หอมแดง กระเทียม ตะไคร้ ใบมะกรูด และข่า ปรุงรสด้วยน้ำมะขามเปียก น้ำปลา และน้ำตาลปี๊บ เคล้าจนเข้ากันเก็บไว้กินกับข้าวสวย
 


ส่วนผสม น้ำพริกสมุนไพร


หอมแดงซอย 100 กรัม
กระเทียมซอย 75 กรัม
ตะไคร้ซอย 25 กรัม
ใบมะกรูดซอย 10 กรัม
พริกชี้ฟ้าแห้งหั่นท่อนสั้น ๆ 10 กรัม
กุ้งแห้ง 25 กรัม
ข่าซอย 5 กรัม
ไข่ต้ม 2 ฟอง
น้ำมันพืชสำหรับทอด
น้ำปรุงรส
ผักสดและผักต้มตามชอบ
	 


ส่วนผสม น้ำปรุงรส


น้ำมะขามเปียกคั้นข้น ๆ 1/2 ช้อนโต๊ะ
น้ำปลา 1 ช้อนโต๊ะ
น้ำตาลปี๊บ 1/2 ช้อนโต๊ะ
	 


วิธีทำน้ำพริกสมุนไพร

     1. ตั้งกระทะ ใส่น้ำมันพืชพอร้อน ใส่หอมแดง กระเทียม ตะไคร้ ใบมะกรูด ข่า กุ้งแห้ง และพริกชี้ฟ้า ลงทอดตามลำดับ จนสุกเหลืองกรอบ ตักขึ้นพักให้สะเด็ดน้ำมัน
     2. ทำน้ำปรุงรสโดยผสมน้ำมะขามเปียก น้ำปลา และน้ำตาลปี๊บ ยกขึ้นตั้งไฟเคี่ยวพอมีลักษณะเหนียวข้น ปิดไฟ
     3. ตั้งกระทะ ใส่น้ำปรุงรส พอร้อนใส่ส่วนผสมคั่วแล้วลงคลุกเคล้าให้เข้ากันจนทั่วดี ปิดไฟยกลง พักไว้พออุ่น จัดใส่ถ้วยเสิร์ฟกับไข่ต้ม ผักสด และผักต้มตามชอบ
 

ดูวิธีทำ น้ำพริกสมุนไพร เพิ่มเติมคลิก

13. น้ำพริกอ่องไก่สับ



สูตรจาก นิตยสารแม่บ้าน

          เห็นภาพเมนูน้ำพริกอ่องไก่สับสีสันสวยงามจนอยากกินหนักมาก สูตรนี้ใช้อกไก่สับผัดกับเครื่องน้ำพริกอ่อง เสิร์ฟกับผักห้าสีเพิ่มวิตามิน
 


ส่วนผสม น้ำพริกอ่องไก่สับ


พริกขี้หนูแห้ง (แช่น้ำพอนิ่ม) 2 เม็ด
พริกชี้ฟ้าแห้ง (นำเมล็ดออกแช่น้ำพอนิ่ม) 5 เม็ด
กระเทียมกลีบใหญ่ (ปอกเปลือก) 5 กลีบ
หอมแดง (ปอกเปลือก) 4 หัว
น้ำมันพืช 1 ช้อนโต๊ะ
เนื้ออกไก่ลอกหนัง (สับละเอียด) 200 กรัม
มะเขือเทศราชินี (หั่นเป็นชิ้นเล็ก ๆ) 250 กรัม
น้ำปลา 1 ช้อนโต๊ะ
น้ำตาลปี๊บ 1 ช้อนโต๊ะ
น้ำมะขามเปียก 2 ช้อนโต๊ะ
ต้นหอมซอย 2 ต้น
ผัก 5 สี สำหรับรับประทานเคียง ได้แก่ แครอตหั่นเป็นแท่งแช่เย็น, ผักกาดขาว, ผักกาดแก้ว, ผักกาดคอส, ผักเรดเคอรัล และดอกโสนลวกสุก
	 


วิธีทำน้ำพริกอ่องไก่สับ

     1. โขลกพริกขี้หนูแห้ง พริกชี้ฟ้าแห้ง กระเทียม และหอมแดงให้ละเอียด
     2. ตั้งกระทะใส่น้ำมันพืช นำส่วนผสมที่โขลกไว้ลงไปผัดให้หอม เติมเนื้อไก่สับลงไปผัดพอเข้ากันดี เติมมะเขือเทศลงไปผัดให้เข้ากัน
     3. ปรุงรสด้วยน้ำปลา น้ำตาลปี๊บ และน้ำมะขามเปียก ปิดไฟ โรยต้นหอม ตักใส่ถ้วย จัดเสิร์ฟพร้อมผัก 5 สี
 

ดูวิธีทำ น้ำพริกอ่องไก่สับ เพิ่มเติมคลิก

14. น้ำพริกปลาทูคั่ว



สูตรจาก คุณ bangbuatong60d 

          เอาใจคนพิเศษที่ชอบกินปลาทูกับเมนูน้ำพริกปลาทูคั่ว สูตรนี้ใส่กะปิและเครื่องสมุนไพร ปรุงรสด้วยน้ำปลา น้ำตาลทราย และน้ำมะนาว
 


ส่วนผสม น้ำพริกปลาทูคั่ว


ปลาทู 9 ตัว
กะปิ 2 ช้อนโต๊ะ
ตะไคร้ซอย
หอมแดง
พริกแดง
กระเทียม
มะนาว
น้ำปลา
น้ำตาลทราย
	 


วิธีทำน้ำพริกปลาทูคั่ว

     1. นำปลาทูไปย่าง แกะเอาเฉพาะเนื้อ แล้วนำมายีเอาก้างปลาออกจนหมด เตรียมไว้
     2. นำกะปิวางบนใบตอง แผ่เป็นแผ่นบาง ๆ แล้วนำไปปิ้งจนหอม เตรียมไว้
     3. นำตะไคร้ซอยไปคั่วในกระทะพอหอม เตรียมไว้
     4. ย่างหอมแดง พริกแดง และกระเทียมพอหอม เตรียมไว้
     5. โขลกเนื้อปลาทูย่าง กะปิย่าง ตะไคร้คั่ว หอมแดงย่าง พริกแดงย่าง และกระเทียมเข้าด้วยกันให้ละเอียด
     6. นำกระทะขึ้นตั้งไฟปานกลาง ใส่ส่วนผสมที่โขลกไว้ลงคั่วจนหอม ปรุงรสด้วยน้ำปลา น้ำตาลทราย และน้ำมะนาว ชิมรสตามชอบ (ชิมรสก่อนปรุงเผื่อกะปิเค็มแล้ว น้ำมะนาวให้บีบทีหลังสุดจะได้ไม่ขม) ตักใส่ถ้วย เสิร์ฟพร้อมกับผักสดตามชอบ
 

ดูวิธีทำ น้ำพริกปลาทูคั่ว เพิ่มเติมคลิก

          ว้าว ! เมนูน้ำพริกคลีนน่าลองทำเป็นอาหารมื้อเย็นเหมือนกันนะคะ เพราะแคลอรีต่ำ แถมทำไม่ยากด้วย ขอทำเมนูน้ำพริกเห็ดก่อนดีกว่า เพราะส่วนผสมพร้อมนั่นเองค่ะ
 
สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing 

คลิกเลย
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













14 สูตรน้ำพริกคลีน อาหารเย็นไม่อ้วนชวนมากินน้ำพริก




อัปเดตล่าสุด 9 กรกฎาคม 2564 เวลา 17:32:14
 142,179 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































