




16 วิธีทำขนมปังเมนูฮิต สดใหม่เหนียวนุ่มหอมกรุ่นส่งตรงจากเตา

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เบเกอรี่












16 วิธีทำขนมปังเมนูฮิต สดใหม่เหนียวนุ่มหอมกรุ่นส่งตรงจากเตา





227,681อ่าน














0












          รวมฮิตเมนูขนมปัง สูตรขนมอบร้อน ๆ อร่อยสดใหม่จากเตา มีหลากแบบหลากหน้าตาให้เลือกสรร ใคร ๆ ก็ทำเองได้ที่ครัวบ้าน 
 




             ทุกวันนี้สูตรขนมปังมีเยอะแยะทั้งขนมปังมีไส้และขนมปังไม่มีไส้ ส่วนรูปร่างหน้าตาก็แล้วแต่ความชอบ สำหรับใครที่เลือกไม่ได้ว่าอยากทำขนมปังอะไรกินดี กระปุกดอทคอมขอนำเสนอวิธีทำขนมปังเมนูฮิต เช่น ขนมปังโฮลวีท ขนมปังฮอกไกโด ขนมปังเนยสด ขนมปังลูกเกด ถ้าพร้อมแล้วมานวดขนมปังพร้อมกันเลยจ้า
 


ขนมปังโฮลวีท สูตรจาก คุณจ๋อมแจ๋ม

1. ขนมปังโฮลวีท

          ใครอยากกินขนมปังโฮลวีท 100% ต้องลองทำขนมปังเมนูฮิตสูตรนี้ค่ะ จับแป้งโฮลวีทเนื้อละเอียดผสมกับยีสต์และธัญพืช พออบจนสุกก็หั่นแบ่งจัดเสิร์ฟได้เลยจ้า
 
ส่วนผสม ขนมปังโฮลวีท

แป้งโฮลวีท 3 ถ้วย
น้ำ 1+1/4 ถ้วย
ยีสต์ 1 ช้อนโต๊ะ
น้ำผึ้ง 1/6 ถ้วย
น้ำมันมะกอก 1/6 ถ้วย
เกลือป่น 1/2 ช้อนชา
ธัญพืชตามชอบ
	 




วิธีทำขนมปังโฮลวีท

ตวงแป้งโดยใช้ช้อนเขี่ยแป้งให้ฟู ๆ ก่อน แล้วค่อย ๆ ตักลงถ้วยทีละช้อน (โดยไม่เขย่าถ้วย หรือเคาะ ๆ ให้แป้งลงไป) พอเต็มแล้วให้เอาด้ามช้อนปาดออก ตวงให้ได้ 3 ถ้วยตวงแล้วทิ้งไว้ก่อน
ในถ้วยน้ำอุ่นให้ใส่ยีสต์ลงไป แบ่งแป้งที่ตวงไว้ 1 ถ้วยแล้วใส่ลงไป คน ๆ แล้วพักให้ยีสต์ตื่น ใส่แป้งที่เหลือลงในโถ เติมเกลือ น้ำมัน และน้ำผึ้งลงไป (ปกติถ้วยตวงจะไม่มี ถ้วย 1/6 ให้ใช้ 1/4 แต่ใส่ให้ต่ำกว่าถ้วยนิดหนึ่ง ไม่ต้องออกไปหาซื้อ) คนผสมให้เข้ากัน ใส่ส่วนผสมยีสต์ที่ฟูแล้วลงในส่วนผสมแป้ง คนผสมให้เข้ากัน
นวดแป้งด้วยหัวตีตะขอ ส่วนใครไม่มีก็นวดด้วยมือ นวดจนแป้งหายเหนียวและไม่ติดมือ เอาพลาสติกถนอมอาหารคลุมไว้หลวม ๆ แล้วพักไว้ในที่ร้อน ๆ ประมาณ 20 นาที (เคล็ดลับคือ เปิดไมโครเวฟเปล่า ๆ ประมาณ 30 วินาที จากนั้นก็นำอ่างผสมแป้งใส่เข้าไปพักไว้ในนั้น)
เตรียมพิมพ์ โดยทาพิมพ์ด้วยน้ำมันมะกอก โรยแป้งลงไปแล้วเคาะพิมพ์ เตรียมไว้
หลังจากแป้งขึ้นเป็น 2 เท่าจากเดิมแล้วก็ถึงเวลาขึ้นรูป ใส่ธัญพืชตามชอบ ในสูตรใส่งาดำ พับไปมาให้เข้ากันดี แล้วแผ่แป้งออกให้กว้างเท่ากับความยาวของพิมพ์ ม้วนแป้งให้แน่น ใช้มือบี้ ๆ ตรงตะเข็บให้ปิดสนิทดี จากนั้นนำแป้งใส่พิมพ์ แล้วคลุมด้วยพลาสติกถนอมอาหารพอหลวม แล้วเอากลับเข้าไปพักในไมโครเวฟประมาณ 30 นาที ถึง 1 ชั่วโมง
พอใกล้ครบเวลาพักแป้ง ให้เปิดเตาอบรอไว้ที่อุณหภูมิ 170 องศาเซลเซียส ใช้ไฟบน-ล่าง ระวังอย่ากระแทกพิมพ์แรง ๆ เดี๋ยวแป้งจะยุบตัว จากนั้นเอาเข้าอบประมาณ 45 นาที วิธีการเช็คว่าขนมปังสุกหรือยัง ให้ใช้ช้อนเคาะดู ถ้าเสียงกลวง ๆแสดงว่าสุกแล้ว นำออกจากเตา แล้วนำออกจากพิมพ์ทันที ถ้าทิ้งไว้เดี๋ยวจะแฉะ พลิกหน้ากลับขึ้นมาแล้วพักไว้บนตะแกรงจนเย็นสนิท
พอขนมปังเย็นสนิทแล้วก็จัดการหั่นด้วยมีดฟันเลื่อย ไม่งั้นเนื้อขนมปังจะเละเทะหมด ขนมปังนี้ควรเก็บไว้ในตู้เย็น เพราะไม่ใส่สารกันบูด ถ้าทิ้งไว้ข้างนอก เดี๋ยวราขึ้น ใครกินคนเดียวก็แบ่งใส่ช่องแช่แข็งไว้ คืนก่อนที่จะกินก็แบ่งมาไว้ช่องธรรมดา เช้ามาก็กินได้แล้ว
	 


ดูวิธีทำ "ขนมปังโฮลวีท" เพิ่มเติมคลิก



สูตรจาก คุณ gismonoy




2. ขนมปังฮอกไกโด

           เนื้อนุ่มฟูหนักมากกับขนมปังฮอกไกโด ความพิเศษคือใช้แป้งเปียก tangzhong เป็นส่วนผสมพิเศษทำให้แป้งนุ่ม กินเปล่า ๆ หรือจิ้มนมข้นหวานก็อร่อย

ส่วนผสม แป้งขนมปัง

แป้งขนมปัง 540 กรัม
ผงฟู 1 ช้อนชา
ไข่ไก่ 2 ฟอง
นมผง 20 กรัม
เนยละลาย 100 กรัม (ใส่เพิ่มแทนวิปปิ้งครีม)
แป้งเปียก tangzhong 184 กรัม
น้ำตาลทราย 86 กรัม
นมอุ่น (อุณหภูมิ 40 องศาเซลเซียส) 100 กรัม (ในสูตรไม่ได้ใส่วิปปิ้งครีม เลยเพิ่มนมแทน)
ยีสต์ 11 กรัม
เกลือป่น 8 กรัม
ไข่ไก่ผสมน้ำเปล่า (ทาหน้าขนมปัง)
พิมพ์สี่เหลี่ยมทาเนย
	 

ส่วนผสม  แป้งเปียก tangzhong

แป้งขนมปัง 50 กรัม
น้ำเปล่า 200 กรัม

      หมายเหตุ :  tangzhong method คือ การนำแป้งและน้ำไปตั้งบนไฟ กวนจนข้นแล้วนำมาเป็นส่วนผสมในการทำขนมปัง ซึ่งขนมปังที่ได้จะนุ่มแม้ว่าจะวางทิ้งไว้ 2-3 วัน ไม่ต้องพักแป้งทิ้งไว้ข้ามคืน) [ข้อมูลจาก *** hokkaido milk toast สูตรนี้การันตีความนิ่ม *** boonk close to heaven]


วิธีทำขนมปังฮอกไกโด

ร่อนแป้งกับผงฟูให้เข้ากัน 
นำนมผง ไข่ไก่ เนย และส่วนผสม tangzhong มาผสมให้เข้ากัน เตรียมไว้
ใส่น้ำตาลทราย 1 ช้อนโต๊ะลงไปในนมอุ่น คนให้น้ำตาลละลายแล้วใส่ยีสต์ลงไป ปิดฝาพักไว้ให้ยีสต์ทำงานให้เต็มที่
นำส่วนผสมแป้งที่ร่อนไว้ลงในโถตี (ใช้หัวตีตะขอสำหรับตีแป้งขนมปัง) เปิดเครื่องความเร็วต่ำสุดให้ผงฟูเริ่มทำงาน ตามด้วยเกลือป่นและน้ำตาลทรายที่เหลือ
ค่อย ๆ เทส่วนผสมของเหลวในข้อ 2 ลงไปตีให้เข้ากัน หลังจากใส่ส่วนของเหลวลงไปแล้วเพิ่มความเร็วเครื่องเป็นเบอร์ 3 ได้ พอเข้ากันดีแล้วใส่ส่วนผสมนมและยีสต์ลงไป (ถ้าในนมฟองไม่ฟอดแสดงว่ายีสต์เสียแล้ว ใช้ไม่ได้) พอเข้ากันดีแล้วให้ลดความเร็วเครื่องเหลือเบอร์ 2 ตีไปเรื่อย ๆ ประมาณ 20 นาที
ทาเนยในกะละมังที่จะใช้พักแป้งโดว์ให้ทั่ว นำแป้งที่ตีได้ที่แล้วมานวดคลึงอีกเล็กน้อย จากนั้นปั้นให้เป็นก้อนกลม ๆ ใส่ลงในกะละมังที่เตรียมไว้ คลุมด้วยผ้าขาวบาง (ชุบน้ำบีบให้แห้ง) พักไว้ในที่อุ่นจนแป้งขึ้นเป็นสองเท่า หรือประมาณ 30 นาที แป้งโดว์จะพองขึ้นเป็นสองเท่า ใช้นิ้วเจาะเอาฟองอากาศออก
ชั่งน้ำหนักแป้งโดว์ทั้งก้อนแล้วนำมาหารแบ่งเป็นชิ้นโดว์น้ำหนักเท่า ๆ กัน (**การแบ่งแป้งต้องใช้กรรไกรในการตัดแบ่งเพราะง่ายดี)
ไล่ลมของแป้งแต่ละชิ้น โดยเอา 4 นิ้วประคองแล้วเอานิ้วโป้งกดแป้งที่อยู่ริม ๆ ลงไป ทำวนไปจนครบรอบ จากนั้นให้คลึงแป้งให้กลม แป้งส่วนที่อยู่ที่นิ้วที่ประคองจะเรียบเนียน แต่ตรงนิ้วโป้งจะมีรอยแยก ให้เอาด้านนี้อยู่ก้นพิมพ์ที่ทาเนยไว้แล้ว จากนั้นให้รีบเอาผ้าขาวบางชื้น ๆ ผืนเดิมคลุมไว้ ทำจนหมดแป้งโดว์ พักไว้อีก 15-20 นาที หรือจนกว่าแป้งจะขึ้นฟูอีกครั้ง
ทาหน้าด้วยไข่ไก่ผสมน้ำเปล่าเล็กน้อย นำเข้าอบที่อุณหภูมิ 170 องศาเซลเซียส ประมาณ 20-25 นาที นำออกมาทาหน้าด้วยเนยอีกครั้ง

หมายเหตุ : ถ้าเป็นเครื่องตีไข่แบบธรรมดาอาจจะใช้ไม่ได้ ต้องแบบ heavy duty (ในสูตรช่วงท้าย ๆ นวดมือ กลัวเครื่องเสียเร็ว) ไม่อย่างนั้น เครื่องจะพังเอา เพราะการนวดแป้งขนมปังมีความหนืดมาก ๆ 
	 


ดูวิธีทำ "ขนมปังฮอกไกโด" เพิ่มเติมคลิก



สูตรจาก นิตยสาร @kitchen

3. ขนมปังฝรั่งเศส

          และแล้วก็ถึงขนมปังเมนูฮิตที่รอคอยนั่นคือ ขนมปังฝรั่งเศส ส่วนผสมไม่เยอะ ใส่ธัญพืชเพิ่มก็เก๋ดี จะทำก้อนเล็กหรือก้อนใหญ่ก็ตามชอบค่ะ

ส่วนผสม ขนมปังฝรั่งเศส (สำหรับ 3 ชิ้น)

แป้งขนมปัง 4 ถ้วย
ยีสต์สำเร็จรูป 1 ช้อนโต๊ะ
เกลือ 1/4 ช้อนชา ถึง 1/2 ช้อนชา
น้ำเปล่า 1+1/2 ถึง 2 ถ้วย

วิธีทำขนมปังฝรั่งเศส

ผสมแป้งขนมปัง ยีสต์สำเร็จรูป และเกลือในโถตี ใช้หัวตีตะขอ เดินเครื่องความเร็วต่ำ ค่อย ๆ ใส่น้ำลงไป เดินเครื่องจนส่วนผสมเข้ากัน เพิ่มเป็นความเร็วปานกลางค่อนไปทางเร็วจนแป้งขนมปังเข้ากัน (สามารถใส่น้ำเพิ่มได้ถ้ารู้สึกว่าแป้งแข็งไป)
เช็กแป้งโดยดึงแป้งก้อนเล็ก ๆ ออก แล้วค่อย ๆ ดึงให้แป้งกางออกจนมีลักษณะบางเกือบใส แต่ไม่ให้เนื้อแป้งขาดออกจากกันถือว่าใช้ได้
นำแป้งออกมานวดบนโต๊ะที่โรยด้วยแป้งบาง ๆ แล้วปั้นเป็นก้อนกลม ใส่ในชามอ่าง คลุมด้วยพลาสติกใส วางพักไว้บริเวณที่อากาศอุ่น ประมาณ 1 ชั่วโมง
เปิดเตาอบที่อุณหภูมิ 210-220 องศาเซลเซียส แบ่งแป้งออกเป็น 3 ก้อน ตบไล่ฟองอากาศ แล้วปั้นเป็นทรงกลม วางพักประมาณ 5-10 นาที
ขึ้นทรงขนมปังโดยตบแป้งให้แบนแล้วพับลง ประมาณ 1/3 ส่วน ตบให้แบนอีกครั้ง แล้วจับแป้งอีกด้านพับลง 1/3 ส่วน แล้วตบให้แน่น จากนั้นจับแป้งพับครึ่งประกบเข้าด้วยกัน พยายามบีบให้แป้งติดกัน คลึงให้เป็นทรงคล้ายลูกรักบี้ วางพักไว้ในที่อุ่นจนขนมปังขึ้นฟู
6. นำขนมปังไปอบในเตาอบ ประมาณ 20-30 นาทีหรือจนสุก โดยตอนที่ใส่ขนมปังเข้าไปอบ ควรนำถาดก้นลึกวางไว้ด้านล่างแล้วเทน้ำลงไปเพื่อให้ระเหยเป็นไอน้ำระหว่างที่อบ

      เคล็ดลับ : ถ้าต้องการผสมธัญพืช เช่น เมล็ดงา เมล็ดป๊อปปี้ เมล็ดฟักทอง ประมาณ 1/2 ถ้วยให้นำไปอบหรือคั่วให้สุก แล้วแช่น้ำ 1/4 ถ้วย ประมาณ 15 นาที แล้วเทลงไปผสมกับแป้งหลังจากที่แป้งนวดจนได้ที่แล้ว
ดูวิธีทำ ขนมปังฝรั่งเศส เพิ่มเติมคลิก
 







4. ขนมปังแท่ง
          ลองทำให้เด็ก ๆ แทะเล่นกันเถอะ พบกับขนมปังแท่ง ทำจากแป้งขนมปังหรือแป้งสาลี ปั้นเป็นแท่งเอาไปอบจนกรอบ สุดท้ายใส่งาคั่ว

ส่วนผสม ขนมปังแท่ง

แป้งขนมปังหรือแป้งสาลีอเนกประสงค์ 2+3/4 ถ้วย หรือประมาณ 380 กรัม
ยีสต์แห้ง 1 ช้อนชา
น้ำอุ่น 3/4 ถ้วย + 1 ช้อนโต๊ะ หรือประมาณ 195 มิลลิลิตร
น้ำมันมะกอก 1/4 ถ้วย หรือประมาณ 60 มิลลิลิตร
เนยจืดละลาย 2 ช้อนโต๊ะ หรือประมาณ 30 กรัม
เกลือป่น 1+1/4 ช้อนชา
น้ำมันมะกอก เนยละลาย หรือน้ำเปล่าสำหรับทาหน้าขนม
งาคั่วหรือพาร์มีซานชีสสำหรับโรยหน้าขนม
	 

วิธีทำขนมปังแท่ง

ใช้หัวตีรูปตะขอนวดผสมทุกอย่างด้วยความเร็วต่ำ ประมาณ 2-3 นาที เพิ่มเป็นความเร็วปานกลางค่อนข้างตำนวดต่ออีก 5 นาที คลุมโถแป้งด้วยพลาสติกถนอมอาหาร 
เปิดเตาอบที่อุณหภูมิ 375 องศาฟาเรนไฮต์หรือประมาณ 190 องศาเซลเซียส และปูกระดาษรองอบ 2 แผ่นบนถาดอบ เตรียมไว้
แบ่งแป้งออกเป็น 24 ก้อน ก้อนละประมาณ 25 กรัม นำแป้งออกมาคลึงเป็นเส้นยาวประมาณ 25-30 เซนติเมตร ความหนาประมาณ 1/2-1 เซนติเมตร เอาไปวางบนถาดอบที่เตรียมไว้ ใครจะทาน้ำมันมะกอกหรือโรยงาก็ตามชอบ 
นำเข้าไปอบประมาณ 20-25 นาทีหรือจนสุกกรอบ นำออกมาพักไว้จนเย็น เก็บใส่ภาชนะมีฝาปิดได้นานประมาณ 5 วัน

ดูวิธีทำ ขนมปังแท่ง เพิ่มเติมคลิก





สูตรจาก คุณ littlefilmz

5. ขนมปังกล้วยน้ำว้าโฮลวีท

          ขนมปังโฮลวีทก็อร่อยแต่ก็ดูธรรมดาไป ลองใส่กล้วยน้ำว้าเพิ่มรสหวานและกลิ่นหอมดีไหม พบกับขนมปังกล้วยน้ำว้าโฮลวีท ใส่แป้งโฮลวีทเนื้อละเอียดผสมกับกล้วยน้ำว้าและกรีกโยเกิร์ต เติมน้ำผึ้งหรือไม่ก็ได้จ้า 

ส่วนผสม ของแห้ง

แป้งโฮลวีทเนื้อละเอียด 1+1/2 ถ้วย
เบกกิ้งโซดา 1 ช้อนชา
ผงฟู 1 ช้อนชา
เกลือ 1/2 ช้อนชา (ในสูตรใช้เกลือทะเล ถ้าใช้เกลือไอโอดีนอาจจะต้องลดลงหน่อย)


ส่วนผสม ของเหลว

ไข่ไก่ 2 ฟอง
กล้วยน้ำว้าบด 250-300 กรัม
กรีกโยเกิร์ต 1/2 ถ้วย
น้ำผึ้ง 1/4 ถ้วย
กลิ่นวานิลลา 1 ช้อนชา
	 




วิธีทำขนมปังกล้วยน้ำว้า

เปิดเตาอบที่อุณหภูมิ 180 องศาเซลเซียส เตรียมพิมพ์ขนมปัง ฉีดสเปรย์น้ำมันบาง ๆ ลงไป
นำส่วนผสมของแห้ง ได้แก่ แป้งโฮลวีท เบกกิ้งโซดา ผงฟู และเกลือ ผสมให้เข้ากัน พักไว้ และนำส่วนผสมของเหลว ได้แก่ ไข่ไก่ กล้วยบด กรีกโยเกิร์ต น้ำผึ้ง และกลิ่นวานิลลา (ในสูตรใส่เครื่องปั่นน้ำผลไม้ ปั่นให้เข้ากัน) ผสมให้เข้ากัน
เทส่วนผสมของเหลวลงในส่วนผสมของแห้ง ตะล่อมให้เข้ากัน (อย่าคนนาน เดี๋ยวเนื้อเหนียว)
เทใส่พิมพ์ที่เตรียมไว้ เอาเข้าเตาอบประมาณ 30-40 นาที เช็กความสุกด้วยไม้จิ้มฟัน
ถ้าสุกแล้วเอาออกจากเตา พักไว้สัก 10 นาที แซะออกมาพักต่อให้เย็นบนตะแกรงพักขนม ก่อนเสิร์ฟก็จัดการหั่นสไลซ์ให้สวยงาม


ดูวิธีทำ ขนมปังกล้วยน้ำว้าโฮลวีท เพิ่มเติมคลิก




สูตรจาก คุณกรุณา สิรกุลยวรรณ (คุณแม่น้องเอแคลร์)

 
6. ชิกิริปัง เมนูขนมปังรูปสโนว์ไวท์

          เอาใจคนอยากทำขนมปังแพหรือชิกิริปังสุดน่ารัก ขอนำเสนอขนมปังแพรูปสโนว์ไวท์ เป็นสูตรขนมปังฮอกไกโด (hokkaido milk toast) จับขนมปังปั้นเป็นรูปสโนว์ไวท์กับคนแคระ เติมสีสันตามชอบแล้วเอาไปอบจนสุก

ส่วนผสม ชิกิริปัง ขนมปังรูปสโนว์ไวท์

นมสด 54 กรัม (นำไปอุ่นในไมโครเวฟ 30 วินาที)
ไข่ไก่ 86 กรัม (ประมาณ 2 ฟอง)
วิปปิ้งครีม 59 กรัม (dairy ของ anchor)
tangzhong (แป้งเปียก) 184 กรัม 
แป้งขนมปัง 500 กรัม 
แป้งสปันจ์เค้ก 40 กรัม 
น้ำตาลทราย 86 กรัม
ยีสต์แห้ง 11 กรัม
สารเสริมขนมปัง 5 กรัม (ตัวช่วยร่นระยะเวลาแป้งโดว์ให้ฟูเร็วและให้ขนมนิ่มได้นาน)
เนยเค็ม 49 กรัม (ช่วยให้ขนมปังไม่มีกลิ่นหืน)
นมผง 9 กรัม
	 

ส่วนผสม แป้งเปียก tangzhong

แป้งขนมปัง 50 กรัม 
น้ำเปล่า 250 มิลลิลิตร 

     tangzhong method คือ การนำแป้งและน้ำไปตั้งบนไฟ กวนจนข้นแล้วนำมาเป็นส่วนผสมในการทำขนมปัง ซึ่งขนมปังที่ได้ จะนุ่มแม้ว่าจะวางทิ้งไว้ 2-3 วัน ไม่ต้องพักแป้งทิ้งไว้ข้ามคืน) [ข้อมูลจาก *** hokkaido milk toast สูตรนี้การันตีความนิ่ม *** boonk close to heaven]

วิธีทำแป้งเปียก tangzhong

1. ผสมแป้งขนมปังกับน้ำเปล่าคนให้เข้ากัน
2. นำขึ้นตั้งไฟกลาง คนให้เข้ากัน (ให้สังเกตว่าคนไปแล้วเกิดเป็นรอยเส้นที่เกิดจากอุปกรณ์ที่ใช้คนชัดเจนเป็นใช้ได้) ตักใส่ชามพักให้เย็น ปิดด้วยพลาสติกถนอมอาหาร
	 




วิธีทำขนมปังฮอกไกโด

ผสมนมสด ไข่ไก่ วิปปิ้งครีม และแป้งเปียกให้เข้ากันในชามผสม 
 เติมแป้งขนมปัง แป้งสปันจ์เค้ก น้ำตาลทราย ยีสต์ และสารเสริมขนมปัง นวดส่วนผสมทั้งหมดให้เข้ากัน (ในสูตรใช้เครื่องผสมอาหาร) เมื่อเข้ากันดีแล้วค่อย ๆ เทเนยเค็มลงไปนวดต่อ ลองจับดูจนแป้งไม่ติดมือ (ในสูตรใช้เวลาประมาณ 40 นาที)
แบ่งแป้งโดว์เป็น 8 ชิ้นส่วนผสมสีตามชอบ ปั้นให้เป็นก้อนกลม เอาพลาสติกถนอมอาหารปิดไว้ประมาณ 1 ชั่วโมง แป้งโดว์จะฟูขึ้นเป็นสองเท่า จากนั้นนำมาปั้นตกแต่งให้เป็นรูปตามที่ต้องการ พักแป้งโดว์ไว้อีกเป็นครั้งที่ 2 เวลาประมาณ 30 นาที พอแป้งโดว์ฟูเต็มที่แล้วนำไปอบใช้ไฟล่าง 180 องศาเซลเซียส เวลาประมาณ 30-35 นาที 
ขึ้นแป้งเป็นรูปคนแคระแล้วนำหมวกลงไปคลุมตรงส่วนหัวคนแคระให้สวยงาม
ขึ้นแป้งเป็นรูปสโนว์ไวท์แล้วแปะผมลงไปบนหัวของสโนว์ไวท์ และติดโบลงไป
ทาเนยจืดที่พิมพ์เตรียมไว้
นำขนมปังสโนว์ไวท์กับคนแคระทั้ง 7 วางลงไปในพิมพ์ แปะจมูกลงไปให้ครบ สังเกตจะเห็นว่าขนมปังไม่เต็มพิมพ์ ให้เอาผ้าคลุมไว้ 30 นาที รอให้โดว์ขึ้นเต็มพิมพ์ก่อนนำไปอบ
พอแป้งโดว์ฟูเต็มที่แล้วนำไปอบใช้ไฟล่าง 180 องศาเซลเซียส เวลาประมาณ 30-35 นาที
ตกแต่งหน้าตาด้วยปลายไม้จิ้มฟันจุ่มสีเจล ตรงเคราคนแคระใช้ไวท์ช็อกโกแลต
	 

 

ดูวิธีทำ ชิกิริปัง เพิ่มเติมคลิก



สูตรจาก คุณกรุณา สิรกุลยวรรณ (คุณแม่น้องเอแคลร์)

 
7. ชิกิริปัง ขนมปังแพการ์ตูนกระต่ายมิฟฟี่

          มาต่อกันที่ขนมปังแพการ์ตูนกระต่ายมิฟฟี่ จับขนมปังปั้นเป็นรูปกระต่ายสุดน่ารัก จะกินส่วนไหนก่อนลุยเลยจ้า

ส่วนผสม ขนมปังแพตัวการ์ตูน

แป้งขนมปัง 400 กรัม
น้ำตาลทราย 40 กรัม
เกลือป่นไอโอดีน 6 กรัม
นมจืด (นมอุ่น) 265 กรัม
ยีสต์แห้ง 8 กรัม
เนยจืดไม่ต้องละลาย (อุณหภูมิห้อง) 40 กรัม
อุปกรณ์เสริม 
เครื่องผสมอาหาร 
ถาดอบขนมปังขนาด 8x8 นิ้ว สูง 5 เซนติเมตร (ในสูตรใช้วัสดุเทฟลอนไม่ต้องทาเนย ขนมไม่ติดพิมพ์ ล้างทำความสะอาดง่าย)
ตาชั่งดิจิทัล 
สีเจลของวิลตัน สีเหลืองและสีชมพู 
dark chocolate pen เอาไว้ตกแต่งหน้าตา
เส้นสปาเกตตีขนาดเล็กคั่วแห้ง เอาไว้เสียบหูกระต่ายเข้ากับตัว
	 




วิธีทำขนมปังแพตัวการ์ตูน

ผสมแป้ง น้ำตาลทราย และเกลือป่น คนเบา ๆ ให้เข้ากัน ตามด้วยนมจืด (นมอุ่น) กับยีสต์แห้ง ใช้เครื่องผสมอาหารด้วยความเร็วปานกลางผสมไป 5 นาที พอเนื้อแป้งเข้ากันดีแล้ว ใส่เนยจืด ตีไปอีก 10-15 นาที เมื่อเนื้อแป้งเข้ากันลองคลี่เนื้อโดว์ดูให้มีลักษณะยืดและบางไม่ขาดออกจากกัน เปลี่ยนภาชนะแล้วคลุมด้วยพลาสติกใส พักเอาไว้ 40-60 นาที หรือจนแป้งโดว์ฟูขึ้นเป็น 2 เท่า
 นำแป้งโดว์ออกมาไล่อากาศออก จะเอานิ้วจิ้มเบา ๆ หรือจะชกลมเลยก็ได้แล้วแต่ถนัดค่ะ แบ่งแป้งโดว์เป็นขนาด 120 กรัมจำนวน 4 ลูก ส่วนที่เหลือพักเอาไว้ทำหู แขน และขากระต่าย นำแป้งโดว์ขนาด 120 กรัม จำนวน 1 ลูกมาผสมสีเหลืองให้เข้ากัน และทำแป้งสีชมพูแบบเดียวกัน (เปิดเตาอบวอร์มไว้ที่อุณหภูมิ 160 องศาเซลเซียส)
 แบ่งแป้งโดว์สีเหลืองและสีชมพูซึ่งเป็นตัวกระต่าย ลูกละ 30 กรัม ได้ทั้งหมด 4 ลูก ปั้นเป็นก้อนกลม ๆ วางไว้สับหว่างกัน แบ่งระยะช่องไฟเท่า ๆ กัน คลุมด้วยพลาสติกใสเพื่อกันลมเข้า จากนั้นนำแป้งโดว์สีขาว (ส่วนหัวกระต่าย) มาตัดแบ่งลูกละ 30 กรัม ได้ทั้งหมด 4 ลูก ปั้นแล้ววางให้ได้ระยะพอดี พักแป้งด้วยการคลุมพลาสติกเอาไว้อีกครั้งที่ 2 ประมาณ 20 นาที จากนั้นมามาทำส่วนหู แขน และขากระต่าย
แบ่งแป้งขนาด 3 กรัม จำนวน 36 ก้อน นำมาปั้นเป็นก้อนกลม นำไปวางจัดให้สวยงามในถาด และแบ่งแป้ง 5 กรัม จำนวน 16 ก้อน นำมาปั้นเป็นแท่งยาว ๆ ทำเป็นหูกระต่าย
ก่อนนำไปอบให้ปิดด้วยกระดาษฟอยล์ เดี๋ยวหน้ากระต่ายจะไหม้ (ในสูตรปิด 2 ชั้น) อบที่อุณหภูมิ 160 องศาเซลเซียส เวลา 30 นาที ส่วนหูกระต่ายให้แยกอบที่อุณหภูมิ 160 องศาเซลเซียส เวลา 10 นาที (อย่าลืมปิดด้วยกระดาษฟอยล์ เดี๋ยวหูไหม้นะ)
พอสุกได้ที่ให้นำเส้นสปาเกตตีคั่วแห้งมาเสียบประกอบเป็นหูเข้ากับตัวกระต่าย แล้วแต่งหน้าให้สวยงามด้วย chocolate pen เป็นอันเสร็จเรียบร้อย
	 


ดูวิธีทำ ชิกิริปัง เพิ่มเติมคลิก



สูตรจาก ครัวป้ามารายห์

8. ขนมปังกระเทียมดินเนอร์โรล
          กลิ่นหอมแรงน่ากินจริงกับขนมปังกระเทียมดินเนอร์โรล จับแป้งใส่ผงกระเทียมและพาร์สลีย์ เติมสารเสริมเพื่อให้ขนมปังนุ่มและคงความสดใหม่ ใครไม่อยากใส่ก็ตามชอบนะคะ

ส่วนผสม ขนมปังกระเทียม (สำหรับพิมพ์ 9x9 นิ้ว ใช้พิมพ์เค้กสี่เหลี่ยม 5 ปอนด์)

น้ำตาลทราย 50 กรัม
ยีสต์ 1 ช้อนชา
นมอุ่น 125 กรัม
ไข่ไก่ 1 ฟอง
แป้งสาลีอเนกประสงค์ 275 กรัม
สารเสริมคุณภาพเอ็มเพล็กซ์ (emplex) 1/2 ช้อนชา
เกลือป่น 3/4 ช้อนชา
ผงกระเทียม 1/2 ช้อนชา
เนยจืดอุณหภูมิห้อง 40 กรัม
พาร์สลีย์ 10 กรัม


วิธีทำขนมปังกระเทียม

ใส่น้ำตาลทราย และยีสต์ นมอุ่น และไข่ไก่ลงไปในชามผสม แล้วคนให้เข้ากัน 
ใส่แป้งที่ร่อนพร้อมสารเสริมคุณภาพ เกลือป่น และผงกระเทียม คนจนเข้ากัน หรือจะนวดมือก็ได้ ถ้ามีเครื่องก็ใช้เครื่องตีได้
พอเข้ากันแล้วก็ใส่เนยและพาร์สลีย์ลงไป นวดจนแป้งไม่ติดชามผสม และยืดหยุ่นสามารถขึงเป็นฟิล์มได้ หลังจากนั้นพักแป้งให้คลายตัว 10 นาที แบ่งแป้งเป็น 8 ก้อน แล้วคลึงเป็นลูกกลม ๆ พักต่ออีก 10-20 นาที แล้วนำมารีดเป็นแผ่นแล้วม้วน นำมาวางในพิมพ์ที่ทาด้วยไขมัน หลังจากนั้นพักแป้งในที่อุ่นให้ขึ้นฟูประมาณ 30 นาที -1 ชั่วโมง หรือจนกว่าแป้งจะขึ้นเป็น 1.5-2 เท่า
พอแป้งขึ้นได้ที่แล้วก็นำไปอบที่อุณหภูมิ 180 องศาเซลเซียส เป็นเวลา 20-25 นาที ใช้ไฟบน-ล่าง พออบเสร็จแล้วทาด้วยเนยละลายทันที เอาออกจากพิมพ์พักไว้บนตะแกรงจนเย็นสนิท (หรือจะทาด้วยไข่แดง ใช้ไข่แดง 1 ฟอง ผสมกับน้ำ 1+1/2 ช้อนชา ทาหน้าขนมปังก่อนอบก็ได้)
	 

ดูวิธีทำ ขนมปังกระเทียมดินเนอร์โรล เพิ่มเติมคลิก





สูตรจาก ครัวป้ามารายห์

9. ขนมปังเนยสด
           แค่เห็นเนยบนหน้าขนมก็น้ำลายสอแล้ว พบกับขนมปังเนยสด สูตรนี้ใส่แป้งขนมปังผสมกับแป้งเค้ก มาพร้อมกับหน้าเนยสดและน้ำตาลทราย

ส่วนผสม ขนมปังเนยสด (ขนาดพิมพ์ 9x9 นิ้ว สูง 2 นิ้ว หรือพิมพ์เค้กสี่เหลี่ยม 5 ปอนด์)

แป้งขนมปัง 150 กรัม 
แป้งเค้ก 100 กรัม
สารเสริมคุณภาพเอ็มเพล็กซ์ (emplex) 1/2  ช้อนชา
เกลือป่น 1/2 ช้อนชา
น้ำตาลทราย 50 กรัม
ยีสต์ 5 กรัม 
ไข่ไก่ 1 ฟอง
นมอุ่น 100 กรัม 
เนยสดรสจืดละลาย 40 กรัม
กลิ่นวานิลลา 1 ช้อนชา
ส่วนผสม หน้าเนยสด
เนยสดรสจืด (อุณหภูมิห้อง) 
น้ำตาลทราย หรือน้ำตาลไอซิ่ง (สำหรับโรยหน้า)
	 

วิธีทำขนมปังเนยสด

ใส่ส่วนผสมที่เป็นของแห้งลงไปในโถผสม ได้แก่ แป้งที่ร่อนพร้อมสารเสริม เกลือป่น น้ำตาลทราย และยีสต์ ตีด้วยความเร็วต่ำจนเข้ากัน
ใส่ไข่ไก่ นมอุ่น เนยสดละลาย และกลิ่นวานิลลาลงไปในโถผสม ตีประมาณ 10-15 นาทีหรือจนแป้งเนียนยืดหยุ่นขึงเป็นฟิล์มได้ หลังจากนั้นพักแป้งให้คลายตัว 10 นาที แบ่งแป้งเป็น 9 ก้อน ก้อนละประมาณ 50 กรัม แล้วคลึงเป็นลูกกลม
นำมาวางในพิมพ์ที่ทาด้วยไขมัน หลังจากนั้นพักแป้งในที่อุ่นให้ขึ้นฟู ประมาณ 30 นาที -1 ชั่วโมง หรือจนกว่าแป้งจะขึ้นเป็น 1.5-2 เท่า
พอแป้งขึ้นได้ที่แล้วก็นำไปอบที่อุณหภูมิ 180 องศาเซลเซียส เป็นเวลา 20-25 นาที ใช้ไฟบน-ล่าง พออบเสร็จแล้วทาด้วยเนยละลายทันที เอาออกจากพิมพ์พักไว้บนตะแกรงจนเย็นสนิท
พอขนมปังเย็นแล้วก็ทาด้วยเนยอุณหภูมิห้องและโรยหน้าด้วยน้ำตาลทราย
	 

ดูวิธีทำขนมปังเนยสด เพิ่มเติมคลิก





สูตรจาก คุณ when fah bakes

10. ขนมปังลูกเกด

          เพราะลูกรักอยากกินเลยตั้งใจว่าจะทำในวันหยุด พบกับขนมปังลูกเกด  สูตรขนมปังแพสอดไส้ลูกเกด กินก้อนเดียวคงไม่พอต้องมีเบิ้ล

ส่วนผสม ขนมปังลูกเกด

แป้งขนมปัง 250 กรัม
ยีสต์ (หวาน) 5 กรัม
น้ำเย็น 75 กรัม
วิปปิ้งครีม 50 กรัม
ไข่แดง 3 ฟอง
น้ำตาลทราย 45 กรัม
เกลือ 4 กรัม
เนยสดจืด 40 กรัม
ลูกเกด 150 กรัม (แช่น้ำให้ลูกเกดอ้วน)

	 




วิธีทำขนมปังลูกเกด

ผสมแป้งขนมปังกับยีสต์ให้เข้าด้วยกันพักไว้
 ผสมน้ำเย็น วิปปิ้งครีม ไข่แดง น้ำตาลทราย และเกลือเข้าด้วยกัน 
ทำส่วนผสมของแห้งเป็นหลุมตรงกลาง เทส่วนผสมของเหลวลงไป คนให้เข้ากัน พอส่วนผสมเริ่มจับตัวเป็นก้อนก็ล้างมือให้สะอาดแล้วลงมืดนวดเลย
เมื่อนวดแป้งไปได้สักพักจะเห็นว่าไม่มีส่วนของแป้งขาว ๆ ให้เห็น ก็ใส่เนยลงไปแล้วนวดต่อ ใช้เวลาประมาณ 30 นาที
นวดครบเวลาแป้งจะเนียนขึ้น ไม่ติดมือ ให้ลองตัดแป้งมาชิ้นเล็ก ๆ เพื่อทดสอบขึงฟิล์ม โดยดึงแป้งได้บางใส ไม่ขาด เป็นอันใช้ได้ 
แบ่งแป้งก้อนละ 40 กรัม คลึงให้เนียน แผ่แป้งออกแล้วใส่ลูกเกดลงไปตรงกลาง ห่อแป้งให้สนิทแล้วคลึงให้เนียนอีกรอบ วางใส่พิมพ์ที่ทาด้วยเนย พักให้แป้งขยายเป็นสองเท่า ใช้เวลาประมาณ 1 ชั่วโมง
อบที่อุณหภูมิ 180 องศาเซลเซียส ประมาณ 15 นาที พอขนมปังสุกก็ทาเนยเพิ่มความเงางาม


ดูวิธีทำ ขนมปังลูกเกด เพิ่มเติมคลิก



สูตรจาก ครัวป้ามารายห์

11. ขนมปังดินเนอร์โรล
          หน้าตาชวนหิวมากสำหรับขนมปังดินเนอร์โรล (dinner rolls) หรือขนมปังแพ ความพิเศษคือเนื้อขนมปังหอมกลิ่นเนย จะใส่ไส้ลูกเกดหรือธัญพืชเพิ่มก็ตามชอบนะคะ

ส่วนผสม ขนมปังดินเนอร์โรล

แป้งขนมปัง 500 กรัม 
สารเสริมคุณภาพเอ็มเพล็กซ์ (emplex) 1 ช้อนชา
เกลือป่น 1 ช้อนชา
น้ำตาลทราย 70 กรัม
ยีสต์ 11 กรัม 
ไข่ไก่ 1 ฟอง
นมอุ่น 275 กรัม
กลิ่นวานิลลา
เนยจืด (อุณหภูมิห้อง) 70 กรัม
	 

วิธีทำขนมปังดินเนอร์โรล

ใส่ส่วนผสมที่เป็นของแห้งลงไปในโถผสม ได้แก่ แป้งที่ร่อนพร้อมสารเสริม เกลือป่น น้ำตาลทราย และยีสต์ ตีด้วยความเร็วต่ำจนเข้ากัน
ใส่ไข่ไก่ นมอุ่น และกลิ่นวานิลลาลงไปในโถผสม ตีจนเข้ากันประมาณ 3-5 นาที 
หลังจากนั้นเติมเนยสดลงไป และตีต่ออีกประมาณ 10-15 นาที จนแป้งเนียนและขึงเป็นฟิล์มได้ แล้วพักแป้งให้คลายตัว 10 นาที
เตรียมแบ่งแป้งออกเป็น 2 ส่วน ส่วนแรกเพื่อใส่พิมพ์เล็ก (พิมพ์วงกลมขนาด 1 ปอนด์) แบ่งก้อนละ 15-20 กรัม ส่วนที่สองเพื่อใส่พิมพ์สี่เหลี่ยม (ป้าใช้พิมพ์เค้กขนาด 3 ปอนด์ แบบสี่เหลี่ยม 7x7 นิ้ว) แบ่งน้ำหนักแป้งก้อนละประมาณ 50-55 กรัม หลังจากนั้นพักแป้งต่ออีก 10 นาที แล้วค่อยนำแป้งมาปั้นคลึงเป็นวงกลม เสร็จแล้ววางแป้งใส่พิมพ์ใหญ่ให้เว้นระยะนิดหนึ่ง ส่วนพิมพ์เล็กไม่ต้องเว้นมากก็ได้ ทาไขมันในพิมพ์ให้ทั่ว
หลังจากนั้นพักแป้งในที่อุ่นให้ขึ้นฟูประมาณ 30 นาที – 1 ชั่วโมง หรือจนกว่าแป้งจะขึ้นฟูเป็น 1.5-2 เท่า
พอแป้งขึ้นได้ที่แล้วก็นำไปอบที่อุณหภูมิ 180 องศาเซลเซียส เป็นเวลา 20-25 นาที ใช้ไฟบน-ล่าง
พออบเสร็จแล้วทาด้วยเนยละลายทันที หน้าขนมปังจะได้เงาสวย (เนยจืดละลาย ประมาณ 40-50 กรัม) แล้วเอาขนมปังออกจากพิมพ์

ดูวิธีทำ ขนมปังดินเนอร์โรล เพิ่มเติมคลิก







12. ขนมปังเนยสด 
          เอาใจคุณแม่บ้านที่อยากทำขนมปังเนยสดแบบไม่ใส่สารเสริมและวัตถุกันเสีย สูตรขนมปังยีสต์แป้งนุ่มใส่เนยสด เพิ่มความอร่อยด้วยหน้าเนยสดหวานหอม

ส่วนผสม ขนมปังเนยสด

แป้งขนมปัง 240 กรัม
แป้งสาลีอเนกประสงค์ 60 กรัม
ยีสต์ 5 กรัม
น้ำ 80 กรัม
นมสดรสจืด 100 กรัม
น้ำตาลทราย 75 กรัม
เกลือ 1/4 ช้อนชา
ไข่ไก่ตีแตก 30 กรัม
เนยสดเค็ม (หั่นเต๋า) 45 กรัม
ส่วนผสม หน้าเนยสด
มาการีน 40 กรัม
น้ำตาลทรายขาว
	 

วิธีทำขนมปังเนยสด

ร่อนแป้งทั้งสองชนิดรวมกัน เทใส่อ่างผสม เติมน้ำตาลทรายกับเกลือลงไปคนให้เข้ากัน 
เติมนมสด น้ำ เนยเค็ม ไข่ไก่ตีพอแตก และยีสต์ลงไปในส่วนผสมแป้ง นวดจนแป้งเนียน พักจนแป้งขึ้นฟูเป็นสองเท่า พอครบเวลาชกไล่ลมออกจากแป้ง 
ตัดแบ่งก้อนโดว์ตามขนาดตามต้องการ นำแต่ละก้อนมาคลึงจนเป็นทรงกลม แผ่แป้งออกใส่ก้อนเนยลงไปตรงกลาง ปั้นเป็นก้อนกลม วางเรียงในพิมพ์ที่ทาเนยขาวไว้แล้ว คลุมด้วยพลาสติกถนอมอาหารหรือผ้าขาวบาง พักแป้งไว้ประมาณ 15 นาที จนแป้งขึ้นฟูสองเท่า 
เปิดเตาอบที่อุณหภูมิ 180 องศาเซลเซียส ใช้ไฟบนและล่าง นำขนมเข้าเตาอบ ประมาณ 10-12 นาที หรือจนสุก นำออกมาพักไว้บนตะแกรงพออุ่น 
ทำหน้าเนยสด โดยนำมาการีนตีผสมกับน้ำตาลทรายด้วยความเร็วระดับกลางจนขึ้นฟู และตีด้วยความเร็วต่ำเพื่อตัดฟองอากาศ 1 นาที เสร็จแล้วเอาไปทาบาง ๆ ที่หน้าขนมปังตอนอุ่น ๆ ร่อนน้ำตาลทรายลงไป

ดูวิธีทำขนมปังเนยสด เพิ่มเติมคลิก





สูตรจาก คุณ isolateboy

 
13. ขนมปังมันฝรั่ง

          ติดใจขนมปังมันฝรั่งจากร้านขนมปังชื่อดัง วันหยุดอยากลองทำเองสักครั้ง พบกับขนมปังมันฝรั่ง ใส่แป้งขนมปังผสมกับมันฝรั่งต้มสุก ใส่เนยสดกับนมผง ปั้นเป็นก้อนกลมแล้วเอาไปอบจนสุก

ส่วนผสม ขนมปังมันฝรั่ง

แป้งขนมปัง 250 กรัม
ยีสต์ 1+1/4 ช้อนชา
เนยสด (อุณหภูมิห้อง) 50 กรัม
มันฝรั่งต้มสุก 180 กรัม
ไข่ไก่เบอร์ 1 จำนวน 1 ฟอง
นมผง 40 กรัม
น้ำตาลทราย 100 กรัม
เกลือหยิบมือ
	 




วิธีทำขนมปังมันฝรั่ง

ร่อนแป้งขนมปังกับยีสต์เข้าด้วยกันประมาณ 2-3 รอบ ให้ยีสต์ทั่วถึง ใส่อ่างผสม เตรียมไว้
ปอกเปลือกมันฝรั่งต้มสุกออกแล้วหั่นเป็นชิ้นเล็ก ๆ บดให้ละเอียดพร้อมกับน้ำตาลทราย ใส่เนยลงไปคนให้เข้ากัน
ทำแป้งที่ร่อนไว้ให้เป็นหลุมตรงกลาง เทส่วนผสมมันฝรั่งบดตามด้วยไข่ไก่ และนมผงลงไป ใช้มือค่อย ๆ นวดจนแป้งเนื้อเนียนเข้ากันดี (จะนวดมือหรือเครื่องก็ได้) ปิดด้วยพลาสติกถนอมอาหาร พักทิ้งไว้ประมาณ 1 ชั่วโมง หรือจนแป้งขยายตัวขึ้นเป็น 2 เท่า
นำแป้งไปขึ้นรูปเป็นก้อนกลม ๆ (ในสูตรปั้นก้อนละ 100 กรัม ได้ประมาณ 6 ก้อน) จากนั้นรอให้แป้งขึ้นเป็น 2 เท่า
นำแป้งเข้าเตาอบที่อุณหภูมิ 165 องศาเซลเซียส ใช้ไฟล่าง อบจนสีเหลืองสวย นานประมาณ 15-20 นาที นำออกจากเตา พร้อมเสิร์ฟ


ดูวิธีทำ ขนมปังมันฝรั่ง เพิ่มเติมคลิก



สูตรจาก คุณบาบิบูเบะ...แปลงกายเป็นบูริน
14. ขนมปังพิซซ่า
          ใครอยากกินพิซซ่าแต่ขี้เกียจนวดแป้งก็ใช้ขนมปังแทนสิคะ พบกับขนมปังพิซซ่า มาพร้อมวิธีทำแป้งขนมปังจากเครื่องทำขนมปังและซอสพิซซ่าใส่ไส้กรอกและชีส

ส่วนผสม แป้งขนมปัง

แป้งขนมปัง 200 กรัม                
ยีสต์แห้ง 3 กรัม (1 ช้อนชา)
น้ำตาลทราย 20 กรัม       
เกลือป่น 3 กรัม (1/2 ช้อนชา)
เนยจืด 20 กรัม
นมสดอุ่น 140 กรัม

       หมายเหตุ : นมสดควรมีอุณหภูมิประมาณ 38-40 องศาเซลเซียส ยีสต์จะได้ทำงานได้ดี ถ้าร้อนกว่านั้นยีสต์ตายหมด ถ้าไม่มีเทอร์โมมิเตอร์ ให้ใช้ปลายนิ้วก้อยจุ่มลงไปวัดอุณหภูมิ โดยให้รู้สึกว่านมร้อนนิด ๆ นิ้วสามารถทนได้ ไม่ถึงกับร้อนมากก็ถือว่าโอเคแล้ว

ส่วนผสม ซอสพิซซ่า

ซอสมะเขือเทศ
ซอสสปาเกตตีสำเร็จรูป
ออริกาโน่
มะเขือเทศหั่นเต๋า
ไส้กรอก หั่นชิ้น
หอมใหญ่ หั่นชิ้น
มอสซาเรลล่าชีสขูด
มายองเนส
	 

วิธีทำขนมปังพิซซ่า

ทำแป้งขนมปัง โดยใส่นมสดลงในเครื่อง ตามด้วยแป้งขนมปัง แยกใส่ยีสต์กับน้ำตาลทรายไว้คนละมุม สุดท้ายใส่เนยสดลงไปด้านบน จากนั้นเลือกโปรแกรมนวดโดว์ เปิดเครื่อง รอให้เครื่องทำงานประมาณ 30 นาที (หมายเหตุ : ใครไม่มีเครื่องทำขนมปังดูวิธีผสมแป้งและนวดแป้งด้วยมือได้ที่ dailydelicious)
นำแป้งออกมาจากเครื่อง พักทิ้งไว้ในอ่างผสมประมาณ 1 ชั่วโมง ให้แป้งขึ้นเป็น 2 เท่า ปิดฝาอ่างผสมจนครบเวลา (สามารถเช็กได้โดยการใช้นิ้วจิ้มไปที่แป้งโดว์ ถ้าแป้งโดว์เป็นรู ไม่เด้งคืนถือว่าใช้ได้)
นวดแป้งไล่ลมอีกรอบ แล้วแบ่งแป้งเป็นก้อนกลม ลูกละ 50 กรัม จากนั้นทำมือเป็นตัว c ครอบแป้งโดว์ไว้ แล้วคลึงให้กลม ทำจนครบ (อย่าลืมเรียงลำดับด้วยว่า ลูกไหนคลึงก่อน) พอคลึงครบทุกลูกแล้วก็นำมารีดให้แบนความหนาตามชอบ เรียงตามลำดับ
ทำซอสพิซซ่า โดยผสมซอสมะเขือเทศ ออริกาโน่ และซอสสปาเกตตีสำเร็จรูป คนผสมให้เข้ากัน ทาซอสลงบนขนมปังให้ชุ่ม ๆ (เวลาอบซอสจะได้ไม่แห้งเกินไป)
ใส่มะเขือเทศ หอมใหญ่ และไส้กรอกลงไป โรยหน้าด้วยมอสซาเรลล่าชีสและมายองเนส พักทิ้งไว้ให้ขนมปังขึ้นฟูอีกรอบ ประมาณ 30 นาที 
นำเข้าอบด้วยไฟบน-ล่างที่อุณหภูมิ 180 องศาเซลเซียส ประมาณ 10-12 นาที หรือจนขนมปังเหลืองสวย นำออกจากเตา จัดเสิร์ฟ

ดูวิธีทำ ขนมปังพิซซ่า เพิ่มเติมคลิก




สูตรจาก no-frills recipes
15. ขนมปังแตงโม 
          ขนมปังลูกเกดทั่วไปคงต้องชิดซ้ายให้กับขนมปังแตงโม ทีเด็ดคือด้านในสลับสีสันคล้ายแตงโม และสอดไส้ลูกเกดเลียนแบบเม็ดแตงโม

ส่วนผสม ขนมปังแตงโม

แป้งขนมปัง 320 กรัม 
ไข่ไก่ (50 กรัม) 1 ฟอง
ยีสต์แห้งชนิดผง 3/4 ช้อนชา
เกลือป่น 1/2 ช้อนชา
น้ำตาลทรายป่น 20-30 กรัม
นมสด 160 กรัม
เนยสด (อุณหภูมิห้อง) 50 กรัม
ลูกเกดดำ 100 กรัม
สีผสมอาหารสีแดงและสีเขียว
	 

วิธีทำขนมปังแตงโม

นำแป้งขนมปัง ไข่ไก่ ยีสต์ เกลือป่น น้ำตาลทรายป่น และนมสดใส่ในอ่างผสม ตีด้วยเครื่องจนแป้งขึ้นฟูเป็นโดว์ จากนั้นจึงใส่เนยลงไปตีจนส่วนผสมเรียบเนียน
นำแป้งโดว์มาแบ่งครึ่งเป็น 2 ก้อนใหญ่ แล้วนำแป้งโดว์ 1 ก้อนใหญ่มาแบ่งครึ่งเป็น 2 ก้อนเล็กขนาดเท่า ๆ กัน (รวมแล้วได้ทั้งหมด 3 ก้อน คือ ก้อนใหญ่ 1 ก้อนและก้อนเล็ก 2 ก้อน)
นำแป้งโดว์ก้อนใหญ่ใส่ภาชนะแล้วคลุมด้วยพลาสติกถนอมอาหาร พักไว้ที่อุณหภูมิห้อง ประมาณ 1 ชั่วโมง และนำแป้งโดว์ 2 ก้อนเล็กมาแยกใส่อ่างผสม 2 ใบ 
นำแป้งโดว์ก้อนเล็กก้อนที่ 1 ผสมกับสีเขียวแล้วใช้มือนวดให้แป้งโดว์เป็นสีเขียวเท่ากันทั้งก้อน เสร็จแล้วคลุมด้วยพลาสติกถนอมอาหาร พักไว้ที่อุณหภูมิห้อง ประมาณ 1 ชั่วโมง
นำแป้งโว์ก้อนเล็กก้อนที่ 2 ผสมกับสีแดงแล้วใช้มือนวดให้แป้งโดว์เป็นสีแดงเท่ากันทั้งก้อน จากนั้นใส่ลูกเกดลงไปแล้วนวดให้ส่วนผสมเข้ากันอีกครั้ง เสร็จแล้วคลุมด้วยพลาสติกถนอมอาหาร พักไว้ที่อุณหภูมิห้อง ประมาณ 1 ชั่วโมง
นำก้อนโดว์สีแดงออกมาคลึงเป็นท่อนยาว ๆ (ประมาณ 5x8x3 นิ้ว)
นำโดว์ก้อนใหญ่สีขาวออกมาแผ่ออกเป็นแผ่นสี่เหลี่ยมผืนผ้า ทานมสดลงไปบาง ๆ
นำโดว์สีแดงวางลงไปในแนวยาวให้ชิดขอบของแป้งแผ่นสี่เหลี่ยม จากนั้นค่อย ๆ ม้วนแป้งโดว์แผ่นใหญ่คลุมโดว์สีแดงไปจนสุดแผ่นแป้ง
นำก้อนโดว์สีเขียวออกมาแผ่ออกเป็นแผ่นแล้วทานมสดลงไปบาง ๆ 
นำส่วนผสมแป้งโดว์ที่ม้วนเมื่อสักครู่มาวางลงบนแผ่นแป้งสีเขียวเสร็จแล้วก็ห่อให้สวยงาม คลุมก้อนโดว์ด้วยพลาสติกถนอมอาหาร พักไว้ที่อุณหภูมิห้องประมาณ 1 ชั่วโมง 
นำเข้าเตาอบอุณหภูมิ 180 องศาเซลเซียส ใช้เวลาประมาณ 30-35 นาที เสร็จแล้วจึงเคาะขนมปังวางพักไว้บนตะแกรงจนเย็น (ทดสอบว่าขนมปังสุกหรือยังทำโดยใช้นิ้วเคาะดูเสียงจะดังเหมือนข้างในเป็นโพรง)

	     ดูวิธีทำขนมปังแตงโม เพิ่มเติมคลิก









16. ขนมปังแท่งกระเทียม

          ใครเบื่อ ๆ ขนมปังเมนูฮิตอย่างขนมปังปอนด์หรือขนมปังก้อนก็ลองมาทำขนมปังแท่งกระเทียมสิคะ มีทั้งสูตรทำด้วยเครื่องทำขนมปัง สูตรนวดด้วยมือ และสูตรนวดด้วยเครื่องตีมือถือ กินกับชีสดิปยิ่งอร่อย 

ส่วนผสม ขนมปังแท่งกระเทียม

น้ำอุ่น 3/4 ถ้วย + 1 ช้อนโต๊ะ
ยีสต์ 1+1/2 ช้อนชา
น้ำมันมะกอก 2 ช้อนโต๊ะ
แป้งขนมปัง 2+1/4 ถ้วย
เกลือป่น 1+1/2 ช้อนชา
ผงกระเทียม 1 ช้อนชา
โหระพาอบแห้ง 1/4 ช้อนชา
เนยกระเทียมละลาย 
	 




วิธีทำขนมปังแท่งกระเทียม

ทำด้วยเครื่องทำขนมปัง ใส่ส่วนผสมและทำตามวิธีทำที่ระบุไว้
ทำด้วยมือโดยคนผสมน้ำอุ่นและยีสต์จนเข้ากัน พักทิ้งไว้ประมาณ 5 นาที และเตรียมอ่างผสมขนาดใหญ่ ใส่น้ำมัน แป้ง เกลือ ผงกระเทียม สุดท้ายใส่โหระพาอบแห้ง นวดจนเข้ากันประมาณ 3 นาที พักไว้ประมาณ 1 ชั่วโมงหรือขึ้นฟูเป็นสองเท่า
ทำด้วยเครื่องตีมือถือ โดยคนผสมยีสต์กับน้ำอุ่นจนเข้ากัน พักไว้ประมาณ 5 นาที ใส่น้ำมัน แป้ง เกลือ ผงกระเทียม และใบโหระพาอบแห้ง ใช้ที่นวด นวดจนเข้ากัน พักทิ้งไว้ประมาณ 1 ชั่วโมงหรือจนขึ้นฟูเป็นสองเท่า
เปิดเตาอบที่อุณหภูมิ 450 องศาฟาเรนไฮต์ และปูกระดาษรองอบที่ถาดอบ เตรียมไว้
นำก้อนแป้งที่ขึ้นฟูแล้วมาแบ่งเป็น 16 ก้อน นำแป้งออกมาคลึงเป็นเส้นยาวความหนาตามชอบ เสร็จแล้วเอาไปวางบนถาดอบ นำไปอบประมาณ 10-15 นาทีหรือจนสุกกรอบ นำออกจากเตา ทาเนยละลาย
	​​​​​​​


ดูวิธีทำ ขนมปังแท่ง เพิ่มเติมคลิก

          จบไปแล้วสำหรับวิธีทำขนมปังเมนูฮิต ใครชอบขนมปังสไตล์น่ารัก ๆ ต้องลองทำขนมปังแพการ์ตูนค่ะ สำหรับใครไม่กลัวอ้วนนี่เลยขนมปังเนยสด ส่วนใครรักสุขภาพต้องขนมปังโฮลวีท แต่ถ้าเลือกไม่ได้ก็หลับตาจิ้มเอาเลยค่ะ จะได้ไม่เครียดเนอะ 
  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













16 วิธีทำขนมปังเมนูฮิต สดใหม่เหนียวนุ่มหอมกรุ่นส่งตรงจากเตา




อัปเดตล่าสุด 14 ธันวาคม 2563 เวลา 14:19:53
 227,681 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































