




สูตรส้มตำ ความอร่อยแนวใหม่ พร้อมแซ่บทุกสถานการณ์











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






9 สูตรส้มตำ ความอร่อยแนวใหม่ พร้อมแซ่บทุกสถานการณ์




93,129อ่าน







0















           รวมฮิตวิธีทำส้มตำแนวใหม่ อาหารอีสานสไตล์ฟิวชั่น เสิร์ฟความแซ่บ 9 สูตร อีกหนึ่งเมนูอาหารไทยสำหรับปาร์ตี้ปีใหม่นี้ที่ต้องมี          ใกล้อำลาปี 2558 กันแล้ว เชื่อว่าหลายคนต่างตระเตรียมเมนูอาหารฉลองปาร์ตี้ปีใหม่กัน และอาหารไทยยอดนิยมอันดับต้น ๆ ที่ต้องมีเสิร์ฟบนโต๊ะอาหารนั่นคือ ส้มตำ อย่างส้มตำไทย ส้มตำปู หรือส้มตำปลาร้าก็ทำบ่อย ๆ แค่นึกถึงก็ดูธรรมดาไปแล้วเนอะ กระปุกดอทคอมขอนำเสนอวิธีทำ 9 สูตรส้มตำแนวใหม่ ฉีกกรอบจากเดิม แต่ละเมนูอร่อยล้ำเกินบรรยาย แซ่บลืม !     1. ส้มตำสาหร่ายพวงองุ่น          ด้วยความแรงของสาหร่ายพวงองุ่น อาหารเพื่อสุขภาพแนวใหม่จึงทำให้เกิดไอเดียจับเอาสาหร่ายพวงองุ่นมาทำส้มตำ กลายเป็นส้มตำสาหร่ายพวงองุ่น สูตรส้มตำแนวใหม่ที่อยากให้ลอง เอาล่ะ… ตอนนี้ส่วนผสมส้มตำพร้อมแล้ว เหลือแต่สาหร่ายพวงองุ่นเท่านั้น ไปตามล่ากันเถอะส่วนผสม ส้มตำสาหร่ายพวงองุ่น         • สาหร่ายพวงองุ่น 100 กรัม         • พริกขี้หนูสวน (ตามชอบ)                 • กระเทียมปอกเปลือก 50 กรัม         • กุ้งแห้ง 50 กรัม         • ถั่วลิสงคั่ว 100 กรัม         • ถั่วฝักยาว (หั่นท่อน) 200 กรัม         • น้ำตาลปี๊บ 2 ช้อนโต๊ะ         • น้ำปลา 2 ช้อนโต๊ะ         • น้ำมะนาว 2 ช้อนโต๊ะ         • แครอทซอย 100 กรัม         • มะเขือเทศราชินี (หั่นเป็นชิ้นเล็ก ๆ) 3 ลูกวิธีทำส้มตำสาหร่ายพวงองุ่น           • 1. โขลกพริกขี้หนูสวนกับกระเทียมเข้าด้วยกันพอหยาบ          • 2. ใส่กุ้งแห้ง ถั่วลิสงคั่ว และถั่วฝักยาวลงไปโขลกส่วนผสมให้ละเอียดเข้ากัน เพื่อให้น้ำส้มตำมีความเข้มข้น ปรุงรสด้วยน้ำมะนาว น้ำปลา และน้ำตาลปี๊บ โขลกให้เข้ากันอีกครั้ง ชิมรสตามชอบ         •  3. ใส่มะเขือเทศราชินี ตามด้วยถั่วฝักยาวหั่นท่อน แครอทซอยและถั่วลิสงคั่ว คลุกให้เข้ากัน ตักส่วนผสมน้ำส้มตำใส่ถ้วย เตรียมเสิร์ฟ         • 4.  ล้างสาหร่ายพวงองุ่น โดยการผ่านน้ำสะอาด จากนั้นนำไปใส่ในน้ำเย็นจัด           • 5. สะเด็ดน้ำจัดใส่จาน เสิร์ฟคู่กับน้ำส้มตำที่ทำไว้         • ดูวิธีทำเพิ่มเติมได้ที่ ส้มตำสาหร่ายพวงองุ่น เมนูอร่อยแซ่บตามกระแสคนลดความอ้วน +++++++++++++++++   2. ส้มตำยอดมะพร้าวกุ้งสด          ถ้าเมื่อวานทำเมนูยอดมะพร้าวอ่อนผัดกุ้งยังพอมียอดมะพร้าวอ่อนกับกุ้งที่แบ่งเอาไว้ก็เจ๋งเลย ! จัดการเอามาทำส้มตำยอดมะพร้าวกุ้งสดเลยดีกว่าสูตรจากคุณเนินน้ำ สูตรนี้ใช้ยอดมะพร้าวอ่อนลวกแทนเส้นมะละกอ เอาไปโขลกกับกุ้งสดลวกและส่วนผสมอื่น ๆ เชื่อเถอะว่าทำเสิร์ฟปุ๊บหมดปั๊บแน่นอน ของเขาดีจริง ๆ ส่วนผสม ส้มตำยอดมะพร้าวกุ้งสด         • ยอดมะพร้าวอ่อน (หั่นเป็นเส้น) 150 กรัม         • พริกสดสีแดง 5 เม็ด         • กระเทียม 3 กลีบ         • ถั่วฝักยาว (หั่นท่อน) 1 ฝัก         • น้ำปลา 1 1/2 ช้อนโต๊ะ         • น้ำมะนาว 2 ช้อนโต๊ะ         • น้ำตาลปี๊บ 1 ช้อนโต๊ะ         • กุ้งสด (ผ่าหลังดึงเส้นดำออก) 5-6 ตัว (ลวกสุก)         • แครอท (ขูดฝอย) 50 กรัม         • มะเขือเทศสีดา (หั่นชิ้น) 2 ลูก         • ผักสด (สำหรับรับประทานคู่) เช่น กะหล่ำปลี ถั่วฝักยาว ผักบุ้ง และใบบัวบกวิธีทำส้มตำยอดมะพร้าวกุ้งสด           • 1. นำยอดมะพร้าวอ่อนหั่นเส้นไปลวกในน้ำเดือดแล้วตักขึ้นแช่ในน้ำเย็นจัด (ใส่น้ำแข็งลงไปในน้ำด้วยเพื่อให้กรอบยิ่งขึ้น)         • 2. โขลกพริกสดกับกระเทียมเข้าด้วยกันพอหยาบ ใส่ถั่วฝักยาวลงไปตำพอแตก ปรุงรสด้วยน้ำมะนาว น้ำปลา และน้ำตาลปี๊บคนผสมให้เข้ากัน         • 3. ใส่ยอดมะพร้าวอ่อนลงไป ตามด้วยกุ้งลวก แครอท และมะเขือเทศ โขลกเบา ๆ พอเข้ากัน ตักใส่จาน เสิร์ฟพร้อมผักสด         • ดูวิธีทำเพิ่มเติมได้ที่ ส้มตำยอดมะพร้าวกุ้งสด อาหารอีสานแบบกรอบแซ่บไม่ซ้ำเดิม +++++++++++++++   3. ส้มตำสายบัว          สูตรส้มตำแนวใหม่ที่อยากให้ลองทำอีกสูตรนั่นคือ ส้มตำสายบัว สูตรจาก คุณ bangbuatong60d สมาชิกเว็บไซต์พันทิปดอทคอม ไอเดียเริดมาก ๆ จับสายบัวแช่เย็นกรอบ ๆ มาคลุกเคล้ากับส่วนผสมส้มตำ เพิ่มความฟินด้วยปลานิลชุดแป้งทอดและไข่เค็ม อูย… น้ำลายไหล   ส่วนผสม ส้มตำสายบัว         • สายบัว          • พริก         • กระเทียม         • น้ำตาลปี๊บ         • ถั่วลิสงคั่ว (เราะเปลือก)         • ถั่วฝักยาว (เด็ดเป็นท่อน)         • มะเขือเทศ (หั่นเป็นชิ้น)         • น้ำปลา         • มะนาว         • แครอทหั่นฝอย          • ข้าวโพดต้ม (ฝานเป็นเม็ด)         • ปลานิล         • แป้งทอดกรอบ         • น้ำมันพืช (สำหรับทอดปลา)         • ไข่เค็มต้มสุกวิธีทำส้มตำสายบัว         • ลอกใยออกจากสายบัวจนหมด เด็ดเป็นท่อน ๆ นำไปแช่เย็น เตรียมไว้         • โขลกพริกและกระเทียมพอแหลก ใส่น้ำตาลปี๊บลงไปโขลกจนน้ำตาลละลาย แบ่งถั่วลิสงลงไปโขลก ใส่ถั่วฝักยาวและมะเขือเทศลงไปบุบ ๆ พอแหลก ปรุงรสด้วยน้ำปลาและน้ำมะนาว ใส่แครอทและข้าวโพดลงไปคลุกเบา ๆ ให้เข้ากัน  สุดท้ายนำสายบัวแช่เย็นลงไปคลุก ตักใส่จาน (สายบัวเย็นจัด ๆ จะกรอบอร่อยไม่ฝาดเลยครับ)          • นำปลานิลมาแล่เป็นชิ้น ๆ ดึงก้างออก จากนั้นนำไปซับน้ำให้พอแห้งแล้วนำไปคลุกแป้งทอดกรอบให้ทั่วแล้วนำลงทอดในน้ำมันร้อน ใช้ไฟแรง (เพื่อให้กรอบนอกนุ่มในครับ เนื้อปลาจะฟู ไม่แข็งเกิน กรอบข้างนอกกัดไปเนื้อปลานุ่มมาก ๆ) ทอดพอแป้งกรอบ ตักขึ้นสะเด็ดน้ำมัน จากนั้นหั่นเป็นชิ้น จัดใส่จานส้มตำ เสิร์ฟพร้อมไข่เค็ม          •  ดูวิธีทำเพิ่มเติมได้ที่ ส้มตำสายบัวกับปลาทอด เมนูแซ่บ ๆ แบบประหยัด +++++++++++++++   4. ส้มตำหลอด           แค่ภาพของส้มตำหลอดก็ทำเอาอยากเข้าครัวโดยด่วน เป็นอีกสูตรส้มตำแนวใหม่น่าลองจากคุณเนินน้ำ  จับมะละกอ แครอท และถั่วฝักยาวไปสอดไส้ในเปาะเปี๊ยญวน เสิร์ฟพร้อมน้ำยำสุดจี๊ดจ๊าด ขอตัวไปจัดสักสำรับเบา ๆ ก่อนทำเสิร์ฟจริงในงานปาร์ตี้ปีใหม่ก่อนนะคะ ส่วนผสม ส้มตำหลอด         • พริกขี้หนู          • กระเทียม         • ถั่วฝักยาว (ทุบพอแตกและหั่นเป็นท่อนสั้น)         • น้ำมะนาว         • น้ำปลา         • น้ำตาลปี๊บ         • มะเขือเทศ         • กุ้งแห้ง         • ถั่วลิสง         • แผ่นแป้งเปาะเปี๊ยะญวน         • มะละกอ (สับหรือขูดเป็นเส้น)         • แครอท (สับหรือขูดเป็นเส้น)วิธีทำส้มตำหลอด           • ใส่พริกขี้หนู กระเทียม และถั่วฝักยาวลงในชาม ปรุงรสด้วยน้ำมะนาว น้ำปลา และน้ำตาลปี๊บคนผสมให้เข้ากัน ชิมรสตามชอบ จากนั้นใส่มะเขือเทศ กุ้งแห้ง และถั่วลิสงลงไปคลุกให้เข้ากัน เตรียมไว้           • ชุบแป้งเปาะเปี๊ยะญวนลงในน้ำหมาด ๆ นำมะละกอ แครอท และถั่วฝักยาวหั่นเป็นท่อนวางลงไปแล้วม้วนส่วนผสมให้แน่น (ถ้าหัวท้ายไม่สวยตัดออกไปค่ะ)         • ตัดเป็นชิ้นขนาดพอคำ (เราตัดแบ่ง 4 ส่วน เหมือนจะยาวไปนิดหนึ่ง) จัดใส่จาน เสิร์ฟคู่กับน้ำยำที่เตรียมไว้         •  ดูวิธีทำเพิ่มเติมได้ที่ ส้มตำหลอด เมนูส้มตำแบบใหม่ไม่จำเจ ++++++++++++++++   5. ส้มตำเส้นแก้ว          ถ้าเบื่อกับส้มตำใส่เส้นมะละกอลองมาชิมส้มตำเส้นแก้วสูตรจากคุณ isolateboy สมาชิกเว็บไซต์พันทิปดอทคอม เส้นแก้วกรุบกรอบคลุกเคล้ากับกุ้งสดและน้ำยำส้มตำ หน้าตาดูดีไฮโซจริง ๆ เป็นอีกสูตรส้มตำแนวใหม่ที่เริดมาก ๆ เลยจ้าส่วนผสม ส้มตำเส้นแก้ว         • พริกสด          • กระเทียม          • ถั่วฝักยาว         • น้ำตาลปี๊บ 1/2 ทัพพี         • น้ำปลา 1 ทัพพี         • น้ำมะนาว 1+1/2 ทัพพี         • มะเขือเปราะ (หั่นเป็นชิ้น)         • มะเขือเทศ (หั่นเป็นชิ้น)         • ผงชูรส (ใส่หรือไม่ใส่ก็ได้)         • กุ้งสดลวก (ไม่ต้องสุก)         • เส้นแก้ว หรือสาหร่ายเส้นแก้ววิธีทำส้มตำเส้นแก้ว         • ใส่พริกกับกระเทียมลงในครกโขลกพอหยาบ (หรือละเอียดหน่อยก็ได้) จากนั้นใส่ถั่วฝักยาวลงไปใช้สากบุบพอแตก ตามด้วยน้ำตาลปี๊บ น้ำปลา น้ำมะนาว (ใส่เปลือกลงไปด้วยก็ได้)         • บี้ให้น้ำตาลปี๊บละลาย ใส่มะเขือเปราะและมะเขือเทศที่หั่นลงไป คนให้เข้ากัน แล้วเติมผงชูรส ตามด้วยกุ้งลวกลงไปคนให้เข้ากัน ชิมรสตามชอบ          • ตักส่วนผสมส้มตำใส่ลงในเส้นแก้วคลุกเคล้าให้เข้ากัน         • ตักใส่จาน พร้อมเสิร์ฟ         • ดูวิธีทำเพิ่มเติมได้ที่ ส้มตำเส้นแก้ว เด็ดโดนใจคนลดความอ้วน +++++++++++++++   6. ส้มตำทอด          ส้มตำทอดสูตรจากคุณแม่ปันปราย สูตรส้มตำแนวใหม่ที่จับเส้นมะละกอและเส้นแครอทไปทอดแล้วราดน้ำยำลงไป เวลาเคี้ยวจะสัมผัสถึงความกรอบผสมผสานกับเนื้อกุ้งสดและน้ำยำรสแซ่บ ถูกใจใช่เลย !ส่วนผสม ส้มตำทอด         • มะละกอ (ขูดเป็นเส้น)         • แครอท (ขูดเป็นเส้น)         • กระเทียบกลีบใหญ่ 1 กลีบ         • ถั่วฝักยาว (หั่นเป็นท่อน) 2 ฝัก         • ถั่วลิสง 1 ช้อนโต๊ะ         • กุ้งสด (ผ่าหลังลวก) 4-5 ตัว         • มะเขือเทศลูกใหญ่ หรือมะเขือเทศสีดา (หั่นชิ้น)         • มะนาว         • น้ำตาลปี๊บ 1 ช้อนโต๊ะ         • น้ำปลา         • แป้งทอดกรอบ วิธีทำส้มตำทอด         • 1. นำเส้นมะละกอและแครอทที่ขูดไว้แล้วชุบกับแป้งทอดกรอบที่ผสมน้ำไว้แล้ว (ไม่ต้องปรุงเพิ่มรสชาตินะคะ และผสมพอเหลวไม่ต้องข้นค่ะ)         • 2. ทอดเส้นมะละกอและแครอท ใช้ไฟอ่อนจนเหลืองกรอบ ตักใส่ภาชนะ          • 3. ตำกระเทียม พริกสด น้ำตาลปี๊บ และถั่วฝักยาวให้เข้ากัน ตักใส่ถ้วย ถ้าน้ำยำน้อยไปให้เติมน้ำต้มสุก         • 4. เติมน้ำปลาและมะนาวลงไป ตามด้วยมะเขือเทศ         • 5. ใส่ถั่วลิสงคั่วกับกุ้งแห้ง และกุ้งลวกลงไปคนให้เข้ากัน          • 6. ตักส่วนผสมน้ำยำราดลงบนมะละกอทอด พร้อมเสิร์ฟ         • ดูวิธีทำเพิ่มเติมได้ที่ ส้มตำทอด อาหารอีสานพื้นบ้านแอดวานซ์ใหม่ถูกใจทุกคำ ++++++++++++++   7. ส้มตำกรอบแครอท          หลังจากกินส้มตำทอดเมื่อวานนี้แล้วรู้สึกติดใจ แต่เส้นมะละกอไม่เหลือแล้วนี่สิ ไม่เห็นจะต้องแคร์ก็เอาเส้นแครอทไปทอดอย่างเดียวก็ได้ พบกับส้มตำกรอบแครอทสูตรจากคุณเนินน้ำ สมาชิกเว็บไซต์พันทิปดอทคอม เส้นแครอททอดกรอบสีสวย เสิร์ฟคู่กับน้ำยำเครื่องแน่น ใครได้ชิมเป็นต้องติดใจส่วนผสม ส้มตำกรอบแครอท         • แครอท         • พริกขี้หนูเม็ดเล็ก 10 เม็ด         • กระเทียม 5 กลีบ         • แป้งทอดกรอบ (ถ้าไม่มีใช้แป้งสาลีแทนได้ค่ะ)         • น้ำมันพืช (สำหรับทอด)         • กุ้งแห้ง         • ถั่วฝักยาว         • มะเขือเทศ         • น้ำปลา 3 ช้อนโต๊ะ         • น้ำมะนาว 3 ช้อนโต๊ะ         • น้ำตาลปี๊บ 2 ช้อนโต๊ะ         • น้ำมะขามเปียก 1 ช้อนโต๊ะ         • กุ้งสดลวกสุก          • ถั่วลิสงคั่ว (สำหรับโรยหน้า)วิธีทำส้มตำกรอบแครอท           • ปอกเปลือกแครอท จากนั้นขูดเป็นเส้น นำไปผึ่งลมไว้สักครู่ค่ะ         • ใส่แครอทลงในอ่างผสม ใส่แป้งทอดกรอบลงไปคลุกเคล้าให้เข้ากันจนทั่ว         • ตั้งกระทะใส่น้ำมันพืช รอจนร้อนไฟไม่ต้องแรง ใส่แครอทคลุกแป้งลงทอดให้เหลืองกรอบ (เราทอดทีละน้อยค่ะ จะได้กรอบชัวร์ เพราะใส่น้ำมันไม่เยอะ) จากนั้นตักขึ้นพักไว้ให้สะเด็ดน้ำมันค่ะ           • ใส่พริกขี้หนูกับกระเทียมบุบหยาบ จากนั้นใส่กุ้งแห้งและถั่วฝักยาวลงไปบุบพอแตก ใส่มะเขือเทศ ปรุงรสด้วยน้ำปลา น้ำมะนาว น้ำตาลปี๊บ และน้ำมะขามเปียกคลุกเคล้าให้เข้ากัน ใส่กุ้งลวกสุกลงไป ตักใส่ถ้วย โรยด้วยถั่วลิสงคั่ว เตรียมไว้         • ตักแครอททอดกรอบใส่จานเสิร์ฟพร้อมน้ำยำ         • ดูวิธีทำเพิ่มเติมได้ที่ ส้มตำกรอบแครอท อร่อยซี้ดแซ่บเว่อร์    8. ส้มตำกระท้อนกุ้งสด          ต่อไปนี้ไม่ต้องกินกระท้อนเพียว ๆ เหงา ๆ อีกต่อไป เพราะเอามาใส่ในส้มตำได้ด้วยนะคะ กับส้มตำกระท้อนกุ้งสดสูตรจากนิตยสาร food news & life สูตรส้มตำแนวใหม่ ผสมผสานความหวานของกระท้อนเนื้อฟูกับกุ้งลวก และน้ำยำส้มตำ เพิ่มความกรุบกรอบด้วยเม็ดมะม่วงหิมพานต์ เสิร์ฟใส่ถ้วยเล็ก ๆ ในงานปาร์ตี้ก็เจิดนะคะ  ส่วนผสม ส้มตำกระท้อนกุ้งสด         • กระเทียม (ปอกเปลือก) 15 กรัม         • พริกขี้หนูซอย 15 กรัม         • น้ำตาลปี๊บ 1 ช้อนโต๊ะ         • เกลือป่น 1/4 ช้อนชา         • น้ำมะนาว 2 ช้อนโต๊ะ         • กุ้งลวก 50 กรัม         • ถั่วฝักยาว (ทุบพอแตก) 20 กรัม         •  กระท้อน (หั่นเต๋า) 150 กรัม         •  มะเขือเทศเชอร์รี (ผ่าครึ่ง) 50 กรัม         •  เม็ดมะม่วงหิมพานต์ทอดกรอบ (สำหรับโรยหน้า) วิธีทำส้มตำกระท้อนกุ้งสด         • 1. โขลกกระเทียมกับพริกขี้หนูพอละเอียด เตรียมไว้         • 2. ใส่น้ำตาลปี๊บ เกลือป่น น้ำมะนาว และส่วนผสมที่โขลกไว้ลงในอ่างผสมคนให้เข้ากัน         • 3. ใส่กุ้งลวก ถั่วฝักยาว กระท้อน และมะเขือเทศเชอร์รีเคล้าเบา ๆ ให้เข้ากัน         • 4. ตักใส่ภาชนะสำหรับเสิร์ฟ โรยหน้าด้วยเม็ดมะม่วงหิมพานต์ทอดกรอบ         •  ดูวิธีทำเพิ่มเติมได้ที่ ส้มตำกระท้อนกุ้งสด เมนูลดน้ำหนักสุดแซ่บแบบอีสาน ++++++++++++++++           9. ส้มตำสาหร่ายญี่ปุ่น          หลายคนอาจติดใจยำสาหร่ายญี่ปุ่น เวลาไปร้านอาหารญี่ปุ่น หรือเห็นขายที่ไหนต้องซื้อตลอด แต่ยำสาหร่ายญี่ปุ่นมีแต่สาหร่ายเพียว ๆ กับน้ำยำสไตล์ญี่ปุ่นอีก บางคนอาจไม่ถูกปากเท่าไร สำหรับคนชอบส้มตำเป็นทุนเดิมอยากให้ลองส้มตำสาหร่ายญี่ปุ่นสูตรจากนิตยสารแม่บ้าน จับสาหร่ายญี่ปุ่นโขลกกับน้ำยำส้มตำ โรยด้วยกุ้งแห้ง ถั่วลิสงคั่ว เสิร์ฟคู่กับผักสด ถ้าอยากเพิ่มโปรตีนก็จัดปลาหมึกลวกและกุ้งลวกลงไปได้นะคะ อิ่มคุ้มกันเลยงานนี้ส่วนผสม ส้มตำสาหร่ายญี่ปุ่น         • กระเทียม 3 กลีบ         • พริกขี้หนู 5-7 เม็ด         • ถั่วฝักยาว (หั่นท่อน) 1 ฝัก         • มะเขือเทศสีดา (หั่นชิ้น) 2 ลูก         • น้ำปลา 2 ช้อนโต๊ะ         • น้ำตาลปี๊บ 1 ช้อนโต๊ะ         • น้ำมะนาว 2 1/2 ช้อนโต๊ะ         • สาหร่ายญี่ปุ่น 150 กรัม         • กุ้งแห้ง 2 ช้อนโต๊ะ         • ถั่วลิสงคั่ว 2 ช้อนโต๊ะ         •  ผักสด (ตามชอบ) เช่น ผักบุ้งไทย ถั่วฝักยาว กะหล่ำปลี วิธีทำส้มตำสาหร่ายญี่ปุ่น         •  โขลกกระเทียม พริกขี้หนู ถั่วฝักยาว และมะเขือเทศพอแตก ปรุงรสด้วยน้ำปลา น้ำตาลปี๊บ และน้ำมะนาวใส่สาหร่ายโขลกเบา ๆ พอเข้ากัน ตักใส่จาน โรยด้วยกุ้งแห้ง ถั่วลิสงคั่ว เสิร์ฟคู่กับผักสด         • ดูวิธีทำเพิ่มเติมได้ที่ ส้มตำสาหร่ายญี่ปุ่น เมนูส้มตำลดน้ำหนักแนวใหม่สุดแซ่บ          เอาใจสาวกส้มตำด้วย 9 สูตรส้มตำแนวใหม่ ใครอยากลองลิ้มส้มตำแนว ๆ เชิญแวะมาชิมได้เลยค่ะ เอาไว้ทำเสิร์ฟในงานปาร์ตี้ปีใหม่ หรืองานเลี้ยงพิเศษไหน ๆ ก็ไม่มีเอาท์ด้วยนะคะ 









ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






9 สูตรส้มตำ ความอร่อยแนวใหม่ พร้อมแซ่บทุกสถานการณ์





อัปเดตล่าสุด 30 กรกฎาคม 2564 เวลา 16:58:17
 93,129 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































