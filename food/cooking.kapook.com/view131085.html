




​เมนูอกไก่ สูตรอาหารคลีนเมนูอกไก่ เมนูสุขภาพจากอกไก่











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






​17 สูตรอาหารคลีนเมนูอกไก่ รวมฮิตเมนูสุขภาพดี กินอร่อยพุงไม่ล้ำ




1,115,181อ่าน







0















           อาหารคลีนเมนูอกไก่ 17 สูตร เหมาะทั้งเป็นเมนูอาหารลดน้ำหนัก และเป็นเมนูอาหารเพื่อสุขภาพเอาใจสาว ๆ ที่อยากหุ่นสวยควบคู่สุขภาพดี เริ่มต้นกินตั้งแต่วันนี้แล้วชีวิตจะดี๊ดี    








          เดี๋ยวนี้ใคร ๆ ก็หันมากินอาหารคลีนกันมากขึ้นดังเห็นได้จากมีร้านอาหารคลีนทั้งแบบนั่งกินในร้าน หรือแบบส่งตามบ้าน รวมถึงมีคนทำอาหารคลีนกินเองแล้วแชร์บนเฟซบุ๊ก และเมนูอาหารคลีนที่หลายคนนึกถึงอย่างแรกเลยคงหนีไม่พ้นเมนูอกไก่ เพราะแคลอรีต่ำแถมยังสร้างกล้ามเนื้อได้ด้วย วันนี้กระปุกดอทคอมขอนำเสนอ 17 สูตรอาหารคลีนเมนูอกไก่ อยากลองทำสูตรไหนก่อนเลือกกันตามชอบ อร่อยสุขภาพดีทุกเมนู กินแล้วน้ำหนักลดด้วยนะคุณขา สาว ๆ ที่อยากลดน้ำหนัก ห้ามพลาดนะจ๊ะ
  
  
  
  
  
  
  


1. เมนูอกไก่ม้วน          ถ้าเอาอกไก่มาย่างเพียว ๆ ก็ดูน่าเบื่อเกินไป ลองจับมายัดไส้เข้าไปในอกไก่ ได้เป็นเมนูอกไก่ม้วนสอดไส้ผักโขม ชีส และพริกฝรั่งกันดีกว่าค่ะ เท่านี้ยังไม่พอมีการเคลือบด้วยน้ำสลัดอิตาเลียนอีกด้วย แหม… อาหารคลีนจานนี้ถ้าได้กินคู่กับสลัดผักด้วยคงฟินไปสามวันเจ็ดวันเลยค่ะส่วนผสม อกไก่ม้วน          • อกไก่ลอกหนัง          • พริกฝรั่งสีแดงและสีเหลือง (ตามชอบ)          • ผักโขมสด          • ชีสแท่ง (สูตรไขมันต่ำ)          • น้ำสลัดอิตาเลียน (สำหรับทาไก่ระหว่างย่าง) วิธีทำอกไก่ม้วน          1. หั่นพริกฝรั่งเป็นเส้นยาว ๆ (เคล็ดลับ : หั่นหัวและท้ายพริกออกก่อนแล้วค่อยคว้านไส้ตรงกลางออกจะได้เนื้อพริกที่ไม่มีเม็ดติด) นำไปย่างในกระทะจนสุก ปิดไฟ          2. ผ่าครึ่งเนื้ออกไก่แบบไม่ต้องขาดออกจากกันแล้วเปิดออกให้เป็นแผ่นใหญ่ วางผักโขมสดลงไปบนอกไก่ ตามด้วยชีสแท่งและพริกฝรั่งย่าง          3. ม้วนเนื้ออกไก่ประกบเข้าด้วยกัน แล้วใช้ไม้จิ้มฟันกลัดเนื้ออกไก่เพื่อป้องกันไม่ให้ไส้ทะลักออกมา           4. นำอกไก่ม้วนไปย่างในกระทะ ระหว่างย่างให้ทาน้ำสลัดอิตาเลียนบนเนื้ออกไก่ไปเรื่อย ๆ ย่างด้านละประมาณ 5 นาที จนเนื้ออกไก่สุก          5. ตักขึ้นจากกระทะแล้วแกะเอาไม้จิ้มฟันออก หั่นเป็นชิ้น ๆ จัดใส่จาน เสิร์ฟพร้อมผักสลัด

           + ดูวิธีทำเพิ่มเติมได้ที่ อกไก่ม้วน อาหารคลีนเมนูอกไก่ไส้แน่น ทำง่ายดีต่อสุขภาพ


+++++++++++++++++++++


2. น้ำพริกอ่องอกไก่          กินน้ำพริกอ่องหมูจนจะร้องอู๊ด ๆ ได้แล้ว (ฮา) ลองมากินน้ำพริกอ่องอกไก่สูตรจาก คุณ iamrabbiy สมาชิกเว็บไซต์พันทิปดอทคอม ส่วนผสมไม่มีอะไรมากใช้เนื้ออกไก่บดมาคลุกเคล้ากับส่วนผสมน้ำพริกอ่อง เสิร์ฟพร้อมผักสด หรืออาจกินกับข้าวกล้องด้วยก็ได้ ส่วนผสม น้ำพริกอ่องอกไก่          • หอมแดง           • กระเทียม           • พริกแห้ง           • ถั่วเน่า           • เกลือ (สูตรโซเดียมต่ำ)          • สเปรย์น้ำมัน (น้ำมันมะกอก)          • เนื้ออกไก่ลอกหนังบด          • มะเขือเทศหั่นเต๋า          • เกลือ          • น้ำมะขามเปียก          • น้ำหวานดอกมะพร้าว          • ข้าวกล้อง          • ผักสดวิธีทำน้ำพริกอ่องอกไก่          1. โขลกหอมแดง กระเทียม พริกแห้ง ถั่วเน่า และเกลือให้เข้ากันดี           2. เสร็จแล้วเอาลงไปผัดโดยฉีดสเปรย์น้ำมันลงไปเล็กน้อย           3. พอพริกแกงหอมแล้วใส่เนื้ออกไก่บดลงไปผัดจนเกือบสุก           4. ใส่มะเขือเทศลงไปผัดจนเกือบเละ ปรุงรสด้วยเกลือ น้ำมะขามเปียก และน้ำหวานดอกมะพร้าวเล็กน้อย จัดเสิร์ฟพร้อมข้าวกล้องกับผักสด
+++++++++++++++++++++


3. อกไก่ผัดมันฝรั่ง          อกไก่แห้ง ๆ กินแล้วฝืดคอยังสามารถเอาไปทำอาหารคลีนสไตล์ฝรั่งได้อีกด้วย อย่างเมนูอกไก่ผัดมันฝรั่งสูตรจาก นิตยสารแม่บ้าน ก่อนอื่นต้องเอาอกไก่ไปหมักก่อนแล้วค่อยนำมาผัดกับมันฝรั่งและแครอต เพิ่มความหอมจากเห็ดหอม ปรุงรสให้กลมกล่อม พร้อมเสิร์ฟกับข้าวกล้องร้อน ๆ อุ๊ตะ เห็นภาพแล้วน่าหม่ำจริงเชียว ส่วนผสม อกไก่ผัดมันฝรั่ง          • เนื้ออกไก่ลอกหนัง 200 กรัม          • ซอสหอยนางรม 1 ช้อนโต๊ะ          • น้ำปลา 1/2 ช้อนโต๊ะ          • น้ำตาลทราย 1/2 ช้อนชา          • มันฝรั่งขนาดกลาง (หั่นเป็นชิ้น) 2 หัว          • แครอต (หั่นเป็นชิ้น) 1/3 หัว          • น้ำมันพืช 3 ช้อนโต๊ะ          • กระเทียมกลีบเล็ก (สับละเอียด) 8 กลีบ          • เห็ดหอมสด (หั่นเป็นชิ้นบาง ๆ) 4 ดอก          • น้ำมันงา 1 ช้อนโต๊ะ          • น้ำปลา 1 ช้อนโต๊ะ          • ซอสหอยนางรม 1 ช้อนโต๊ะ          • ซอสปรุงรสฝาสีเขียว 2 ช้อนชา          • น้ำเปล่าวิธีทำอกไก่ผัดมันฝรั่ง          1. หั่นเนื้อหน้าอกไก่เป็นชิ้นบาง หมักกับซอสหอยนางรม น้ำปลา และน้ำตาลทราย นำเข้าตู้เย็นประมาณ 15-20 นาที          2. นำมันฝรั่งและแครอตใส่ลังถึง นึ่งบนน้ำเดือดไฟปานกลางจนสุก ยกลงพักไว้          3. ตั้งกระทะใส่น้ำมันพืชพอร้อน ใส่กระเทียมลงผัดให้หอม เติมเห็ดหอมลงไปผัดให้เข้ากัน ตามด้วยเนื้อไก่ที่หมักไว้ผัดพอเข้ากัน ใส่มันฝรั่งและแครอตลงไป ปรุงรสด้วยน้ำมันงา น้ำปลา ซอสหอยนางรม และซอสปรุงรส เติมน้ำเปล่าเล็กน้อย ผัดให้เข้ากัน จัดเสิร์ฟ
+++++++++++++++++++++


4. แกงคั่วอกไก่           ส่วนใหญ่แกงคั่วแบบไทย ๆ มักใส่กะทิ แต่สำหรับแกงคั่วอกไก่สูตรจาก คุณ iamrabbiy สมาชิกเว็บไซต์พันทิปดอทคอม อาหารคลีนสูตรนี้ใช้นมสดแทนกะทิ ผสมผสานน้ำพริกแกงเผ็ดลงไปคลุกเคล้ากับเนื้ออกไก่ มีความกรุบของมะเขือพวง และความนิ่มของมะเขือเปราะ โรยใบโหระพาปิดท้าย แค่นี้ก็พอสำหรับมื้อเที่ยงนี้แล้วค่ะส่วนผสม แกงคั่วอกไก่          • นมสดขาดมันเนย          • น้ำพริกแกงเผ็ด          • อกไก่หั่นชิ้น          • น้ำปลา (สูตรโซเดียมต่ำ)          • มะเขือเปราะ ผ่า 4 ส่วน          • มะเขือพวง          • ใบโหระพา หรือใบกะเพราวิธีทำแกงคั่วอกไก่          1. ตั้งกระทะใส่นมสดลงไปต้มจนเดือด ใส่น้ำพริกแกงเผ็ดลงไปผัดให้หอม           2. ใส่อกไก่ลงไปรอเดือดอีกครั้ง ปรุงรสด้วยน้ำปลา ใส่มะเขือเปราะ และมะเขือพวงลงไป รอเดือดอีกครั้ง ใส่ใบโหระพา ตักใส่ชามเสิร์ฟ
+++++++++++++++++++++



ภาพจาก thehealthyfoodie.com
5. ผักห่ออกไก่ย่างกับน้ำจิ้มสะเต๊ะ          เมนูที่เพียบพร้อมทั้งผักและโปรตีนอย่างเมนูผักห่ออกไก่ย่างกับน้ำจิ้มสะเต๊ะจานนี้จาก thehealthyfoodie.com น่าลิ้มลองจริง ๆ นอกจากมีผักใบเขียวแล้วยังใส่สตรอว์เบอร์รีและมะม่วงสุกอีกด้วย ส่วนน้ำจิ้มสะเต๊ะมีกลิ่นหอมของเนยถั่วอัลมอนด์ น้ำมันงา และงาบด ผสมผสานรสเปรี้ยวจากน้ำมะนาว น้ำส้มสายชู และซอสแอปเปิล มีความเผ็ดของพริกขี้หนู ขิง และกระเทียม โรยเกลือป่นลงไปเล็กน้อย อยากรู้รสชาติเป็นอย่างไรต้องลองทำเลยจ้าส่วนผสม ผักห่ออกไก่ย่าง          • อกไก่ (หั่นเป็นเส้น ๆ) 2 ชิ้น (ชิ้นละประมาณ 200 กรัม)          • สตรอว์เบอร์รีลูกใหญ่ (หั่นบาง ๆ) 6 ลูก          • มะม่วงสุกหั่นบาง ๆ 1 ลูก           • แตงกวาลูกใหญ่ (หั่นนบาง ๆ)1/2 ลูก          • อะโวคาโดขนาดกลาง (หั่นบาง ๆ)1 ลูก          • ใบสะระแหน่ 1 ถ้วย          • ใบคะน้า หรือผักสลัดสีเขียว 4 ใบส่วนผสม น้ำจิ้มสะเต๊ะ          • หัวกะทิ 2 ช้อนโต๊ะ          • เนยถั่วอัลมอนด์ 2 ช้อนโต๊ะ          • น้ำมะนาว 1ลูก          • ขิงสดขูด 1 ช้อนโต๊ะ          • กระเทียมบด 1 กลีบ          • น้ำส้มสายชูหมักจากไวน์ขาว 1 ช้อนโต๊ะ          • น้ำมันงา 1 ช้อนชา          • งาบด 1 ช้อนโต๊ะ           • เกลือป่น 1/8 ช้อนชา          • ซอสแอปเปิลสำเร็จรูป (สูตรไม่หวาน) 2 ช้อนโต๊ะ          • พริกขี้หนูสับละเอียด 1 เม็ดวิธีทำผักห่ออกไก่ย่าง          1. นำไก่ไปย่างในกระทะจนสุกทั้งสองด้าน          2. นำส่วนผสมผักและอกไก่ทั้งหมดวางลงไปตรงกลางใบคะน้า          3. พับขอบทั้งสองด้านขึ้นมาแล้วค่อย ๆ ม้วนทั้งสองฝั่งให้แน่น           4. นำไม้จิ้มฟันจิ้ม 2 ฝั่ง แล้วใช้มีดหั่นเฉียงแบ่งครึ่ง จัดเสิร์ฟพร้อมน้ำจิ้มวิธีทำน้ำจิ้มสะเต๊ะ          • นำส่วนผสมทั้งหมดใส่ลงไปในเครื่องปั่นน้ำผลไม้หรือเครื่องบดอาหาร ผสมจนเป็นเนื้อเดียวกัน จัดเสิร์ฟ
+++++++++++++++++++++




6. เกี๊ยวน้ำไก่แดง          สำหรับคนชอบกินเกี๊ยวน้ำแต่อยากหลีกเลี่ยงเนื้อหมูขอแนะนำเกี๊ยวน้ำอกไก่สูตรจาก คุณ iamrabbiy สมาชิกเว็บไซต์พันทิปดอทคอม เนรมิตไส้เกี๊ยวเป็นเนื้ออกไก่ โปะด้วยเนื้อไก่แดงชิ้นโต กินพร้อมผักกวางตุ้งลวก อร่อยชามเดียวคงไม่พอแล้วงานนี้ส่วนผสม น้ำซุปผัก          • น้ำเปล่า          • แครอตหั่นชิ้น          • ไช้เท้าหั่นชิ้น          • รากผักชี          • ซอสหอยนางรม (สูตรโซเดียมต่ำ)          • น้ำปลา (สูตรโซเดียมต่ำ)ส่วนผสม ไก่แดง          • สันในไก่หั่นชิ้นพอประมาณ          • ผงปรุงรสหมูแดงส่วนผสม เกี๊ยวน้ำอกไก่          • เนื้ออกไก่บด          • ซีอิ๊วขาว (สูตรโซเดียมต่ำ)          • น้ำมันงา           • รากผักชีสับ           • กระเทียมสับ          • พริกไทยดำบด          • น้ำเปล่า          • น้ำมันมะกอก          • น้ำซุปผัก          • กวางตุ้งลวก          • ไก่แดง          • ผักชีสำหรับตกแต่ง          • น้ำมะนาว           • พริกป่นวิธีทำน้ำซุปผัก          • ใส่น้ำเปล่าลงในหม้อตั้งไฟปานกลาง ใส่แครอต ไช้เท้า และรากผักชี ปรุงรสด้วยซอสหอยนางรมและน้ำปลา วิธีทำไก่แดง          • ใช้ผงปรุงรสหมูแดงหมักสันในไก่สักครู่แล้วเอาไปย่างจนสุกวิธีทำเกี๊ยวน้ำอกไก่          1. หมักอกไก่กับซีอิ๊วขาว น้ำมันงา รากผักชี กระเทียม พริกไทย แช่เย็นไว้ 1 คืน           2. นำส่วนผสมไส้วางไว้ตรงกลางแผ่นเกี๊ยวแล้วห่อ นำไปต้มน้ำเปล่าจนสุก สะเด็ดน้ำ คลุกน้ำมันมะกอก          3. ตักน้ำซุปราดลงบนตัวเกี๊ยว ใส่ผักกวางตุ้ง ไก่แดง โรยผักชี พร้อมเสิร์ฟ          + ดูวิธีทำเพิ่มเติมได้ที่ อาหารคลีน 29 เมนู กินแล้วชีวิตดี๊ดี ไขมันต่ำอิ่มโปรตีนประโยชน์เต็ม
+++++++++++++++++++++




7. อกไก่อัลมอนด์          เมนูอาหารคลีนอย่างอกไก่อัลมอนด์ สูตรจาก easy cooking หน้าตาดูดีไฮโซมาก เนื้ออกไก่ชิ้นใหญ่หมักกับเกลือและพริกไทยนำไปย่างพร้อมกับทาน้ำผึ้ง ตบท้ายด้วยการโรยอัลมอนด์และนำไปอบ กลิ่นหอมฉุยออกมาจากเตาเลย จริง ๆ นะ ไม่ได้โม้ส่วนผสม อกไก่อัลมอนด์          • เนื้ออกไก่ผ่าครึ่ง (จะได้สุกง่าย)          • เกลือ          • พริกไทยดำ          • น้ำผึ้ง          • อัลมอนด์อบสุก          • พาร์สลีย์สับ          • น้ำมะนาววิธีทำอกไก่อัลมอนด์          1. หมักอกไก่กับเกลือและพริกไทยเข้าด้วยกัน พักทิ้งไว้ 15 นาที นำไปย่างในกระทะจนเกือบสุก ประมาณ 90% ทาน้ำผึ้งบาง ๆ ที่ผิวไก่ จากนั้นโรยอัลมอนด์ลงไป ทาน้ำผึ้งบาง ๆ ทับอีกครั้ง          2. นำไปอบที่อุณหภูมิ 180 องศาเซลเซียส ประมาณ 5 นาที หรืออบจนอัลมอนด์เหลืองสวย นำออกจากเตาอบ โรยพาร์สลีย์สับ บีบมะนาวลงไปตามชอบ          + ดูวิธีทำเพิ่มเติมได้ที่ อกไก่อัลมอนด์ อาหารคลีนเมนูไก่ หอมหวานมัน แบบฉบับไฮโซ
+++++++++++++++++++++


8. ข้าวอกไก่ย่างซีอิ๊ว          อาหารคลีนอย่างข้าวอกไก่ย่างซีอิ๊วสูตรจาก คุณ angelisa สมาชิกเว็บไซต์พันทิปดอทคอม เป็นอาหารจานเดียวที่น่ากินมาก ๆ มีทั้งข้าว เนื้ออกไก่ย่าง ผัก และไข่ดาว สำหรับคนชอบกินเผ็ดโรยพริกขี้หนูซอยลงไปหน่อย รับรองว่าแซ่บเว่อร์ !ส่วนผสม ข้าวอกไก่ย่างซีอิ๊ว          • เนื้ออกไก่ลอกหนัง          • น้ำปลา (สูตรโซเดียมต่ำ)          • ซีอิ๊วขาว (สูตรโซเดียมต่ำ)          • ซอสหอยนางรม (สูตรโซเดียมต่ำ)          • ซีอิ๊วดำ          • ต้นหอมซอย          • ผักชีซอย          • พริกขี้หนูซอย          • ข้าวกล้องหุงสุก          • ไข่ดาววิธีทำข้าวอกไก่ย่างซีอิ๊ว           1. นำเนื้ออกไก่มาลอกหนังออก หั่นเป็นชิ้นพอคำ หมักกับน้ำปลา ซีอิ๊วขาว ซอสหอยนางรมโซเดียมต่ำ และซีอิ๊วดำเล็กน้อย หมักไว้ประมาณ 30 นาที           2. จากนั้นนำไปย่างในกระทะเทฟลอนจนสุก ตักใส่จาน โรยด้วยต้นหอมและผักชีซอย เพิ่มพริกขี้หนูซอย 1 เม็ดเพื่อความฟิน กินคู่กับข้าวกล้อง และไข่ดาว 
++++++++++++++++++++


9. อกไก่ม้วนสอดไส้ผักรวมมิตร          สำหรับคนชอบกินผักห้ามพลาดเมนูอกไก่ม้วนสอดไส้ผักรวมมิตรสูตรจาก คุณ bangbuatong60d สมาชิกเว็บไซต์พันทิปดอทคอม เนื้ออกไก่สอดไส้ด้วยหน่อไม้ฝรั่ง แครอต และข้าวโพดอ่อน เสร็จแล้วนำไปย่างให้หอม ราดด้วยน้ำสต๊อกไก่ กินเพียว ๆ หรือกินแกล้มกับผักสดก็ยังได้เลยจ้า ส่วนผสม อกไก่ม้วนสอดไส้ผัก          • อกไก่          • เกลือป่น          • พริกไทยป่น          • หน่อไม้ฝรั่ง          • แครอต          • ข้าวโพดอ่อน          • แป้งสาลีอเนกประสงค์          •  น้ำตาลทรายวิธีทำอกไก่ม้วนสอดไส้ผักรวมมิตร          1. เอาเนื้ออกไก่มาตัดหนังออก แล่บาง ๆ แล้วใช้ค้อนทุบอาหาร ทุบให้เป็นแผ่น ปรุงรสด้วยเกลือป่นและพริกไทยป่น           2. เอาหน่อไม้ฝรั่ง แครอต และข้าวโพดอ่อน ไปต้มกับน้ำเกลือ พอสุกตักขึ้นแล้วแช่น้ำเย็นแล้วใส่ไว้ในไก่ที่ทุบ ม้วนเป็นท่อน จากนั้นนำฟอยล์ห่ออาหารมาห่อแล้วนำไปนึ่งให้สุก (เก็บน้ำซุปไว้ด้วยเพื่อทำน้ำราด) แกะออกจากฟอยล์ พักไว้           3. นำเนื้ออกไก่ไปย่างในกระทะโดยไม่ต้องใส่น้ำมันจนหอมแล้วนำมาหั่นเป็นคำ ๆ 
          4. ทำน้ำสต๊อกราดไก่ โดยนำแป้งสาลีอเนกประสงค์ลงคั่วในกระทะให้ออกสีน้ำตาล ใส่น้ำสต๊อกไก่ (น้ำต้มไก่นึ่ง) ลงไป ปรุงรสด้วยเกลือป่น พริกไทยป่น และน้ำตาลทราย เคี่ยวให้พอเหนียว จากนั้นตักราดบนเนื้ออกไก่ พร้อมเสิร์ฟ          + ดูวิธีทำเพิ่มเติมได้ที่ อกไก่ม้วนสอดไส้ผักรวมมิตร อาหารคลีนแบบบ้าน ๆ มือใหม่ต้องลอง
++++++++++++++++++++


10. ลูกชิ้นอกไก่          เอาใจคนชอบกินลูกชิ้นด้วยเมนูลูกชิ้นอกไก่สูตรจาก คุณ angelisa สมาชิกเว็บไซต์พันทิปดอทคอม ทำง่าย ๆ คลุกเคล้าเนื้ออกไก่ น้ำปลา ซีอิ๊วขาว และพริกไทย นำไปปั่นให้พอละเอียดแล้วใส่น้ำแข็งลงไปปั่นต่อจนเนื้อเหนียว ปั้นเป็นลูกกลม เอาไปต้มให้สุก ทำเสร็จแล้วจะกินเพียว ๆ จิ้มกับน้ำจิ้มแจ่ว หรือใส่ในก๋วยเตี๋ยวก็ได้นะคะ ส่วนผสม ลูกชิ้นอกไก่           • เนื้ออกไก่ (ลอกหนัง)          • น้ำปลา (สูตรโซเดียมต่ำ)          • ซีอิ๊วขาว (สูตรโซเดียมต่ำ)          • พริกไทย          • น้ำแข็งวิธีทำลูกชิ้นอกไก่          1. ปรุงรสเนื้ออกไก่ด้วยน้ำปลาลดโซเดียม ซีอิ๊วขาวลดโซเดียม และพริกไทย จากนั้นนำไปปั่นจนเริ่มละเอียดแล้วใส่น้ำแข็งลงไปปั่นจนเนื้อเริ่มเหนียว นำมาปั้นเป็นลูกกลม ๆ           2. ต้มน้ำร้อนให้เดือดแล้วเบาไฟให้เบาที่สุด ใส่ลูกชิ้นลงต้มพอสุกจะลอยขึ้น พร้อมเสิร์ฟ          + ดูวิธีทำเพิ่มเติมได้ที่ 25 สูตรอาหารคลีนง่าย ๆ กินง่าย ๆ จัดเต็มทั้งคาวและหวาน
++++++++++++++++++++


11. เบอร์เกอร์อกไก่          เบอร์เกอร์ทั่ว ๆ ไปเชยระเบิดต้องหันมากินเบอร์เกอร์ข้าวกล้องกับอกไก่สูตรจาก เฟซบุ๊ก eat for health by jj ทำง่าย ๆ ด้วยการเอาเนื้ออกไก่ปั้นเป็นก้อนกลม 2 ชิ้นมาใช้แทนขนมปัง วางผักตามชอบลงไป แล้วเอาข้าวกล้องหุงสุกก้อนกลมใส่ลงไป ปิดท้ายด้วยการราดซอสมะเขือเทศ หรือซอสอื่น ๆ ตามชอบ อย่ารอช้าเดี๋ยวแมลงวันตอม รีบงับเข้าปากทันทีสิคะแบบนี้ส่วนผสม เบอร์เกอร์อกไก่          • อกไก่ 2 ชิ้น (ลอกหนังออกแล้วสับ หรือบดให้ละเอียด)          • พริกไทยดำป่น 1/2 ช้อนชา          • หอมใหญ่สับ 1/2 หัว          • รากผักชี 2-3 ราก          • กระเทียมสับ 1 ช้อนโต๊ะ          • ซีอิ๊วขาว 2 ช้อนชา          • ไข่ไก่ 1 ฟอง          • ข้าวกล้องหุงสุก 1 ถ้วย          • ไข่ไก่ 1 ฟอง          • น้ำมันมะกอก 1/2 ช้อนชา          • ผักตามชอบวิธีทำเบอร์เกอร์อกไก่          1. ผสมอกไก่สับ พริกไทยดำป่น หอมใหญ่สับ รากผักชี กระเทียมสับ ซีอิ๊วขาว และไข่ไก่เข้าด้วยกัน แล้วปั้นเป็นก้อนกลมแบน นำไปย่างในกระทะพอเหลืองแล้วกลับด้าน          2. นำเข้าเตาอบที่อุณหภูมิ 200 องศาเซลเซียส นานประมาณ 15-20 นาที จนสุก พักไว้ให้เย็น (แล้วแต่ขนาดชิ้น หรือถ้าไม่มีเตาอบ ให้ทำเป็นชิ้นบาง ๆ หน่อยแล้วย่างจนสุก)          3. นำข้าวกล้องหุงสุกอัดใส่พิมพ์ให้แน่น แล้วนำไปย่างในกระทะที่ทาน้ำมันมะกอกไว้เล็กน้อย          4. นำไข่ไก่ผสมตีให้เข้ากัน และทาลงบนข้าวเพื่อให้สีเหลืองสวยงาม กลับด้านและทำแบบเดิม ตักออกมา พักไว้          5. นำไปจัดเป็นชั้นโดยใช้อกไก่ 2 ชิ้น ประกบข้าวตรงกลาง ราดซอสมะเขือเทศคลีน หรือราดโยเกิร์ต จัดเสิร์ฟพร้อมผัก          + ดูวิธีทำเพิ่มเติมได้ที่ 25 เมนูอาหารคลีน แบบไม่ 100% ทำง่าย กินง่าย สำหรับมือใหม่
++++++++++++++++++++







 12. อกไก่ย่างน้ำจิ้มแจ่ว           อกไก่ย่างทั่ว ๆ ไปไม่ต้องมีน้ำจิ้มก็อร่อยได้ แต่หากเพิ่มน้ำจิ้มแจ่วขึ้นมาหน่อยก็คงดีไม่น้อยอย่างเมนูอกไก่ย่างน้ำจิ้มแจ่ว สูตรจาก คุณ angelisa สมาชิกเว็บไซต์พันทิปดอทคอม ที่มีการหมักเนื้ออกไก่ให้มีรสชาติเค็มและนุ่ม เมื่อเอามาจิ้มกับน้ำจิ้มแจ่วรสจัดจ้านก็ยิ่งทำให้เข้ากั๊นเข้ากัน กินแกล้มกับผักสดตามชอบ อร่อยเกินห้ามใจส่วนผสม อกไก่ย่างน้ำจิ้มแจ่ว          • อกไก่ลอกหนัง           • น้ำปลา (สูตรโซเดียมต่ำ)          • ซีอิ๊วขาว (สูตรโซเดียมต่ำ)          • ซอสหอยนางรม (สูตรโซเดียมต่ำ)          • นมสดไขมันต่ำ (low fat)           • พริกป่น          • ข้าวคั่ว          • น้ำมะนาว          • น้ำตาลมะพร้าว          • ต้นหอมซอย          • ผักชีซอยวิธีทำ อกไก่ย่างน้ำจิ้มแจ่ว          1. ใช้ส้อมจิ้มอกไก่ให้ทั่ว ๆ นำไปหมักด้วยน้ำปลา ซีอิ๊วขาว ซอสหอยนางรมลดโซเดียม และนมสด หมักทิ้งไว้ประมาณ 30 นาที จากนั้นนำไปย่างกับกระทะเทฟลอนจนสุก          2. ทำน้ำจิ้มแจ่ว โดยผสมพริกป่น ข้าวคั่ว น้ำมะนาว น้ำปลาลดโซเดียม น้ำตาลมะพร้าว ต้นหอม และผักชี ปรุงรสตามชอบ เสิร์ฟพร้อมผักตามชอบ
++++++++++++++++++++


13. ไก่แน่นอก          เมนูอาหารคลีนสุดพิเศษสำหรับมื้อเที่ยงที่ใครได้ชิมเป็นต้องหลงรักอย่างไก่แน่นอก สูตรจาก เฟซบุ๊ก eat for health by jj สอดไส้เต้าหู้ทรงเครื่องทำให้เวลาเคี้ยวจะสัมผัสได้ถึงความนุ่มของไก่ผสมผสานกับเนื้อเต้าหู้ทรงเครื่อง ยิ่งได้กินกับข้าวกล้องและสลัดผัก รับรองว่าอิ่มไปยันเย็นเลยค่ะ  ส่วนผสม ไก่แน่นอก          • เนื้ออกไก่ 1ชิ้น           • ซีอิ๊วขาวเห็ดหอม 1 ช้อนชา          • พริกไทยดำบด 1/2 ช้อนชา          • เต้าหู้ทรงเครื่อง (เต้าหู้ผัดไก่สับ)          • ข้าวกล้อง          • สลัดผัก วิธีทำไก่แน่นอก          1. หมักอกไก่ด้วยซีอิ๊วขาวและพริกไทยดำ หมักทิ้งไว้ 15-30 นาที แล้วเจาะให้เป็นรูตรงกลางเหมือนกระเป๋า          2. นำเต้าหู้ทรงเครื่องที่เตรียมไว้ยัดเข้าไปในอกไก่ที่เจาะไว้จนเต็มแล้วกลัดด้วยไม้จิ้มฟัน          3. นำอกไก่ที่ยัดไส้เรียบร้อยแล้วไปย่างบนกระทะเทฟลอนด้วยไฟอ่อนจนสุก (หรือหากใครมีเตาอบให้ย่างบนกระทะแค่ผิวข้างนอกเหลืองแล้วนำไปอบต่อที่อุณหภูมิ 200 องศาเซลเซียส นานประมาณ 15-20 นาที)          4. จัดเสิร์ฟกับข้าวกล้องและสลัดผัก
++++++++++++++++++++


14. คั่วกลิ้งอกไก่          เมนูคั่วกลิ้งหมูไปเจอที่ไหนต้องแวะกินทุกครั้ง แต่สำหรับคนกินอาหารคลีนอาจกินหมูไม่เหมาะต้องเลือกกินคั่วกลิ้งอกไก่ สูตรจาก คุณ angelisa สมาชิกเว็บไซต์พันทิปดอทคอม หอมกลิ่นเครื่องเทศอย่างพริก หอมแดง กระเทียม ตะไคร้ และขมิ้น เมื่อผสมผสานกับเนื้ออกไก่และพริกแกงเข้าไปอีกทำให้รสกลมกล่อมมากยิ่งขึ้น หรอยอย่างแรง...ส่วนผสม คั่วกลิ้งอกไก่          • พริก          • หอมแดง          • กระเทียม          • ตะไคร้          • ขมิ้น          • เนื้ออกไก่ลอกหนัง          • น้ำมันมะกอก          • พริกแกง          • น้ำปลา (สูตรโซเดียมต่ำ)          • ซอสหอยนางรม (สูตรโซเดียมต่ำ)          • ใบมะกรูดหั่นฝอยวิธีทำคั่วกลิ้งอกไก่          1. โขลกพริกกับหอมแดง กระเทียม ตะไคร้ และขมิ้นให้ละเอียด           2. สับเนื้ออกให้ละเอียด ตั้งกระทะใส่น้ำมันมะกอกเล็กน้อย ใส่น้ำพริกแกงลงผัด พอเริ่มหอมเอาไก่ลงผัด ปรุงรสด้วยน้ำปลาและซอสหอยนางรมลดโซเดียม โรยใบมะกรูดหั่นฝอย
++++++++++++++++++++


15. อกไก่ย่างผักชี          เมนูหน้าตาดีอย่างอกไก่ย่างผักชีกับซัลซ่ากีวีและมะเขือเทศ สูตรจาก เฟซบุ๊ก eat for health by jj ทำให้การกินอาหารคลีนดูมีชีวิตชีวามากขึ้น เนื้ออกไก่มีกลิ่นหอมของผักชี ราดซัลซ่ากีวีและมะเขือเทศ รสชาติเปรี้ยวอมหวานถูกใจคนชอบของแปลกแหวกแนว ส่วนผสม อกไก่ย่างผักชี          • อกไก่ 1 ชิ้น (ลอกหนังและมันออก)           • ซีอิ๊วขาวเห็ดหอม (เล็กน้อยแค่พอทาให้ทั่วชิ้นไก่)          • ผักชีสับ          • พริกไทยดำบด          • กีวี หั่นเต๋าเล็ก ๆ 1 ลูก (ใช้ได้ทั้งกีวีเขียวหรือเหลือง เลือกอย่าให้นิ่มมาก)          • มะเขือเทศ (เอาไส้ออกหั่นเต๋าเล็ก)1 ลูก           • หอมแดง (หั่นเต๋าเล็ก)ปริมาณตามชอบ          • ผักชีสับ          • น้ำมะนาวตามชอบ           • พริกไทยดำบดเล็กน้อย          • เกลือป่นเล็กน้อย วิธีทำอกไก่ย่างผักชีกับซัลซ่ากีวีและมะเขือเทศ          1. นำเนื้ออกไก่ หมักกับซีอิ๊วขาวเห็ดหอม ผักชีสับ และพริกไทยดำบด หมักทิ้งไว้ในตู้เย็น อย่างน้อย 30 นาที          2. ผสมกีวี มะเขือเทศ หอมแดง ผักชี น้ำมะนาว พริกไทยดำ และเกลือป่นใส่ในชาม คลุกผสมเบา ๆ ให้เข้ากัน ตักใส่ถ้วย แช่เย็น เตรียมไว้          3. นำเนื้ออกไก่ที่หมักไว้ไปย่างบนกระทะเทฟลอนจนเหลือง จัดใส่จาน ราดซัลซ่าลงไป เสิร์ฟกับผักสลัดตามชอบ
++++++++++++++++++++


16. บะหมี่อกไก่ย่าง           ใครที่ชอบกินบะหมี่หมูแดงเป็นชีวิตจิตใจ ถ้าหากเปลี่ยนแนวมากินอาหารคลีนก็ต้องลองชิมบะหมี่อกไก่ย่าง สูตรจาก เฟซบุ๊ก eat for health by jj บะหมี่ลวกเส้นเหนียวนุ่มกินกับเนื้ออกไก่ย่างหวานหอม แถมซดน้ำซุปตามเข้าไปอีกไม่ติดคอแน่นอน ถ้าชอบเผ็ดก็เติมพริกป่นลงไป หรือชอบเปรี้ยวก็บีบมะนาวลงไป โอ๊ย...ท้องร้องแล้วจ้าส่วนผสม บะหมี่อกไก่ย่าง          • เส้นบะหมี่เหลือง (หรือบะหมี่ผักโมโรเฮยะ)          • น้ำซุปผัก           • เนื้ออกไก่          • เครื่องปรุงลดโซเดียม          • นมสดไขมันต่ำ (low fat)          • พริกป่น          • น้ำมะนาววิธีทำบะหมี่อกไก่ย่าง         1. หมักเนื้ออกไก่ด้วยเครื่องปรุงลดโซเดียมและนมสด พักทิ้งไว้ครึ่งชั่วโมง จากนั้นนำไปย่างในกระทะเทฟลอนจนสุก          2. ลวกบะหมี่และผัก จัดใส่จาน ใส่น้ำซุปผัก ตามด้วยอกไก่ที่ย่างไว้ ปรุงรสด้วยพริกป่นและมะนาว
++++++++++++++++++++


17. อกไก่ผัดพริกแห้ง           อาหารคลีนอย่างอกไก่ผัดพริกแห้ง สูตรจาก เฟซบุ๊ก eat for health by jj เหมาะสำหรับคนชอบกินเผ็ด เวลาผัดอกไก่กับพริกแห้งจะได้กลิ่นหอมฉุย เพิ่มอรรถรสให้อร่อยมากยิ่งขึ้นด้วยเห็ดสามอย่างตามชอบ ถ้าได้กินกับข้าวกล้องร้อน ๆ จะอร่อยลงตัวสุด ๆส่วนผสม อกไก่ผัดพริกแห้ง          • กระเทียม          • พริกแห้ง          • น้ำมันมะกอก          • อกไก่หั่นเป็นชิ้น          • เห็ดสามอย่าง           • เครื่องปรุงลดโซเดียม           • ต้นหอมหั่นท่อนวิธีทำอกไก่ผัดพริกแห้ง          1. โขลกกระเทียมกับพริกแห้งเข้าด้วยกัน          2. ตั้งกระทะ ใส่น้ำมันมะกอกเล็กน้อย ใส่ผัดพริกและกระเทียมที่โขลกไว้ลงไปผัดจนหอม ใส่อกไก่ลงไป ตามด้วยเห็ดสามอย่าง ปรุงรสด้วยเครื่องปรุงลดโซเดียม พอสุกโรยด้วยต้นหอมหั่นท่อน จัดเสิร์ฟ          จบไปแล้วสำหรับ 17 สูตรอาหารคลีนเมนูอกไก่ แต่ละเมนูไอเดียเก๋ ๆ ทั้งนั้น น่าลองทำสุด ๆ เลยค่ะ ถ้าหากสาว ๆ กำลังอยากลดน้ำหนักลองมองหาอาหารคลีนเป็นตัวเลือกได้เลยค่ะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






​17 สูตรอาหารคลีนเมนูอกไก่ รวมฮิตเมนูสุขภาพดี กินอร่อยพุงไม่ล้ำ





อัปเดตล่าสุด 9 กรกฎาคม 2564 เวลา 17:11:06
 1,115,181 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































