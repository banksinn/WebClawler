




สมูทตี้จากผลไม้หน้าร้อน เครื่องดื่มปั่นคลายร้อนต้อนรับซัมเมอร์












































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรเครื่องดื่ม






15 เมนูสมูทตี้จากผลไม้หน้าร้อน เครื่องดื่มปั่นคลายร้อนต้อนรับซัมเมอร์




17,789อ่าน







0















        ร้อน ๆ ยังงี้ต้องจัดสักแก้ว พบกับเมนูสมูทตี้จากผลไม้หน้าร้อน สูตรเครื่องดื่มเพิ่มความสดชื่น ดื่มอร่อยเย็นฉ่ำ เตรียมเครื่องปั่นกับแก้วสวย ๆ รอเลย      ใครไม่อยากซื้อผลไม้แพงก็ต้องเลือกซื้อผลไม้ตามฤดูกาล โดยเฉพาะผลไม้หน้าร้อนมีให้เลือกเยอะแยะ เช่น ทุเรียน มังคุด ชมพู่ มะม่วง แตงโม สับปะรด มะละกอ ส้ม มะพร้าว เอาล่ะ… ถ้าไม่อยากกินผลสดก็แปลงร่างเป็น​​สมูทตี้ เครื่องดื่มปั่นเก๋ ๆ สักแก้วดีไหม กระปุกดอทคอมขอนำเสนอวิธีทำสมูทตี้จากผลไม้หน้าร้อน เช่น สมูทตี้สับปะรด สมูทตี้กล้วย สมูทตี้ลิ้นจี่ แม้ว่าจะกินแล้วคลายร้อนและมีทั้งวิตามินและแร่ธาตุ แต่ว่าถ้ากินเยอะเกินไปก็ไม่ดีนะคะ







1. แตงโมเลมอนเนด     แตงโมปั่นรสหวานเกินไปหน่อย ลองเติมน้ำเลมอนเพิ่มความเปรี้ยวสดชื่นกันดีไหม พบกับเมนูแตงโมเลมอนเนด สูตรจาก นิตยสารแม่บ้าน จับเนื้อแตงโมปั่นแล้วกรองเอาแต่น้ำ จากนั้นเอาไปแช่เย็นจนเป็นเกล็ดน้ำแข็ง ก่อนเสิร์ฟเติมน้ำเลมอน ​​ส่วนผสม แตงโมเลมอนเนด      • แตงโม (นำเมล็ดออก) หั่นชิ้น 400 กรัม      • เลมอนคั้นน้ำ 2 ช้อนโต๊ะ      • แตงโมหั่นชิ้น (สำหรับแต่ง)​​วิธีทำแตงโมเลมอนเนด     1. ใส่แตงโมลงในเครื่องปั่นน้ำผลไม้ ปั่นให้ละเอียด กรองด้วยกระชอน นำเข้าแช่ช่องแข็งประมาณ 2 ชั่วโมง หรือจนเย็นจัด     2. ใส่น้ำเลมอนลงไป คนให้เข้ากัน แต่งด้วยแตงโมหั่นชิ้น     + ดูวิธีทำเพิ่มเติมได้ที่ 3 สูตรเครื่องดื่มจากแตงโม สีหวานฟรุ้งฟริ้ง หอมชื่นใจอะไรเบอร์นั้น
++++++++++++++++++


​​2. สมูทตี้​​แตงโมกีวี      ลำพังแค่เมนูแตงโมเลมอนเนดก็เปรี้ยวแล้ว แต่สำหรับคนชอบเครื่องดื่มเปรี้ยวสุด ๆ ต้องลองเติมกีวีลงไปหน่อย พบกับเมนูสมูทตี้แตงโมกีวี จับแตงโมปั่นผสมน้ำเลมอนเนด และท็อปด้วยเนื้อกีวีปั่น รสชาติเป็นอย่างไรมาพิสูจน์กันเลยค่ะส่วนผสม สมูทตี้แตงโมกีวี      • เนื้อแตงโม (แกะเม็ดออก-หั่นเป็นชิ้น) 8 ถ้วย      • น้ำเลมอนเนด (แช่เย็นจัด) 2 กระป๋อง      • น้ำเปล่า 4 ถ้วย      • น้ำตาลทราย 1 ช้อนโต๊ะ      • กีวี (ปอกเปลือก-หั่นแว่น) 4 ลูก​​วิธีทำน้ำแตงโมกีวี     1. ใส่แตงโมลงเครื่องปั่น ปั่นจนเนื้อเนียนละเอียด      2. เทน้ำเลมอนเนดกับน้ำเปล่าลงในเหยือก ใส่เนื้อแตงโมปั่นลงไป คนผสมจนเข้ากัน นำไปแช่เย็น เตรียมไว้     3. ใส่กีวีกับน้ำตาลทรายลงเครื่องปั่น ปั่นจนเนื้อเนียนละเอียด นำไปแช่เย็น ประมาณ 1-2 ชั่วโมง     4. ก่อนเสิร์ฟ เทน้ำแตงโมลงไปเกือบเต็มแก้ว ตักเนื้อกีวีปั่นลงไปด้านบน จัดเสิร์ฟ     + ดูวิธีทำเพิ่มเติมได้ที่ น้ำแตงโมกีวี น้ำผลไม้สองสหายหวานอมเปรี้ยวคลายร้อน
++++++++++++++++++





3. สมูทตี้ส้มกล้วยหอม 

     จากที่เคยดื่มสมูทตี้ส้มเพียว ๆ ลองเติมกล้วยหอมเพิ่มความหวานกลมกล่อมหน่อยดีไหม พบกับสมูทตี้ส้มกล้วยหอม สูตรนี้อร่อยแบบธรรมชาติเพราะใส่มะม่วงสุกกับนมอัลมอนด์และกลิ่นวานิลลาลงไปด้วย กระดกดื่มพร้อมกันเลยจ้า​​ส่วนผสม สมูทตี้ส้มกล้วยหอม      • ส้ม (ปอกเปลือก) 1 ลูก      • กล้วยหอมขนาดกลาง 1/2 ลูก      • มะม่วงสุกแช่แข็ง 1 ถ้วย      • นมอัลมอนด์ 1/2 ถ้วย      • กลิ่นวานิลลา 1/4 ช้อนชาวิธีทำสมูทตี้ส้มกล้วยหอม      • ใส่ส่วนผสมทุกอย่างลงในเครื่องปั่น ปั่นจนเนื้อเนียนละเอียด เทใส่แก้ว
++++++++++++++++++
  

​​4. น้ำสับปะรดปั่น     สับปะรดจิ้มพริกเกลือกินเยอะก็แสบลิ้น ลองแปลงร่างเป็นสมูทตี้สักแก้วดีไหม พบกับน้ำสับปะรดปั่น สูตรจาก นิตยสาร mother&care สูตรนี้ใส่มะนาวกับน้ำผึ้งเพิ่มรสชาติ ปั่นจนละเอียดแต่งหน้าด้วยสับปะรด ​​ส่วนผสม น้ำสับปะรดปั่น      • เนื้อสับปะรด (หั่นเป็นชิ้นเล็ก ๆ)      • น้ำมะนาว      • น้ำผึ้ง       • น้ำเชื่อม (กะปริมาณตามชอบ และรสชาติของสับปะรด)      • เกลือป่น      • น้ำอุ่น (เล็กน้อย)      • น้ำแข็งป่นละเอียด​​วิธีทำน้ำสับปะรดปั่น     ​1. ​ใส่ส่วนผสมทุกอย่างลงโถปั่น กดปั่นจนส่วนผสมเข้ากันและเนื้อละเอียด     ​2.​ เทใส่แก้ว พร้อมเสิร์ฟ     + ดูวิธีทำเพิ่มเติมได้ที่ น้ำสับปะรดปั่น จี๊ดจ๊าดชื่นใจ
++++++++++++++++++
  

​​5. สมูทตี้สับปะรด      สมูทตี้สับปะรด สูตรจาก นิตยสารแม่บ้าน ความพิเศษคือ ใส่สตรอว์เบอร์รีกับกล้วยหอม เพิ่มความหอมจากมะพร้าวและหวานมันจากกะทิ โรยอัลมอนด์แท่งและมะพร้าวคั่ว​​ส่วนผสม สมูทตี้สับปะรด      • สตรอว์เบอร์รี (แช่แข็ง) 1 ถ้วยตวง      • กล้วยหอมหั่นชิ้น (แช่แข็ง) 1 ลูก      • เนื้อมะพร้าวสับ 1/3 ถ้วยตวง      • กะทิ 1 ถ้วยตวง      • มะม่วงสุกหั่นชิ้น (แช่แข็ง) 1 ถ้วยตวง      • น้ำสับปะรด 1+1/2 ถ้วยตวง      • กลิ่นวานิลลา 1 ช้อนชา      • เมล็ดแฟลกซ์ 1 ช้อนโต๊ะ      • อัลมอนด์แท่ง (สำหรับแต่ง)      • มะพร้าวคั่ว (สำหรับแต่ง)​​วิธีทำสมูทตี้สับปะรด     1. ใส่สตรอว์เบอร์รี กล้วยหอม เนื้อมะพร้าว และกะทิลงในเครื่องปั่นน้ำผลไม้ ปั่นให้เข้ากันจนละเอียด รินใส่แก้วเป็นชั้นที่ 1     2. ใส่มะม่วง น้ำสับปะรด กลิ่นวานิลลา และเมล็ดแฟลกซ์ลงในเครื่องปั่นน้ำผลไม้ ปั่นให้เข้ากันจนละเอียด รินใส่แก้วเป็นชั้นที่ 2 ตกแต่งด้วยอัลมอนด์แท่งและมะพร้าวคั่ว พร้อมเสิร์ฟ     + ดูวิธีทำเพิ่มเติมได้ที่ 3 สูตรเครื่องดื่มจากสับปะรด หวานซ่อนเปรี้ยวชื่นใจคลายร้อน
++++++++++++++++++


​​6. สมูทตี้สับปะรดนมสด     ใครอยากดื่มสมูทตี้สับปะรดเสริมแคลเซียม ขอนำเสนอสมูทตี้สับปะรดนมสด ความพิเศษคือ เติมนมสดและตัดเปรี้ยวด้วยน้ำเชื่อม ลองดื่มสักอึกแล้วจะติดใจนะคะ​​ส่วนผสม สมูทตี้สับปะรดนมสด      • สับปะรดหั่นชิ้นเล็ก 1 ถ้วย      • นมสดรสจืด 120 มิลลิลิตร      • น้ำมะนาว 1 ช้อนโต๊ะ      • น้ำเชื่อม 2 ช้อนโต๊ะ      • น้ำแข็งบด​​วิธีทำสมูทตี้สับปะรดนมสด     ​1. ​ใส่ส่วนผสมทั้งหมดลงในโถปั่น ปั่นจนเนื้อเนียนละเอียด ​     2. ​เทใส่แก้ว แต่งให้สวยงาม พร้อมดื่ม     + ดูวิธีทำเพิ่มเติมได้ที่ สับปะรดนมสดสมูทตี้ เอาใจคนกรุ๊ปเลือด b
++++++++++++++++++
  

​​7. สมูทตี้ลิ้นจี่นมสด     ลิ้นจี่สด ๆ รสเปรี้ยวไปนิด ลองแบ่งมาทำเครื่องดื่มสมูทตี้ดีไหม พบกับสมูทตี้ลิ้นจี่นมสด สูตรนี้ใส่นมข้นหวานกับนมสด เติมน้ำเชื่อมนิดหน่อย ดื่มอร่อยมีเนื้อลิ้นจี่ทุกอึก​​ส่วนผสม สมูทตี้ลิ้นจี่นมสด      • ลิ้นจี่กระป๋อง 1/2 กระป๋อง (หรือลิ้นจี่สด)      • นมข้นหวาน 2 ช้อนโต๊ะ      • นมสด 1/4 ถ้วย      • น้ำเชื่อม 2 ช้อนโต๊ะ       • น้ำแข็ง 1 แก้ว      • ช่อสะระแหน่ (สำหรับแต่ง)​​วิธีทำสมูทตี้ลิ้นจี่นมสด     ​1. ​ใส่ลิ้นจี่ นมข้นหวาน นมสด น้ำเชื่อม และน้ำแข็งลงในเครื่องปั่น ปั่นผสมให้เข้ากันจนเข้ากัน     ​2.​ เทใส่แก้ว แต่งด้วยใบสะระแหน่ พร้อมดื่ม     + ดูวิธีทำเพิ่มเติมได้ที่ ลิ้นจี่นมสดสมูทตี้ หอมหวานเย็นสุดอร่อย
++++++++++++++++++
  

​​8. น้ำลิ้นจี่ปั่น      ใครมีลิ้นจี่กระป๋องเหลือ ๆ จับมาทำสมูทตี้คลายร้อนกันเถอะ พบกับน้ำลิ้นจี่ปั่น สูตรจาก เฟซบุ๊ก icook สูตรนี้ใส่น้ำหวานกลิ่นลิ้นจี่กับน้ำเชื่อม ปั่นผสมกับเนื้อลิ้นจี่ เติมน้ำมะนาวพอหอม​​ส่วนผสม น้ำลิ้นจี่ปั่น      • น้ำหวานกลิ่นลิ้นจี่ 50 มิลลิลิตร      • น้ำเชื่อม 30 มิลลิลิตร      • น้ำแข็งบด 1 แก้ว      • เนื้อลิ้นจี่ในน้ำเชื่อม 3 ลูก      • น้ำมะนาวเล็กน้อย​​วิธีทำน้ำลิ้นจี่ปั่น     ​1. ​ใส่ส่วนผสมทั้งหมดลงในเครื่องปั่น ปั่นผสมจนเนื้อเนียน      ​2. ​เทใส่แก้ว แต่งให้สวยงาม พร้อมดื่ม     + ดูวิธีทำเพิ่มเติมได้ที่ น้ำลิ้นจี่ปั่น เครื่องดื่มคลายร้อนหวานหอมสดชื่น
++++++++++++++++++
  

​​9. สมูทตี้กล้วยหอมแอปเปิล     เอาใจคนพิเศษด้วยการจับแอปเปิลผลไม้หน้าร้อนสุดโปรดมาทำสมูทตี้กล้วยหอมแอปเปิล สูตรจาก นิตยสารแม่บ้าน ใส่ทั้งแอปเปิลเขียวและแดงปั่นกับกล้วยหอมและนมสด ใส่เมล็ดเจียและอัลมอนด์เคี้ยวกรุบ ​​ส่วนผสม สมูทตี้กล้วยหอมแอปเปิล      • แอปเปิลสีแดง (หั่นชิ้น) 1/2 ลูก       • แอปเปิลสีเขียว (หั่นชิ้น) 1/2 ลูก      • กล้วยหอมสุก 1 ลูก       • นมสด 3/4 ถ้วยตวง       • น้ำเชื่อม 3 ช้อนโต๊ะ      • อัลมอนด์สไลซ์อบสุก 1/4 ถ้วยตวง       • เมล็ดเจีย 1 ช้อนโต๊ะ       • น้ำแข็งป่น 1+1/2 ถ้วยตวง       • นมสด 3/4 ถ้วยตวง​​วิธีทำสมูทตี้กล้วยหอมแอปเปิล     ​1. ​นำส่วนผสมทุกอย่างใส่ลงในเครื่องปั่นน้ำผลไม้ ปั่นให้เข้ากันจนละเอียด      ​2. ​รินใส่แก้ว จัดเสิร์ฟ     + ดูวิธีทำเพิ่มเติมได้ที่  3 สูตรเครื่องดื่มจากแอปเปิล ดื่มแก้ง่วงไม่ต้องพึ่งคาเฟอีน
++++++++++++++++++
  

10. สมูทตี้ทุเรียน     ไม่เชื่อก็ต้องเชื่อว่าทุเรียนผลไม้หน้าร้อน จะเอามาทำเครื่องดื่มสมูทตี้ได้ด้วย พบกับสมูทตี้ทุเรียน หรือน้ำทุเรียนปั่น สูตรจาก คุณ rin\'s cookbook (#rinscookbook) ใส่เนื้อทุเรียนปั่นกับนมสด เติมนมข้นหวานและน้ำเชื่อม แหม… กลิ่นหอมแรงจริง ๆ เลยค่ะส่วนผสม สมูทตี้ทุเรียน      • เนื้อทุเรียน 1 ถ้วยตวง      • นมข้นหวาน 3 ช้อนโต๊ะ (ปริมาณมากน้อยตามใจชอบ)      • นมสด 1/3 ถ้วยตวง      • น้ำเชื่อม 1+1/2 ช้อนโต๊ะ (มากน้อยตามใจชอบ)      • น้ำแข็ง 1 ถ้วยตวง​​วิธีทำสมูทตี้ทุเรียน​     1. ​ใส่ส่วนผสมทุกอย่างลงในเครื่องปั่น ปั่นให้เข้ากันจนเนียนละเอียด     ​2.​ เทใส่แก้ว พร้อมเสิร์ฟ     + ดูวิธีทำเพิ่มเติมได้ที่ สมูทตี้ทุเรียน เครื่องดื่มปั่นหอมหวานมันฟิน ๆ
++++++++++++++++++
  


 11. ลาสซี่มะม่วง     โยเกิร์ตปั่นเพียว ๆ รสชาติจืดไปหน่อย ลองใส่มะม่วงเพิ่มความหวานหน่อยดีไหม พบกับลาสซี่มะม่วง หรือโยเกิร์ตปั่นมะม่วง สูตรจาก คุณ rins cookbook สูตรนี้ใส่เนื้อมะม่วงสุกปั่นกับโยเกิร์ตและนมสด กลิ่นหอมละมุนรสกลมกล่อมมากบอกเลย​​ส่วนผสม ลาสซี่มะม่วง      • โยเกิร์ตรสธรรมชาติ 5 ออนซ์      • เนื้อมะม่วงสุก 4 ออนซ์      • ซอสมะม่วงเข้มข้น (ในสูตรนี้ใช้ kesar mango pulp แบบกระป๋องจากประเทศอินเดีย)       • นมสด 1/4 ถ้วย (หรือฮาฟแอนด์ฮาฟครีม)      • น้ำแข็ง 1 ถ้วย      • น้ำเชื่อม 1 ออนซ์ (หรือน้ำตาลทราย 2-3 ช้อนโต๊ะ)     
 หมายเหตุ : ซอสมะม่วงเข้มข้นชนิดกระป๋อง หรือ kesar mango pulp 
สามารถหาซื้อได้ตามร้านขายวัตถุดิบอินเดีย หรือถ้าซื้อไม่ได้จริง ๆ 
ให้ใช้เนื้อมะม่วงสุกจัด ๆ มาใช้แทนได้​​วิธีทำลาสซี่มะม่วง     1. ใส่ส่วนผสมทั้งหมดลงในเครื่องปั่น ปิดฝาแล้วปั่นจนส่วนผสมเนียนเป็นเนื้อเดียวกัน     
 2. ตกแต่งแก้ว 
โดยเทซอสมะม่วงลงไปในแก้วก่อนแล้วเอียงแก้วไปมาให้สวยงามตามชอบ 
จากนั้นเทลาสซี่ที่ปั่นไว้ลงไป ราดทับด้วยซอสมะม่วงอีกครั้ง 
แต่งด้วยใบสะระแหน่ พร้อมเสิร์ฟ (หรือจะโรยถั่วพิสตาชิโอลงไปก็ได้ตามชอบ)     + ดูวิธีทำเพิ่มเติมได้ที่ ลาสซี่มะม่วง เครื่องดื่มโยเกิร์ตปั่นสไตล์อินเดีย ร้อนนี้ต้องลอง
++++++++++++++++++




12. สมูทตี้โยเกิร์ตมะม่วง    
 เตรียมหั่นมะม่วงรอเลย จะได้เอามาทำสมูทตี้โยเกิร์ตมะม่วง 
สูตรนี้เติมโยเกิร์ตและน้ำมะนาว เพิ่มความหวานจากน้ำผึ้ง 
และความหอมจากอบเชย​​ส่วนผสม สมูทตี้โยเกิร์ตมะม่วง      • มะม่วงหั่นเต๋าแช่แข็ง 2 ถ้วย      • โยเกิร์ตรสธรรมชาติ สูตรไขมันต่ำ 1 ถ้วย      • ผงอบเชย 1/4 ช้อนชา      • น้ำผึ้ง 1/2 ช้อนโต๊ะ      • น้ำมะนาว 1 ช้อนชา​​วิธีทำสมูทตี้โยเกิร์ตมะม่วง     1. ใส่ส่วนผสมทุกอย่างลงในเครื่องปั่น ปั่นจนเนียนละเอียด      2. เทใส่แก้ว พร้อมดื่ม
++++++++++++++++++




13. สมูทตี้แตงโมเมล็ดเจีย    
 เอาใจสาว ๆ กันด้วยสมูทตี้แตงโมเมล็ดเจีย จุดเด่นคือ 
ใส่เมล็ดเจียลงไปปั่นกับแตงโม เติมนมสดหรือนมอื่น ๆ ตามชอบ 
เพิ่มกลิ่นหอมจากผงโปรตีนกลิ่นวานิลลา​​ส่วนผสม สมูทตี้แตงโมเมล็ดเจีย      • นมสด (นมถั่วเหลือง หรือนมอัลมอนด์) 200 กรัม       • แตงโม (หั่นเต๋า) 2 ชิ้น       • ผงโปรตีนกลิ่นวานิลลา 1/3 ถ้วย      • เมล็ดเจีย 1 ช้อนชา​​วิธีทำสมูทตี้แตงโมเมล็ดเจีย     ​1. ​นำส่วนผสมทั้งหมดใส่ลงในเครื่องปั่นน้ำผลไม้ จากนั้นปั่นให้ละเอียดเป็นเนื้อเดียวกัน     ​2. เทใส่แก้ว พร้อมเสิร์ฟ
++++++++++++++++++


​​14. น้ำแตงโมปั่น     
 สมูทตี้แก้วนี้สำหรับเด็ก ๆ พบกับน้ำแตงโมปั่น 
สูตรนี้เติมน้ำเชื่อมกับน้ำมะนาว โรยเกลือนิดหน่อย 
พอปั่นจนเนียนละเอียดก็จัดเสิร์ฟเลยค่ะ​​ส่วนผสม น้ำแตงโมปั่น      • เนื้อแตงโม (แกะเมล็ดออก หั่นชิ้นเล็ก) 100 กรัม      • น้ำเชื่อม 3 ช้อนโต๊ะ      • เกลือป่น เล็กน้อย      • น้ำมะนาว 1 ช้อนโต๊ะ      • น้ำแข็ง​​วิธีทำน้ำแตงโมปั่น     ​1. ​ใส่เนื้อแตงโม น้ำเชื่อม เกลือป่น น้ำมะนาวและน้ำแข็งลงในเครื่องปั่น ปั่นผสมจนเนื้อเนียนละเอียด ​     2. ​ชิมรสตามชอบ เทใส่แก้ว พร้อมดื่ม     + ดูวิธีทำเพิ่มเติมได้ที่ น้ำแตงโมปั่น หวานหอมเรียกความสดชื่น
++++++++++++++++++


15. แตงโมปั่นชาเขียว      ใครอยากลองสมูทตี้ผลไม้หน้าร้อนสุดแนว ขอนำเสนอเมนูแตงโมปั่นชาเขียว สูตรจาก นิตยสารแม่บ้าน สูตรนี้จับแตงโมปั่นสลับชั้นกับน้ำชาเขียว แม้จะดูแปลกไปหน่อยแต่รสชาติอร่อยลงตัวเลยล่ะ​​ส่วนผสม แตงโมปั่นชาเขียว      • แตงโม (นำเมล็ดออก) หั่นชิ้น 250 กรัม      • น้ำเปล่า 1/2 ถ้วย      • ผงชาเขียว 1 ช้อนชา      • น้ำแข็ง ​​วิธีทำแตงโมปั่นชาเขียว     1. ใส่แตงโมลงในเครื่องปั่นน้ำผลไม้ ปั่นให้ละเอียด พักไว้     2. ผสมผงชาเขียวกับน้ำเปล่า คนให้เข้ากัน      3. ตักน้ำแข็งใส่แก้วจนเต็ม รินน้ำแตงโมปั่นลงไปครึ่งหนึ่ง ตามด้วยชาเขียวจนเกือบเต็ม ปิดท้ายด้วยน้ำแตงโมอีกครั้ง     + ดูวิธีทำเพิ่มเติมได้ที่ 3 สูตรเครื่องดื่มจากแตงโม สีหวานฟรุ้งฟริ้ง หอมชื่นใจอะไรเบอร์นั้น    
 ใครอยากหาเครื่องดื่มคลายร้อน 
อยากให้มาลองทำสมูทตี้จากผลไม้หน้าร้อนกันสักแก้ว 
รับรองดื่มอร่อยและราคาไม่แรงเพราะหาซื้อง่ายตามฤดูจ้า 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






15 เมนูสมูทตี้จากผลไม้หน้าร้อน เครื่องดื่มปั่นคลายร้อนต้อนรับซัมเมอร์





อัปเดตล่าสุด 30 ธันวาคม 2564 เวลา 14:20:58
 17,789 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































