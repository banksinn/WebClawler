




เมนูหมูผัด หมูชิ้น กับข้าวหลากสไตล์จากเมนูหมูอร่อยยอมใจ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






12 เมนูหมูผัด หมูชิ้น กับข้าวหลากสไตล์จากเมนูหมูอร่อยยอมใจ




567,929อ่าน







0















          
          
                    รวมสูตรเด็ดเมนูอาหารสไตล์หมูผัด อาหารเมนูกับข้าวง่าย ๆ เมนูจากหมู 12 สไตล์ ทำง่ายสูตรเป๊ะ อร่อยปัง !            หากเอ่ยถึงเมนูหมูหมู เชื่อว่าต้องนึกถึงเมนูหมูผัด อีกหนึ่งอาหารไทยสุดอร่อย เหมาะเป็นเมนูกับข้าวสำหรับทุกมื้อ ใครสนใจอยากทำกินในครอบครัว ตลอดจนทำขายเพิ่มรายได้ กระปุกดอทคอมขอนำเสนอ 12 เมนูหมูผัด เช่น หมูผัดขิง หมูผัดกะปิ หมูผัดกระเทียม หมูผัดพริกไทยดํา และเมนูหมูผัดง่าย ๆ อีกเพียบ มือใหม่หัดเข้าครัวก็ทำได้เพราะง่ายเว่อร์ เลือกจิ้มสูตรที่ชอบแล้วเข้าครัวกันเลยพี่น้อง







1. หมูผัดน้ำมันหอย          จู่ ๆ คุณแม่ของแฟนก็จะแวะมาเยี่ยมบ้านอย่างกะทันหัน ชะแวบ… ขอไปค้นตู้เย็นหน่อยแล้วกัน เจอเนื้อหมู โป๊ะเชะ ! เอามาทำเมนูหมูผัดน้ำมันหอยกันเลย ใครสนใจขอแนะนำสูตรจากนิตยสารแม่บ้าน จับเนื้อหมูไปผัดกับหอมหัวใหญ่ และพริกหวาน ปรุงรสตามชอบ ก่อนเสิร์ฟก็โรยต้นหอมให้สวยงาม แค่นี้ก็เสร็จแล้ว อ้อ… ข้าวล่ะ ขอตัวไปหุงข้าวก่อนนะคะ

ส่วนผสม หมูผัดน้ำมันหอย          • สันนอกหมู (สไลซ์บาง) 150 กรัม          • หอมหัวใหญ่ (หั่นตามยาว) 1/4 ถ้วยตวง          • ต้นหอม (หั่นท่อน) 1 ต้น          • พริกหวานสีแดง (หั่นเส้น) 2 ช้อนโต๊ะ          • กระเทียมสับ 1 ช้อนโต๊ะ          • ซอยหอยนางรม 2 ช้อนโต๊ะ          • ซอสปรุงรส 2 ช้อนชา          • น้ำตาลทราย 1 ช้อนชา          • พริกไทยดำป่น 1/4 ช้อนชา          • น้ำเปล่า 2 ช้อนโต๊ะ          • น้ำมันพืช 2 ช้อนโต๊ะ          • ข้าวสวยวิธีทำหมูผัดน้ำมันหอย          1. ตั้งกระทะใส่น้ำมันพืชพอร้อน ใส่กระเทียมสับผัดพอเหลืองหอม ใส่สันนอกหมูสไลซ์ หอมหัวใหญ่ และพริกหวานลงผัดพอสุก          2. ปรุงรสด้วยซอสหอยนางรม ซอสปรุงรส น้ำตาลทราย และพริกไทยดำ เติมน้ำเปล่า ผัดให้เข้ากัน          3. โรยด้วยต้นหอม ตักเสิร์ฟพร้อมข้าวสวย          + ดูวิธีทำเพิ่มเติมได้ที่ ข้าวหน้าหมูผัดน้ำมันหอย อาหารกล่องทำง่ายกินง่าย
++++++++++++++++++++
2. หมูผัดพริกแกง          พอนึกถึงอากาศร้อนตอนเที่ยงแทบไม่อยากก้าวออกไปนอกบ้านเลย ถ้าอย่างนั้นมาเคลียร์ของเหลือในตู้เย็นกัน อ๊ะ ๆ มีหมูกรอบเหลืออยู่ด้วย จับมาทำหมูผัดพริกแกงง่าย ๆ ดีกว่า สูตรนี้จับเอาถั่วฝักยาวไปลวกแล้วแช่น้ำเย็นก่อนนำมาผัด เพื่อให้ถั่วยังกรอบและเขียวน่าหม่ำ ระหว่างทำเมนูหมูผัดไปก็แอบกลืนน้ำลายไป กลิ่นหอมหวนชวนหิวจริง ๆ 




ส่วนผสม หมูผัดพริกแกง          • ถั่วฝักยาว (หั่นเป็นท่อนสั้น) 1 ถ้วย          • น้ำเปล่า (สำหรับลวก)          • น้ำพริกแกงเผ็ด 1 ช้อนโต๊ะ          • น้ำปลา 1 ช้อนโต๊ะ          • น้ำตาลปี๊บ หรือน้ำตาลทราย 1/2 ช้อนโต๊ะ          • เนื้อหมูสามชั้น (หมูสับ หรือหมูกรอบ) 1 ถ้วย          • ใบมะกรูดซอย 3 ใบ          • น้ำมันพืช วิธีทำหมูผัดพริกแกง          1. ลวกถั่วฝักยาวในน้ำเดือด ประมาณ 20 วินาที ตักแช่ในน้ำเย็น พักไว้ให้สะเด็ดน้ำ เตรียมไว้          2. ใส่น้ำมันพืชลงในกระทะ นำขึ้นตั้งไฟปานกลางพอร้อน ใส่น้ำพริกแกงลงผัดจนหอม ปรุงรสด้วยน้ำปลา และน้ำตาลปี๊บ จากนั้นใส่หมูลงผัดจนสุก ใส่ถั่วฝักยาว และใบมะกรูดลงผัดสักครู่ ยกลง ตักใส่จาน พร้อมเสิร์ฟ          + ดูวิธีทำเพิ่มเติมได้ที่ ผัดพริกแกงหมู รสเด็ดเผ็ดหวานกลมกล่อม
++++++++++++++++++++
  
  
  
  
  3. หมูผัดขิง          เมนูหมูผัดขิงสไตล์ไทยคงต้องชิดซ้ายให้กับเมนูหมูผัดขิงสไตล์ญี่ปุ่น ขอแนะนำสูตรจากเฟซบุ๊ก ทำอาหารในแบบง่าย ๆ ตามสไตล์ rita ทีเด็ดอยู่ที่การหมักหมูกับซอสขิง เวลาเอาไปผัดเราจะได้กลิ่นขิงอ่อน ๆ และไม่มีเส้นขิงมาให้เขี่ยออกวุ่นวาย หน้าตาเหมือนร้านอาหารดังเลยล่ะ ขอบอก





ส่วนผสม หมูผัดขิง          • หมูสไลซ์ 250 กรัม          • ขิงฝน 30 กรัม          • มิริน 1 ช้อนโต๊ะ          • สาเก 1 ช้อนโต๊ะ          • โชยุ 3 ช้อนโต๊ะ          • น้ำตาลทราย 1 ช้อนโต๊ะ          • น้ำมันงา 1/2 ช้อนชา          • แป้งมันสำปะหลัง 1 ช้อนชา + 1/2 ช้อนชา          • น้ำมันพืช 2 ช้อนโต๊ะ          • หอมหัวใหญ่ 1/2 หัว - 1 หัว           • ผักสดตามชอบ เช่น กะหล่ำปลี แครอท และบรอกโคลีวิธีทำหมูผัดขิงสไตล์ญี่ปุ่น          1. ผสมขิงฝน มิริน สาเก โชยุ น้ำตาลทราย และน้ำมันงาให้เข้ากัน แล้วนำเนื้อหมูสไลซ์ลงไปหมักประมาณ 15 นาที          2. ก่อนผัดให้ใส่แป้งมันสำปะหลังลงไปคลุกให้เข้ากัน          3. ใส่น้ำมันพืชลงในกระทะนำหอมหัวใหญ่ลงไปผัดจนสุกใส          4. จากนั้นก็ใส่หมูที่หมักลงไปผัดไฟกลาง ผัดเร็ว ๆ ระวังไหม้ พอหมูสุกก็เป็นอันเสร็จ จัดเสิร์ฟในชุดเบนโตะ พร้อมผักสดตามชอบ          + ดูวิธีทำเพิ่มเติมได้ที่ หมูผัดขิงแบบญี่ปุ่น สูตรเบนโตะเนื้อนุ่มชุ่มลิ้นฟินเว่อร์
++++++++++++++++




4. กากหมูผัดพริกขิงไข่เค็ม          เมื่อเช้าจะไปซื้อกากหมูผัดพริกขิงไข่เค็มแต่เขาขายหมดไปแล้ว เลยต้องกลับมาทำเอง ใครสนใจขอแนะนำสูตรกากหมูผัดพริกขิงไข่เค็มจาก คุณ shintaro สมาชิกเว็บไซต์พันทิปดอทคอม เริ่มจากการทอดมันหมู พอกรอบแล้วก็จะกลายร่างเป็นกากหมู เสร็จแล้วก็เอาไปผัดกับน้ำพริกแกงขิง ปลาแห้งป่น และนางเอกของเรานั่นคือ ไข่เค็ม ปรุงรสให้ออกหวานเค็ม โรยใบมะกรูดเพิ่มความหอมหน่อย พอหายร้อนแล้วก็เก็บใส่กระปุกเอาไว้กินได้อีกหลายมื้อเลยค่ะ

ส่วนผสม กากหมูผัดพริกขิงไข่เค็ม          • มันหมูหั่นชิ้น 1.3 กิโลกรัม           • น้ำสะอาด          • เกลือป่น 1 ช้อนชา          • ขิงซอย           • น้ำพริกแกงเผ็ด           • น้ำตาลปี๊บ          • น้ำปลาอย่างดี          • ปลาแห้งป่น           • ใบมะกรูดหั่นฝอย 6 ใบ           • ไข่เค็มหั่นเป็นชิ้นเล็ก ๆ 2 ฟอง          • ใบมะกรูดซอยวิธีทำกากหมูผัดพริกขิงไข่เค็ม          1. ตั้งกระทะใส่มันหมูลงไป ตามด้วยน้ำสะอาดใส่ลงไปพอให้น้ำท่วมมันหมู           2. เปิดไฟแรงพอเดือด ใส่เกลือป่นลงไป แล้วลดไฟเป็นไฟอ่อน ๆ เพื่อรีดน้ำมันหมูออกมา หมั่นคนไม่ให้ติดกัน ขั้นตอนนี้น้ำก็จะระเหยออกไป ส่วนน้ำมันหมูก็จะเริ่มเข้ามา (ขอบอกว่าเยอะมากจนน่าตกใจ) หมั่นคนต่อไปเรื่อย ๆ ใช้ไฟเบาเข้าไว้          3. ทอดจนมันหมูเหลือง ตักขึ้นกรองเอาน้ำมันออกให้หมด คนอย่าให้มันหมูติดกัน ตักใส่ถ้วย พักไว้           4. โขลกขิงให้ละเอียด ใส่น้ำพริกแกงเผ็ดลงไปโขลกให้เข้ากัน เตรียมไว้          5. ละลายน้ำตาลปี๊บกับน้ำปลาเข้าด้วยกัน (อย่าใส่น้ำปลามากครับ เพราะส่วนผสมอื่นเค็มอยู่แล้ว หวานนำ)          6. ตั้งกระทะใส่น้ำมันหมูประมาณ 1 ทัพพีลงไป ใช้ไฟเบา จากนั้นใส่น้ำพริกแกงเผ็ดขิงลงไปผัดให้หอม เติมส่วนผสมน้ำตาลปี๊บลงไป ใส่ปลาแห้งป่น ผัดให้เข้ากันและชิมรส (ระวังไหม้นะครับ ขาดอะไรก็เติม ชอบอะไรก็เติม)          7. ใส่กากหมูลงไปผัดแล้วปิดไฟ ผัดผสมให้เข้ากัน ใส่ใบมะกรูดหั่นฝอยกับไข่เค็ม ผัดให้เข้ากัน ตักใส่ถ้วย โรยใบมะกรูดซอย พร้อมเสิร์ฟ          + ดูวิธีทำเพิ่มเติมได้ที่ กากหมูผัดพริกขิงไข่เค็ม เมนูเลอค่าแบบไม่แคร์หุ่น
++++++++++++++++


5. หมูผัดกระเทียม          เมนูหมูผัดกระเทียมเป็นอีกหนึ่งเมนูหมูผัดที่นิยมสั่งตามร้าน แต่ถ้าทำเองก็ไม่ยากเลยค่ะ ขอแนะนำสูตรจาก เฟซบุ๊ก icook by kucook เนื้อหมูนุ่ม ๆ หอมกลิ่นกระเทียมเจียว กินกับข้าวสวยร้อน ๆ ฟินไปทั้งวันเลยค่ะ  





ส่วนผสม หมูผัดกระเทียม          • เนื้อหมู           • น้ำตาลทราย          • น้ำปลา          • ผงปรุงรส (หรือคนอร์)          • ซอสปรุงรส          • น้ำมันหอย (หรือซอสอเนกประสงค์ขวดเดียวจบ)           • พริกไทย          • กระเทียมเจียวสำเร็จรูป          • น้ำมันพืชวิธีทำหมูผัดกระเทียม          1. ใส่น้ำมันพืชลงในกระทะ ใช้ไฟปานกลาง พอน้ำมันร้อนใส่เนื้อหมูลงไปผัดจนหมูใกล้สุก           2. ปรุงรสด้วยเครื่องปรุงรสทั้งหมด ชิมรสชาติตามชอบ (ถ้าได้แล้วก็จบเลย ถ้าอยากได้เปียก ๆ ก็ใส่น้ำเพิ่มลงไปได้)           3. ใส่กระเทียมเจียวสำเร็จรูปลงไปคลุกเคล้าให้เข้ากัน ตักใส่จาน โรยกระเทียมเจียวอีกเล็กน้อยให้สวยงาม พร้อมเสิร์ฟ          +ดูวิธีทำเพิ่มเติมได้ที่ หมูผัดกระเทียม อาหารง่าย ๆ แค่ได้กลิ่นก็หลงเลย
++++++++++++++++


6. หมูผัดกิมจิ          เอาใจคนชอบอาหารสไตล์เกาหลี ขอแนะนำเมนูหมูผัดกิมจิ สูตรนี้จับเนื้อหมูมาผัดกับกิมจิ ใส่พริกไทยดำให้สวยงาม ตกแต่งด้วยต้นหอมเล็กน้อย เสิร์ฟกับข้าวญี่ปุ่นโรยงาดำ จานนี้อิ่มเว่อร์





ส่วนผสม หมูผัดกิมจิ          • น้ำมันพืช 1 ช้อนโต๊ะ          • เนื้อหมูสไลซ์บาง 300 กรัม          • กิมจิ 200 กรัม          • เกลือป่น           • พริกไทยดำป่น           • พริกป่นเกาหลี           • ผงฮอนดาชิ (หรือผงซุปผัก)           • ต้นหอมหั่นเป็นท่อนสั้น 1 ต้น          • ต้นหอมญี่ปุ่นขูดฝอย และต้นหอมซอย วิธีทำหมูผัดกิมจิ          • 1. ใส่น้ำมันพืชลงในกระทะใช้ไฟอ่อน ใส่เนื้อหมูลงผัดสักครู่จนหมูเริ่มสุก (อย่าผัดนานจะทำให้เนื้อหมูแข็ง)          • 2. เพิ่มไฟแรง ใส่กิมจิลงผัด ปรุงรสด้วยเกลือป่น พริกไทยดำป่น พริกป่นเกาหลี และผงฮอนดาชิ ผัดให้เข้ากัน ใส่ต้นหอมลงไปผัดพอเข้ากัน ตักใส่จาน โรยด้วยต้นหอมญี่ปุ่นขูดฝอย และต้นหอมซอยให้สวยงาม พร้อมเสิร์ฟ          + ดูวิธีทำเพิ่มเติมได้ที่ หมูผัดกิมจิ อาหารเกาหลีจานอร่อยชวนหิว
++++++++++++++++


7. หมูผัดพริกสดใส่ขิง          สำหรับคนชอบกินอาหารรสจัดต้องนี่เลย เมนูหมูผัดพริกสดสูตรจาก คุณน้องซาแมนต้า สมาชิกเว็บไซต์พันทิปดอทคอม สูตรนี้จับเอาเนื้อหมูผัดกับพริกสด เพิ่มกลิ่นหอมจากขิง และเติมความหวานจากหอมหัวใหญ่ เสิร์ฟกับข้าวต้ม หรือข้าวสวยก็อร่อยค่ะ 





ส่วนผสม หมูผัดพริกสด          • กระเทียมสับหยาบ           • น้ำมันพืช           • เนื้อหมู หั่นพอดีคำ          • น้ำตาลทราย           • น้ำปลา           • น้ำมันหอย           • ซีอิ๊วขาว           • ซีอิ๊วดำ          • ผงปรุงรส (เล็กน้อย)          • ขิง (หั่นเป็นชิ้นยาวเล็ก ๆ)          • หอมหัวใหญ่ (หั่นบาง)          • พริกขี้หนูสด (ผ่าครึ่ง)วิธีทำหมูผัดพริกสด          1. ตั้งกระทะใส่น้ำมันพืชลงไป พอกระทะร้อนใส่กระเทียมลงไปเจียวให้หอม          2. ใส่เนื้อหมูที่เตรียมไว้ลงไปผัดให้เข้ากันจนเนื้อหมูสุก          3. ปรุงรสด้วยเครื่องปรุงต่าง ๆ และผัดให้เข้ากัน          4. ใส่ขิง หอมหัวใหญ่ และพริกสด ลงไปผัดให้เข้ากันเพียง 1 นาที ตักใส่จาน พร้อมเสิร์ฟ          + ดูวิธีทำเพิ่มเติมได้ที่ หมูผัดพริกขิง อาหารไทยเผ็ดร้อนหอมอร่อย
++++++++++++++++
  
  
  
  
  8. หมูผัดพริกหยวก           วันนี้คุณแฟนอยากกินเมนูหมูผัดพริกหยวก เราเลยต้องไปซื้อส่วนผสมมาเตรียมพร้อม พอคุณแฟนกลับมาปุ๊บจะได้ทำเสิร์ฟร้อน ๆ สำหรับใครที่ไม่มีพริกหยวกสามารถใช้พริกหวานแทนได้นะคะ วิธีทำไม่ยากจับเอาเนื้อหมูไปผัดกับพริกหยวก และหอมหัวใหญ่ ลองทำให้คนพิเศษทานกันนะคะ 





ส่วนผสม หมูผัดพริกหยวก          • กระเทียมสับ 1 ช้อนโต๊ะ          • เนื้อหมู (หั่นชิ้น) 200 กรัม          • หอมหัวใหญ่ (หั่นเส้น) 1/2 ลูก          • พริกหยวก (หรือพริกหวาน) 300-400 กรัม          • ซีอิ๊วขาว 1 ช้อนโต๊ะ          • น้ำมันหอย 1 ช้อนโต๊ะ          • น้ำตาลทราย 1/2 ช้อนชา          • พริกไทยดำบด 1/2 ช้อนชา          • น้ำสะอาด          • น้ำมันพืช (สำหรับผัด)วิธีทำหมูผัดพริกหยวก          1. ใส่น้ำมันลงในกระทะ นำขึ้นตั้งไฟกลางพอร้อน ใส่กระเทียมสับลงไปผัดพอหอม ใส่เนื้อหมูลงไปผัดให้เข้ากัน          2. ใส่หอมหัวใหญ่และพริกหยวกลงไปผัดให้เข้ากัน ปรุงรสด้วยซีอิ๊วขาว น้ำมันหอย และน้ำตาลทราย เติมน้ำเปล่าลงไปพอขลุกขลิก ผัดทุกอย่างให้เข้ากันดี โรยพริกไทยดำลงไปเล็กน้อย ตักใส่จาน พร้อมเสิร์ฟ
++++++++++++++++


9. หมูผัดพริกเผา          ใครมีน้ำพริกเผาหยิบออกมาเตรียมพร้อมเลยค่ะ มื้อเย็นนี้เราจะชวนเพื่อน ๆ มาทำเมนูหมูผัดพริกเผากัน สูตรนี้ใส่ทั้งหมูสามชั้นและเนื้อหมู เครื่องปรุงที่ขาดไม่ได้เลยคือ น้ำพริกเผา อ้ำ… อร่อยเพลินเลยใช่ไหมล่ะคุณขา





ส่วนผสม หมูผัดพริกเผา          • กระเทียมสับ 1 ช้อนโต๊ะ          • น้ำพริกเผา 3 ช้อนโต๊ะ          • เนื้อหมู (หั่นชิ้นบาง) 200 กรัม (หรือหมูสามชั้น)           • น้ำตาลปี๊บ 1 ช้อนโต๊ะ          • น้ำปลา 2 ช้อนโต๊ะ          • น้ำส้มสายชู 1 ช้อนโต๊ะ          • น้ำสะอาด 2-3 ช้อนโต๊ะ          • น้ำมันพืช (สำหรับผัด)วิธีทำหมูผัดพริกเผา          1. ใส่น้ำมันพืชลงในกระทะ ใส่กระเทียมลงไปเจียวพอหอม ลดลงเป็นไฟอ่อน ใส่น้ำพริกเผาลงไปผัดพอเข้ากัน ใส่หมูทั้งสองชนิดลงไปผัดพอสุก          2. ปรุงรสด้วยน้ำตาลปี๊บ น้ำปลา และน้ำส้มสายชู เติมน้ำลงไปเล็กน้อย ผัดให้เข้ากัน          3. ใส่พริกขี้หนูลงไปคลุกให้เข้ากัน ตักใส่จาน โรยผักชี พร้อมเสิร์ฟ
++++++++++++++++
  
  
  
  
  10. หมูผัดกะปิ          กะปิไม่ได้เอามาทำแค่น้ำพริกกะปิ หรือข้าวคลุกกะปิได้เท่านั้น แต่ยังเอามาทำเมนูหมูผัดกะปิได้อีกด้วย ใครสนใจเร่เข้ามาจดสูตรกันเลยค่ะ เริ่มจากนำกะปิและเครื่องสมุนไพรไปตำจนละเอียด ต่อมาจึงเอาไปผัดกับเนื้อหมู สุดท้ายโรยใบมะกรูด กินแกล้มกับแตงกวาก็อร่อย หรือกินกับข้าวสวยโปะไข่ดาวก็เข้ากัน หิวกันหรือยังคะ ?





ส่วนผสม หมูผัดกะปิ          • กะปิ 1 ช้อนโต๊ะ          • กระเทียม 5 กลีบ          • หอมแดงซอย 2-3 หัว          • ตะไคร้ซอย 1/4 ถ้วย (ใส่หรือไม่ใส่ก็ได้ เพื่อความหอม)          • พริกขี้หนูหั่น 2 เม็ด           • สันคอหมูติดมัน 250 กรัม (หั่นเป็นชิ้นหนา)          • น้ำตาลปี๊บ หรือน้ำตาลทราย          • ใบมะกรูดซอย          • พริกชี้ฟ้าสีแดงวิธีทำหมูผัดกะปิ          1. นำกะปิ กระเทียม หอมแดง ตะไคร้ และพริกขี้หนูไปโขลกจนละเอียด เตรียมไว้          2. ใส่น้ำมันพืชลงในกระทะ ใส่ส่วนผสมที่โขลกไว้ลงผัดใช้ไฟอ่อน พอหอมก็ใส่เนื้อหมูลงไปผัดจนสุก          3. ปรุงรสด้วยน้ำตาลปี๊บ โรยใบมะกรูดซอยและพริกชี้ฟ้าหั่นเฉียงลงไป คลุกเคล้าให้เข้ากัน ตักใส่จาน พร้อมเสิร์ฟ
+++++++++++++++++++
11. หมูผัดไข่เค็ม          ไข่เค็มกินกับข้าวต้มจนเบื่อลองจับมาทำเมนูหมูผัดไข่เค็มกันสักมื้อก็เข้าท่าเนอะ ใครจะใช้หมูชิ้นหรือหมูสับก็ได้ค่ะ เริ่มจากเอาเนื้อหมูไปผัดกับกระเทียมจนสุก ปรุงรสหวานตามชอบ สุดท้ายใส่ไข่เค็มลงไปผัดให้เข้ากัน แค่นี้ก็พร้อมเข้าปากแล้วค่ะ ส่วนผสม หมูผัดไข่เค็ม          • น้ำมันพืช          • กระเทียมสับหยาบ          • หมูสับ           • น้ำเปล่า           • น้ำมันหอย           • น้ำตาลทราย           • ไข่เค็มหั่นชิ้น 1 ฟอง          • ต้นหอม หั่นท่อนวิธีทำหมูผัดไข่เค็ม          1. ใส่น้ำมันพืชลงในกระทะ ใส่กระเทียมลงไปเจียวพอหอม ใส่หมูสับลงไป เติมน้ำเปล่าลงไปผัดจนเนื้อหมูสุก          2. ปรุงรสด้วยน้ำมันหอยและน้ำตาลทราย ใส่ไข่เค็มลงไป ตามด้วยต้นหอม คลุกเคล้าพอเข้ากัน ตักใส่จาน พร้อมเสิร์ฟ
++++++++++++++++
  
  
  
  
  12. หมูผัดพริกไทยดำ          ปิดท้ายกันด้วยเมนูหมูผัดพริกไทยดำ สูตรนี้นำเนื้อหมูไปหมักกับพริกไทยดำและเครื่องปรุงต่าง ๆ ก่อนนำมาผัดกับหอมหัวใหญ่และพริกหวาน ขั้นตอนง่ายเว่อร์ แถมรสชาติยังอร่อยอีกต่างหาก ลองทำเป็นข้าวกล่องพกไปที่ทำงานก็เข้าท่านะคะ 

ส่วนผสม หมูผัดพริกไทยดำ          • หมูหั่นชิ้น 150 กรัม          • ซีอิ๊วขาว 1/2 ช้อนโต๊ะ          • กระเทียม 5 กลีบ          • พริกไทยดำบดหยาบ 1 ช้อนชา          • น้ำตาลทราย 3/4 ช้อนชา          • หอมหัวใหญ่หั่น 1/2 หัว          • พริกหวานหั่น 3 สี          • น้ำมันหอย 1/2 ช้อนโต๊ะวิธีทำหมูผัดพริกไทยดำ          1. หมักหมู โดยใส่เนื้อหมูลงในชาม ตามด้วยซีอิ๊วขาว กระเทียม พริกไทยดำ และน้ำตาลทราย คลุกเคล้าให้เข้ากัน แช่เย็นทิ้งไว้ข้ามคืน          2. ใส่น้ำมันพืชลงในกระทะ พอร้อนใส่เนื้อหมูหมักลงไปผัดจนสุก ใส่หอมหัวใหญ่ลงไปผัดจนสุกใส ตามด้วยพริกหวาน           3. ปรุงรสด้วยน้ำมันหอย คลุกเคล้าจนเข้ากัน ตักใส่จาน พร้อมเสิร์ฟ          บ้านใครมีเนื้อหมูหยิบออกมาเตรียมให้พร้อมเลยค่ะ อยากให้มาลองทำเมนูหมูผัดกัน มีให้เลือกสรรถึง 12 สไตล์ อยากทำเมนูไหนก็จิ้มเลือกเอาตามชอบ ทำกินได้ทั้งมื้อเช้า มื้อเที่ยง และมื้อเย็น อุ๊ย… คุณแฟนใกล้กลับบ้านแล้วขอตัวเข้าครัวก่อนะคะ แล้วเจอกันใหม่ค่ะ
 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






12 เมนูหมูผัด หมูชิ้น กับข้าวหลากสไตล์จากเมนูหมูอร่อยยอมใจ





อัปเดตล่าสุด 2 มิถุนายน 2564 เวลา 09:30:33
 567,929 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































