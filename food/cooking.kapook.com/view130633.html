




อาหารคลีนเมนูไข่ อร่อยยามเช้าหลากสไตล์ ชีวิตดี๊ดี











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






​14 สูตรอาหารคลีนเมนูไข่ อร่อยยามเช้าหลากสไตล์ ชีวิตดี๊ดี




221,893อ่าน







0















           ใครกำลังมองหาอาหารคลีนโดน ๆ ทานเป็นอาหารเช้า ง่าย ๆ ขอแนะนำเมนูไข่ 14 สไตล์ ทำกินง่าย ๆ ในชั่วโมงเร่งด่วน อิ่มสบายท้องแถมยังเฮลธ์ตี้สุด ๆ              การทานอาหารคลีนไปพร้อม ๆ กับการลดน้ำหนักจะช่วยทำให้สุขภาพแข็งแรงมากขึ้น และสามารถลดน้ำหนักได้เร็วขึ้นด้วย สำหรับคนที่ไม่ได้ต้องการลดน้ำหนักก็กินอาหารคลีนได้เช่นกันเพื่อสุขภาพที่ดี อาหารคลีนสามารถทานได้ทุกมื้อโดยเฉพาะอย่างยิ่งมื้อเช้าเป็นมื้อที่สำคัญ วันนี้กระปุกดอทคอมขอแนะนำ 14 อาหารคลีนเมนูไข่ แต่ละสูตรสามารถทำได้ง่ายไม่ยุ่งยาก มือใหม่หัดทานอาหารคลีนก็หม่ำได้สบาย และรสชาติถูกปากแน่นอน   






1. ไข่กระทะคลีน          ไข่กระทะตามร้านทั่ว ๆ ไปมักใส่หมูสับอาจจะดูไม่ค่อยคลีน แต่สำหรับไข่กระทะสูตรนี้จาก คุณ littlefilmz สมาชิกเว็บไซต์พันทิปดอทคอม เปลี่ยนจากเนื้อหมูเป็นเนื้ออกไก่ และใส่สารพัดผักอย่างแครอท ข้าวโพด ถั่วแระญี่ปุ่น และต้นหอม ถ้าอยากเพิ่มความอิ่มมากขึ้นกินคู่กับขนมปังโฮลวีทไปพร้อม ๆ กันเลยค่ะส่วนผสม
      • ไข่กระทะคลีน

      • สเปรย์น้ำมันมะกอกกระป๋อง

      • ไข่ไก่ 2 ฟอง

      • แครอทต้มหั่นเต๋า

      • ข้าวโพด

      • ถั่วแระญี่ปุ่น

      • อกไก่สับรวนกับเห็ดหอม (ฉีดสเปรย์น้ำมันมะกอกนิดเดียว ปรุงรสด้วยพริกไทยกับซีอิ๊วขาวโซเดียมต่ำ)

      • ต้นหอมซอย

      • พริกไทย
วิธีทำไข่กระทะคลีน          1. ฉีดสเปรย์น้ำมันมะกอกบาง ๆ ลงในกระทะ พอกระทะเริ่มร้อนได้ที่ ตอกไข่ไก่ใส่ลงไป พอไข่ขาวเริ่มสุกได้ที่ ก็เริ่มเทส่วนผสมทั้งหลายลงไป เริ่มจากแครอท เมล็ดข้าวโพด ถั่วแระญี่ปุ่น และอกไก่สับที่รวนไว้           2. ตั้งไฟต่ออีกสักพักจนไข่ขาวสุก ส่วนไข่แดงเลือกความสุกตามชอบ พอได้ที่ก็จัดการโรยต้นหอมลงไป ปิดไฟ โรยพริกไทยนิดหน่อย พร้อมเสิร์ฟ           + ดูวิธีทำเพิ่มเติมได้ที่ ไข่กระทะแบบคลีน ๆ เมนูไข่แบบนี้ก็คลีนได้ด้วย เฮลธ์ตี้สุด ๆ

++++++++++++++++++++++++
  

2. ไข่ทรงเครื่องคลีน          สำหรับคนที่ไม่ชอบกินเมนูไข่เพียว ๆ ขอแนะนำไข่ทรงเครื่อง สูตรจาก คุณ isweet สมาชิกเว็บไซต์พันทิปดอทคอม เมนูไข่ที่ใส่ไส้ด้านในทั้งอกไก่และเห็ดเข็มทอง โรยแตงกวาและมะเขือเทศด้านบน หน้าตาดีมาก ๆ เลยค่ะ ส่วนผสม ไข่ทรงเครื่องคลีน      • น้ำมันมะกอกเล็กน้อย      • อกไก่หั่นเป็นชิ้นหรือฉีกเป็นเส้น (ตามชอบ)      • เห็ดเข็มทอง      • ไข่ไก่ 1 ฟอง      • นมสดหรือนมถั่วเหลือง (ตามชอบ)      • มะเขือเทศฝานบาง ๆ      • แตงกวาญี่ปุ่นฝานบาง ๆ      • เกลือป่นเล็กน้อย      • พริกไทยป่นเล็กน้อยวิธีทำไข่ทรงเครื่องคลีน          1. ทาน้ำมันมะกอกเล็กน้อยลงในพิมพ์ทรงเหลี่ยม (หรือพิมพ์ทำขนมปัง) วางเรียงอกไก่ใส่ลงไป ตามด้วยเห็ดเข็มทอง           2. ตีผสมไข่ไก่กับนมสด (ใช้อัตราส่วนเท่า ๆ กัน) ปรุงรสด้วยเกลือป่น และพริกไทยป่นเล็กน้อย แล้วเทใส่พิมพ์          3. นำแตงกวาและมะเขือเทศฝานบาง ๆ มาเรียงวางไว้ด้านบน          4. นำเข้าอบที่อุณหภูมิ 200 องศาเซลเซียส ประมาณ 30-35 นาที หรือจนกว่าจะสุกเหลืองตามชอบ (ถ้าไม่มีเตาอบให้นำไปทอดในกระทะเทฟลอนเป็นไข่ทรงเครื่องเจียวก็ได้ค่ะ โดยใส่น้ำมันน้อย ๆ)          + ดูวิธีทำเพิ่มเติมได้ที่ 18 สูตรอาหารคลีนทำง่าย ภาพสวย น่ากิน ได้สุขภาพ
++++++++++++++++++++
  

3. ไข่โอ่ง          ไอเดียอาหารคลีนเมนูไข่ที่เก๋ไม่เบาสำหรับเมนูไข่โอ่งดาวดึงส์สูตรจาก คุณ iamrabbiy สมาชิกเว็บไซต์พันทิปดอทคอม ทำง่าย ๆ แค่จับไข่ตอกลงในขนมปังฝรั่งเศส ตามด้วยชีสไขมันต่ำ พออบเสร็จแล้วก็โรยผงออริกาโน่ พริกไทยดำบด ตบท้ายด้วยเบคอนอบแห้ง เพียงเท่านี้ก็หม่ำได้เลย  ส่วนผสม ไข่โอ่ง      • ขนมปังก้อนแบบฝรั่งเศส (โฮลวีท) 2 ก้อน       • ไข่ไก่ 2 ฟอง      • ชีสไขมันต่ำ 1 แผ่น (less fat)      • ผงออริกาโน่      • พริกไทยดำบด       • เบคอนอบแห้งวิธีทำไข่โอ่ง          1. ผ่าด้านบนของขนมปังฝรั่งเศสออกเพื่อใช้เป็นฝาถ้วยแล้วควักเนื้อขนมปังออกมาให้เป็นถ้วย           2. ตอกไข่ไก่ใส่ลงไป วางชีสไขมันต่ำลงไป (ใช้ถ้วยละครึ่งแผ่น)          3. นำเข้าเตาอบใช้เวลาประมาณ 8 นาที นำออกมาโรยผงออริกาโน่ พริกไทยดำบด และเบคอนอบแห้ง พร้อมเสิร์ฟ          + ดูวิธีทำเพิ่มเติมได้ที่ อาหารคลีน 29 เมนู กินแล้วชีวิตดี๊ดี ไขมันต่ำอิ่มโปรตีนประโยชน์เต็ม
+++++++++++++++++++
  

4. ขนมปังไข่ดาว          อาหารเช้าทำง่าย ๆ ที่อยากแนะนำคือ ขนมปังไข่ดาวสูตรจาก คุณ iamrabbiy สมาชิกเว็บไซต์พันทิปดอทคอม สอดไส้ไข่ดาวและผัก ราดด้วยซอสมะเขือเทศ ห่อด้วยกระดาษลอกลาย มัดด้วยเชือกป่าน พกไปกินที่ทำงานได้สะดวกสุด ๆ หรือทำให้คุณแฟนกินยามเช้าก็เก๋ดีนะคะส่วนผสม ขนมปังไข่ดาว      • ขนมปังโฮลวีท 2 แผ่น (ตัดขอบเพื่อความสวยงาม)      • ไข่ไก่ 1 ฟอง      • ซอสมะเขือเทศ (สูตรโซเดียมต่ำ)      • ผักสลัด      • มะเขือเทศหั่นแว่นวิธีทำขนมปังไข่ดาว          1. ทอดไข่ดาวโดยไม่ใส่น้ำมัน เตรียมไว้          2. นำไข่ดาวไปวางลงบนขนมปังแผ่นล่าง ราดด้วยซอสมะเขือเทศโซเดียมต่ำ วางผักกาดเขียวและมะเขือเทศลงไป แล้วประกบด้วยขนมปังอีกแผ่น           3. ใช้มีดหั่นเป็นรูปสี่เหลี่ยม 4 ชิ้น ห่อด้วยกระดาษลอกลาย มัดด้วยเชือกป่าน พร้อมเสิร์ฟ          + ดูวิธีทำเพิ่มเติมได้ที่ อาหารคลีน 29 เมนู กินแล้วชีวิตดี๊ดี ไขมันต่ำอิ่มโปรตีนประโยชน์เต็ม
++++++++++++++++
  

5. โจ๊กไข่ขาว          อาหารคลีนตอนเช้าอย่างโจ๊กไข่ขาวสูตรจาก คุณสมาชิกหมายเลข 1474198 สมาชิกเว็บไซต์พันทิปดอทคอม แคลอรีต่ำ เน้นโปรตีนจากไข่ขาว อาจใส่เนื้อปลา และเติมผักลงไปได้ตามชอบเลยค่ะ ทำง่าย ๆ ด้วยไมโครเวฟเครื่องเดียวส่วนผสม โจ๊กไข่ขาว      • ไข่ขาวสำเร็จรูป (หรือไข่ขาวไข่ไก่)      • เครื่องเคียง ได้แก่ ผักต้ม ทอดมันเจ แซลมอนรมควัน       • เครื่องปรุงรสตามชอบ เช่น ซีอิ๊วขาว, ซอสแม็กกี้        • น้ำร้อน วิธีทำโจ๊กไข่ขาว          1. ต้มผักและผัดเครื่องเคียงตามชอบ พักไว้           2. เทไข่ขาวลงในชามแล้วเติมน้ำร้อนลงไป (อัตราส่วนของไข่ขาวต้องมากกว่าน้ำร้อนประมาณครึ่งหนึ่ง) และคนให้เข้ากัน ก่อนนำเข้าไมโครเวฟแนะนำให้ปิดภาชนะด้วยพลาสติกถนอมอาหาร (เพื่อป้องกันไม่ให้ไข่ขาวแตกกระจายเวลานำเข้าไมโครเวฟจนร้อนเกินไป) ซึ่งระหว่างนี้ต้องคอยสังเกตดูเนื้อของโจ๊กเรื่อย ๆ (ประมาณทุก ๆ 2 นาที)          3. เติมเครื่องเคียงและปรุงรสได้ตามต้องการ พร้อมเสิร์ฟ          + ดูวิธีทำเพิ่มเติมได้ที่ วิธีทำโจ๊กไข่ขาว อาหารเช้าเพื่อสุขภาพ แคลอรีต่ำ เน้นโปรตีน อิ่มสบายท้อง
+++++++++++++++++++
  

6. เครปไข่เจียวไส้ทูน่า          เครปไข่เจียวทูน่าสูตรจาก เฟซบุ๊ก eat for health by jj แปลงร่างไข่เจียวแผ่นบางให้เป็นเครปชั้น แต่ละชั้นผสมผสานไส้ทูน่า แครอท ข้าวโพด ถั่วลันเตา และมะเขือเทศ ทานกับข้าวสวย หรือกินเล่นเป็นอาหารว่างก็เพลินดีค่ะส่วนผสม ไส้ทูน่า      • ทูน่ากระป๋องในน้ำแร่ 1 กระป๋อง (บีบน้ำออก เอาเฉพาะเนื้อ)      • ผักตามชอบ ได้แก่ แครอท ข้าวโพด และถั่วลันเตา      • มะเขือเทศท้อสับ 1 ถ้วย       • น้ำมันมะกอก 1 ช้อนชาส่วนผสม เครปไข่เจียว      • ไข่ไก่ 3 ฟอง      • ซีอิ๊วขาว 1 ช้อนชา      • พริกไทยดำป่นเล็กน้อย       • น้ำมันมะกอก 1 ช้อนชาวิธีทำไส้ทูน่า          1. ตั้งกระทะพอร้อน ใส่น้ำมันมะกอก พอร้อนใส่มะเขือเทศสับ หรือซอสมะเขือเทศลงไปผัดพอร้อน          2. ใส่ผักต่าง ๆ ที่เตรียมไว้ ผัดให้เข้ากัน          3. ใส่ทูน่าลงไปผัดให้เข้ากัน ตักพักไว้ให้คลายความร้อน วิธีทำเครปไข่เจียว          1. ตอกไข่ไก่ใส่ชาม ปรุงรสด้วยซีอิ๊วขาวและพริกไทยดำป่นเล็กน้อย ตีให้เข้ากัน (แบบทำไข่เจียวเลยค่ะ)          2. ตั้งกระทะเทฟลอน ใส่น้ำมันมะกอกลงไป เกลี่ยให้ทั่ว          3. ใส่ไข่ไก่ที่ผสมแล้ว เอียงกระทะให้ไข่ไก่กระจายเป็นแผ่น ๆ ใช้ไฟอ่อน รอให้ไข่สุก (สังเกตที่ขอบกระทะไข่จะล่อนออกค่ะ) ตักขึ้นพักไว้ ทำซ้ำไปเรื่อย ๆ จะได้ไข่แผ่นประมาณ 4-5 แผ่น แล้วแต่ขนาดกระทะ          4. วางไส้ทูน่าลงบนไข่แผ่น 1 แผ่น เกลี่ยให้ทั่วทั้งแผ่น วางทับด้วยไข่อีก 1 แผ่น ทำไปเรื่อย ๆ จนได้ชั้นตามที่ต้องการ และใช้มีดตัดเป็นชิ้นตามต้องการ           + ดูวิธีทำเพิ่มเติมได้ที่ 25 เมนูอาหารคลีน แบบไม่ 100% ทำง่าย กินง่าย สำหรับมือใหม่
++++++++++++++++++++++
  

7. ไข่ตุ๋นคลีน          เอาใจคนชอบหม่ำไข่เนื้อเนียนอย่างไข่ตุ๋นญี่ปุ่นสูตรจาก คุณ iamrabbiy สมาชิกเว็บไซต์พันทิปดอทคอมผสมผสานความลงตัวระหว่างอกไก่และเนื้อไข่นิ่ม ๆ ตกแต่งหน้าด้วยเห็ดหอม นารูโตะมากิ และฮือก้วย กินเพียว ๆ ก็นุ่มลิ้นจริง ๆ ส่วนผสม ไข่ตุ๋นคลีน      • ไข่ไก่      • น้ำซุปผัก      • เกลือ หรือน้ำปลา (สูตรโซเดียมต่ำ)      • เนื้ออกไก่หั่นชิ้นเล็ก      • เห็ดหอม ต้มสุก      • นารูโตะมากิ (ชิกุวะ หรือฮือก้วยตามชอบ)วิธีทำไข่ตุ๋นคลีน          1. ตีไข่ไก่ ใส่น้ำซุปผัก ปรุงรสด้วยเกลือ ใช้กระชอนตาถี่กรอง 2 รอบ ให้เนื้อไข่เนียนไม่มีฟอง ใส่เนื้ออกไก่ลงไป          2. นำไปนึ่งด้วยไฟอ่อนจนเกือบสุก วางเห็ดหอมที่ต้มสุกแล้ว นารูโตะมากิ นำไปนึ่งต่ออีก 3 นาที นำออกมา พร้อมเสิร์ฟ          + ดูวิธีทำเพิ่มเติมได้ที่ อาหารคลีน 29 เมนู กินแล้วชีวิตดี๊ดี ไขมันต่ำอิ่มโปรตีนประโยชน์เต็ม
++++++++++++++++++
  

8. ไข่ซูเฟล่ไร้น้ำมัน          กินไข่เจียวแผ่นบางบ่อย ๆ ก็เบื่อเหมือนกันลองหันมาทำไข่ซูเฟล่ไข่เจียวไร้น้ำมัน สูตรจาก เฟซบุ๊ก eat for health by jj เนื้อไข่ซูเฟล่นุ่มฟูมาก ปรุงรสด้วยซีอิ๊วขาวและพริกไทยป่น ใช้การอบเสียด้วยดังนั้นไม่ต้องกลัวอ้วนเลยค่ะส่วนผสม ไข่ซูเฟล่      • ไข่ไก่ (ต้องสดและใหม่) 3 ฟอง      • ซีอิ๊วขาว 1/2 ช้อนชา      • พริกไทยป่นวิธีทำไข่ซูเฟล่          1. ตอกไข่ไก่ใส่ชามโดยแยกไข่แดงกับไข่ขาว ปรุงรสไข่แดงด้วยซีอิ๊วขาวและพริกไทยป่น          2. ใช้ตะกร้อมือตีไข่ขาวจนขึ้นฟูและตั้งยอด          3. ใช้ตะกร้อมือตีไข่แดงจนเป็นเนื้อเดียวกัน          4. ค่อย ๆ นำไข่ขาวที่ตีไว้มาผสมกับไข่แดง ให้ใช้พายยางค่อย ๆ พลิกและกวนไปมาเบา ๆ จนไข่แดงและไข่ขาวเข้ากัน          5. ตักส่วนผสมไข่ที่เข้ากันได้ที่ใส่ภาชนะที่จะใช้อบ นำเข้าอบที่อุณหภูมิ 180-200 องศาเซลเซียส ประมาณ 10 นาที หรือจนผิวหน้าเหลือง          + ดูวิธีทำเพิ่มเติมได้ที่ 25 เมนูอาหารคลีน แบบไม่ 100% ทำง่าย กินง่าย สำหรับมือใหม่
++++++++++++++++++++++
  

9. พิซซ่าไข่เจียวคลีน          พิซซ่าไข่เจียวสูตรจาก เฟซบุ๊ก eat for health by jj เนรมิตไข่เจียวแบบบ้าน ๆ ให้กลายเป็นแผ่นพิซซ่า โรยหน้าด้วยเนื้อปลาแซลมอน เห็ด มะเขือเทศ บรอกโคลี และชีส อบเสร็จแล้วหั่นเป็นชิ้นสามเหลี่ยมดึงขึ้นมาชีสนี่ยืดเลยจ้า 
 ส่วนผสม พิซซ่าไข่เจียวคลีน
      • ไข่ไก่ 3 ฟอง

      • ซีอิ๊วขาวเห็ดหอม 1/2 ช้อนชา

      • พริกไทยดำบด

      • เนื้อปลาแซลมอนหรือปลาทูน่ากระป๋อง

      • เห็ดชนิดใดก็ได้ตามชอบ

      • มะเขือเทศหั่นเป็นแว่น

      • บรอกโคลีหรือผักชนิดอื่นตามชอบ

       • ชีสชนิดไขมันต่ำ 1 แผ่น

       • ซอสมะเขือเทศ 1 ช้อนโต๊ะ 
วิธีทำพิซซ่าไข่เจียวคลีน          1. ตอกไข่ไก่ใส่ชาม ปรุงรสด้วยซีอิ๊วขาว และพริกไทยดำ          2. แบ่งปลาแซลมอน และผักต่าง ๆ มาหนึ่งส่วน แล้วใส่ไปในชามไข่ไก่ ตีผสมให้เข้ากัน          3. เทใส่ภาชนะสำหรับอบ นำเข้าเตาอบที่อุณหภูมิ 200 องศาเซลเซียส อบประมาณ 10 นาที          4. นำไข่ที่อบแล้วออกมาทาหน้าด้วยซอสมะเขือเทศ และตกแต่งหน้าด้วยเนื้อปลาและผักที่เหลือ โรยทับด้วยชีส นำเข้าเตาอบต่ออีก 10 นาที (หากชอบหน้าเกรียม ให้อบนานขึ้นได้ค่ะ)          + ดูวิธีทำเพิ่มเติมได้ที่ 25 เมนูอาหารคลีน แบบไม่ 100% ทำง่าย กินง่าย สำหรับมือใหม่
+++++++++++++++++++


10. ยำไข่ต้มคลีน          ไข่ต้มเหยาะซอสกินแทบทุกวันจนเริ่มเบื่อ ถ้าอย่างนั้นลองมาทำยำไข่ต้ม สูตรจาก เฟซบุ๊ก eat for health by jj รสชาติน้ำยำสุดแซ่บ ราดไปบนไข่ต้มกินเพลิน ๆ คู่กับข้าวกล้อง หรือผักสดก็ตามแต่ เอาที่สบายใจเลยค่ะส่วนผสม ยำไข่ต้มคลีน      • น้ำปลา (สูตรโซเดียมต่ำ)      • น้ำมะนาว      • พริกขี้หนูทุบ      • น้ำหวานดอกมะพร้าว      • ไข่ต้มวิธีทำยำไข่ต้มคลีน       1. ผสมน้ำปลา น้ำมะนาว พริกขี้หนูทุบ และน้ำหวานดอกมะพร้าวให้เข้ากัน        2. นำน้ำยำราดบนไข่ต้ม จัดเสิร์ฟ       + ดูวิธีทำเพิ่มเติมได้ที่ เมนูอาหารคลีน แบบไม่ 100% ทำง่าย กินง่าย สำหรับมือใหม่
+++++++++++++++++++


11. ไข่เจียวฟักทองคลีน          หลายคนอาจคุ้นเคยกับไข่เจียวหมูสับ หรือไข่เจียวทรงเครื่อง ขอแนะนำเมนูไข่อีกเมนูนั่นคือ ไข่เจียวฟักทองลองทำดู แค่ตอกไข่ผสมกับฟักทองต้ม เหยาะพริกไทยดำลงไปหน่อย นำไปทอดจนสุกเหลืองทั้ง 2 ด้าน หั่นเป็นชิ้นตามชอบ พร้อมเสิร์ฟ ส่วนผสม ไข่เจียวฟักทองคลีน      • ฟักทองต้ม หั่นเป็นชิ้น ๆ 2 ถ้วย      • ไข่ไก่ 1 ฟอง      • เกลือป่น      • พริกไทยดำ      • น้ำมัน      • ดอกคาโนล่า (เล็กน้อยแค่พอเคลือบกระทะ)วิธีทำไข่เจียวฟักทองคลีน          1. ผสมฟักทองต้ม ไข่ไก่ เกลือป่น และพริกไทยดำให้เข้ากัน          2. ใส่น้ำมันดอกคาโนล่าพอเคลือบกระทะ ใช้ความร้อนปานกลาง เทส่วนผสมทั้งหมดลงไป รอจนไข่ด้านล่างเซตตัว กลับอีกด้าน รอจนไข่เจียวสุกเหลือง ตักขึ้นพร้อมเสิร์ฟ          + ดูวิธีทำเพิ่มเติมได้ที่ 18 สูตรอาหารคลีนทำง่าย ภาพสวย น่ากิน ได้สุขภาพ
++++++++++++++++++


12. ไข่ดาวอะโวคาโด          ไข่ดาวกินเหยาะซอสก็ว่าอร่อยแล้วแต่ถ้าได้มาเจอไข่ดาวอะโวคาโด สูตรจาก เฟซบุ๊ก eat for health by jj วิธีทำเหนือชั้นกว่าด้วยการตอกไข่ไปบนอะโวคาโดแล้วนำไปอบจะเห็นไข่ดาวอยู่ตรงกลางอะโวคาโดน่าหม่ำมาก ๆ กินตอนอุ่น ๆ ก็เพลินดีเหมือนกันนะคะส่วนผสม ไข่ดาวอะโวคาโด      • อะโวคาโด 1 ผล      • ไข่ไก่ 2 ฟองวิธีทำไข่ดาวอะโวคาโด          1. ผ่าอะโวคาโดออกเป็น 2 ซีก ตอกไข่ไก่ใส่ลงไป          2. นำไปอบที่อุณหภูมิ 220 องศาเซลเซียส  ประมาณ 10-15 นาที           + ดูวิธีทำเพิ่มเติมได้ที่ 25 เมนูอาหารคลีน แบบไม่ 100% ทำง่าย กินง่าย สำหรับมือใหม่
+++++++++++++++++++


13. ไข่ม้วนคลีน          คนที่ชื่นชอบไข่ม้วนสไตล์ญี่ปุ่นมาลองทำเองกันกับเมนูไข่ม้วนคลีนสูตรจาก เฟซบุ๊ก eat for health by jjเริ่มแรกอาจทำไม่สวยแต่ถ้าหากมีความชำนาญก็จะเริ่มทำดูดีขึ้นค่ะ ทำเสร็จแล้วจะกินเพียว ๆ หรือเอาไปใส่เป็นไส้แซนด์วิชโฮลวีทได้ด้วยค่ะ  ส่วนผสม ไข่ม้วนคลีน      • ไข่ไก่ 3 ฟอง      • ซีอิ๊วขาว หรือโชยุ 1 ช้อนชา      • พริกไทยป่นเล็กน้อย      • น้ำผึ้ง 1 ช้อนชา (ใส่หรือไม่ใส่ก็ได้)      • น้ำมันมะกอก (สำหรับทากระทะ)วิธีทำไข่ม้วนคลีน          1. ตอกไข่ไก่ ใส่ซีอิ๊วขาว พริกไทย และน้ำผึ้ง ตีผสมให้เข้ากัน           2. ตั้งกระทะพอร้อน ใช้ไฟอ่อน และทาน้ำมันบาง ๆ (ใช้กระทะสำหรับทำไข่หวาน เป็นกระทะสี่เหลี่ยมผืนผ้า ถ้าไม่มีใช้กระทะเทฟลอนแบบกลมก็ได้)           3. เทไข่ใส่ประมาณ 1 กระบวย แล้วเอียงกระทะให้ไข่แผ่ทั่วกระทะ พอไข่เริ่มสุกให้ค่อย ๆ พับ โดยไข่ชั้นแรกให้พักไว้มุมกระทะ ทาน้ำมันบาง ๆ และเทไข่ชั้นที่ 2 และเริ่มม้วนจากไข่ที่เราม้วนไว้แล้วชั้นแรก ทำไปเรื่อย ๆ จะได้ประมาณ 4-5 ชั้น หากต้องการสีเหลืองเกรียมเล็กน้อย ให้ย่างในกระทะต่อสักพัก ตักขึ้นพร้อมเสิร์ฟ          + ดูวิธีทำเพิ่มเติมได้ที่ 25 เมนูอาหารคลีน แบบไม่ 100% ทำง่าย กินง่าย สำหรับมือใหม่
+++++++++++++++++++++


14. ไข่ยัดไส้คลีน          เมนูไข่ที่ไม่ธรรมดาเพียบพร้อมไปด้วยเครื่องเคราอย่างไข่ยัดไส้ สูตรจาก เฟซบุ๊ก eat for health by jj น่าลองทำไม่ใช่ย่อย ไส้มาแบบจัดเต็มใส่ทั้งมะเขือเทศท้อ หอมใหญ่ กระเทียมสับ ข้าวโพดเม็ด และอกไก่บด จุดเด่นคือ นำเอาส่วนผสมทุกอย่างคลุกเคล้ากับข้าวกล้อง กินชิ้นเดียวก็อิ่มสบายท้องแล้วค่ะส่วนผสม ไข่ยัดไส้คลีน      • น้ำมันมะกอก 1 ช้อนชา      • กระเทียมสับ 1 ช้อนชา      • หอมใหญ่หั่นเต๋า 1/2 หัว      • อกไก่บด 100 กรัม      • ไข่ไก่ 3 ฟอง      • มะเขือเทศท้อ 2 ลูก      • ข้าวโพดเม็ด หรือผักตามชอบ      • น้ำผึ้ง 1 ช้อนชา      • น้ำมะนาว 1 ซีก      • พริกไทย 1/2 ช้อนชา      • ซีอิ๊วขาว 1 ช้อนชา      • ต้นหอม 2-3 ต้น      • ข้าวกล้องหุงสุกวิธีทำไข่ยัดไส้คลีน         1. ตั้งกระทะพอร้อน ใส่น้ำมันมะกอก กระเทียม และหอมใหญ่ลงผัดจนหอม         2. ใส่เนื้อไก่ลงผัดเกือบสุก ตามด้วยมะเขือเทศท้อและข้าวโพดเม็ด           3. ปรุงรสด้วยน้ำผึ้งและน้ำมะนาว ใส่ต้นหอม ผัดให้เข้ากัน ตักพักไว้         4. นำไข่ไก่ตอกใส่ชาม ใส่พริกไทยและซีอิ๊วขาว ตีพอเข้ากัน         5. ตั้งกระทะพอร้อน ทาด้วยน้ำมันมะกอกบาง ๆ เทไข่ไก่ใส่ลงไป เอียงกระทะจนไข่เป็นแผ่น นำไส้ที่ผัดใส่ลงไปแล้วห่อ จัดเสิร์ฟพร้อมข้าวกล้องร้อน ๆ        + ดูวิธีทำเพิ่มเติมได้ที่ 25 เมนูอาหารคลีน แบบไม่ 100% ทำง่าย กินง่าย สำหรับมือใหม่          สำหรับผู้หัดทานอาหารคลีนลองเริ่มจากเมนูไข่ 14 สูตรด้านบนได้เลย ขั้นตอนการทำง่าย ๆ ส่วนผสมไม่เยอะ สามารถดัดแปลงได้ตามชอบ ชอบสูตรไหนก็จัดไปเลยค่ะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






​14 สูตรอาหารคลีนเมนูไข่ อร่อยยามเช้าหลากสไตล์ ชีวิตดี๊ดี





อัปเดตล่าสุด 30 มิถุนายน 2563 เวลา 11:25:34
 221,893 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































