




เมนูอาหารขึ้นชื่อของแต่ละประเทศในเอเชีย สายกินต้องห้ามพลาด

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
             เรื่องอาหารน่ารู้อื่นๆ












13 เมนูอาหารเด็ดขึ้นชื่อของแต่ละประเทศในเอเชีย ไปถึงถิ่น ไม่กินได้ไง





11,683อ่าน














0












             รวมเมนูอาหารจานเด็ดขึ้นชื่อของแต่ละประเทศในเอเชีย ที่ล้วนแล้วแต่เป็นสุดยอดอาหารที่เลิศรสและน่าลิ้มลอง คู่ควรกับการได้ไปชิมสักครั้ง 











           ท่ามกลางสถานการณ์โควิด 19 ที่กำลังคุกรุ่นอยู่ในขณะนี้ การเดินทางท่องเที่ยวไปสรรหาของกินอร่อย ๆ ต่างประเทศในช่วงนี้อาจจะเป็นเรื่องที่มองไม่เห็นหนทางเท่าไรนัก โดยเฉพาะในทวีปเอเชียที่มีอาหารพื้นเมืองแบบดั้งเดิมมากมายที่รอให้นักท่องเที่ยวและผู้ที่รักในรสชาติของอาหารไปลิ้มลองความอร่อยที่โดดเด่นทั้งแบบสตรีตฟู้ดหรือตามร้านอาหารแบบพื้นบ้าน และต่อไปนี้คือ สุดยอดเมนูอาหารประจำชาติอาเซียน รวมถึงประเทศที่อยู่ในแถบเอเชียตะวันออก ที่ได้รับการยกย่องว่าเป็นเลิศทั้งด้านคุณภาพและความหลากหลายของรสชาติ เมื่อสถานการณ์คลี่คลายแล้ว ใครไปเยือนเมืองหรือประเทศเหล่านี้ก็อย่าลืมสั่งมาลองกินกันนะ 
1. ข้าวมันไก่, ประเทศสิงคโปร์













ภาพจาก เฟซบุ๊ก maymei maythinee

             ประเทศที่เป็นเกาะเล็ก ๆ และอุดมสมบูรณ์ไปด้วยอาหารเลิศรสมากมาย เราสามารถหาของกินได้ตลอดตั้งแต่พ่อค้าหาบเร่ที่เดินขายอยู่ตามถนน หรือร้านอาหารชั้นนำระดับหลายดาวที่น่าตื่นตาตื่นใจ นอกจากนี้ยังมีร้านอาหารแบบดั้งเดิมกระจายอยู่ทั่วไป อาหารของประเทศสิงคโปร์มีความหลากหลายมาก แต่ที่ขึ้นชื่อมาก ๆ สำหรับนักท่องเที่ยว เรียกว่าใครมาที่นี่ก็ต้องลองคือ ข้าวมันไก่ ที่ได้รับอิทธิพลมาจากข้าวมันไก่ไหหลำ ด้วยความหอมและนุ่มของข้าว บวกกับเนื้อไก่ที่แน่นและฉ่ำ รสชาติเค็มนิด ๆ กินกับข้าวแล้วลงตัวที่สุด และน้ำจิ้มก็มีให้เลือก 2-3 อย่างแล้วแต่ร้าน เช่น น้ำจิ้มขิง น้ำจิ้มพริก และซีอิ๊วหวาน ซึ่งร้านขายข้าวมันไก่ในสิงคโปร์จะมีทั้งแบบกึ่งภัตตาคารและร้านเล็ก ๆ ที่อยู่ตามศูนย์อาหารต่าง ๆ แถมราคาก็ไม่แพงมากด้วย เพราะใกล้เคียงกับข้าวมันไก่ในบ้านเราเลย
 
2. เฝอ, เมืองฮานอย ประเทศเวียดนาม













ภาพจาก เฟซบุ๊ก maymei maythinee

             เมืองหลวงของประเทศเวียดนาม ที่มีเอกลักษณ์และวัฒนธรรมการกินอาหารอย่างหนึ่งที่ไม่มีที่ใดเหมือนของโลก นั่นคือ ร้านขายของกินข้างทางที่มีเก้าอี้พลาสติกตัวเตี้ย เวลากินต้องนั่งคุดคู้อยู่ตามถนนที่มีรถรากำลังสัญจรกันอยู่ขวักไขว่ ไม่ว่าจะเป็นผู้ใหญ่ เด็ก หรือนักท่องเที่ยว ก็ต้องเบียดเสียดกันดื่มด่ำกับอาหารดี ๆ อย่างอบอุ่น พลางชมความสวยงามของเมืองไประหว่างมื้ออาหาร สำหรับใครที่อยากลองเมนูเด็ดของเมืองฮานอย เราแนะนำเป็น บู๊นจ๋า (bún chả) ที่เป็นหมูย่างคล้ายหมูยอ กินกับเส้นขนมจีนหรือเส้นหมี่ ราดด้วยน้ำจิ้ม หรือ บั๋นก๋วน (bánh cuốn) อาหารคล้ายปากหม้อของเมืองไทย ไส้ข้างในเป็นเนื้อสัตว์ต่าง ๆ เช่น หมู ไก่ กุ้ง หรือเห็ด และแน่นอนที่ขาดไม่ได้สำหรับ เฝอ (phở) ก๋วยเตี๋ยวน้ำคล้ายไทย แต่ต่างกันที่เส้น น้ำซุป และเครื่องเคียงของแต่ละร้าน มีทั้งแบบเส้นเล็ก เส้นแบน หรือแม้กระทั่งวุ้นเส้น ส่วนเนื้อสัตว์ที่ใช้ส่วนใหญ่จะเป็นเนื้อวัวและเนื้อไก่
 
3. บั๋นหมี่, เมืองโฮจิมินห์ซิตี้ ประเทศเวียดนาม








             โฮจิมินห์ซิตี้ เมืองที่ใหญ่ที่สุดและยังเคยเป็นเมืองหลวงของประเทศเวียดนามตอนใต้และเป็นเมืองศูนย์กลางทางเศรษฐกิจด้วย จึงไม่แปลกที่เมืองนี้จะกลายเป็นอีกหนึ่งจุดหมายของคนรักอาหารรสเลิศที่ราคาน่ารัก เพราะแม้จะเป็นเมนูหรูในร้านอาหารชั้นนำของเมือง แต่ราคาก็ยังไม่แรงจนเกินไป และเสน่ห์อีกอย่างหนึ่งของอาหารในเมืองนี้คือ อาหารข้างทางที่สามารถพบเจอได้ทั่วไปตามตรอกซอกซอย เช่น เฝอ (ก๋วยเตี๋ยวน้ำ) หรือ บั๋นหมี่ (banh mi) แซนด์วิชเวียดนามที่ใช้ขนมปังฝรั่งเศสยัดไส้เนื้อสัตว์หลากหลาย ทั้งอกไก่ หมูยอ กุนเชียง และผักสดต่าง ๆ โดยทั่วไปแล้วอาหารแทบทุกอย่างที่เสิร์ฟในร้านอาหารที่เรียบง่ายของโฮจิมินห์ซิตี้ มักจะเป็นอาหารที่ปรุงสุกสดใหม่ คนกินสามารถเลือกได้ตามชอบว่าอยากหรือไม่อยากใส่อะไรในอาหารจานโปรดของตัวเอง
 
4. ลกลัก, เมืองเสียมเรียบ ประเทศกัมพูชา








             แม้ว่าไฮไลต์เด่นของเมืองเสียมเรียบคือ นครวัต นครธม แต่อาหารพื้นเมืองของที่นี่ก็น่าลิ้มลองเป็นอย่างมาก ไม่ว่าจะเป็นร้านข้างทางเล็ก ๆ หรือสตรีตฟู้ดในถนนผับ (pub street) ยามค่ำคืน ก็ทำให้นักท่องเที่ยวตื่นตาตื่นใจไปกับอาหารแปลก ๆ เช่น ลกลัก (lok lak) เป็นเนื้อวัวแล่เป็นชิ้นบาง ๆ นำมาผัดกับซอสมะเขือเทศและหอมใหญ่ เสิร์ฟคู่กับพริกและกระเทียมดอง นิยมกินเป็นกับข้าว นอกจากนี้ยังมี ห่อหมกปลาดุก ด้วยน้ำแกงกะทิสีเหลืองข้นนึ่งจนสุก เสิร์ฟมาในเข่งเล็ก ๆ รสชาติกลมกล่อม ไม่เผ็ดจนเกินไป ถูกใจหลายคนแน่ ๆ 
 
5. นาซิ เลอมัก, เมืองกัวลาลัมเปอร์ ประเทศมาเลเซีย 








          เมืองที่โด่งดังเรื่องอาหารท้องถิ่นของมาเลเซีย ทั้ง นาซิ เลอมัก (nasi lemak) ลักซา (laksa) และโรตีจาไน (roti canai) โดยนาซิ เลอมัก ถือเป็นอาหารประจำชาติของประเทศมาเลเซีย มีลักษณะเป็นข้าวมัน หรือข้าวที่หุงด้วยกะทิใส่ใบเตย มีกลิ่นหอมเป็นเอกลักษณ์ กินคู่กับปลาตัวเล็กทอด ไก่ทอด-ย่าง น้ำพริกของมาเลเซีย และถั่ว 
          ส่วนลักซา เป็นก๋วยเตี๋ยวแกงกะทิรสเผ็ดสีแดงเข้ม ให้รสอร่อยหอมมันด้วยน้ำกะทิและโรยกุ้งแห้ง รวมทั้งใส่ส่วนผสมอื่น ๆ เช่น หอยแครง กุ้งสด และทอดมันปลา มองเผิน ๆ จะคล้ายคลึงกับขนมจีนน้ำยาของไทยเลย และโรตีจาไน เป็นขนมปังแบน ทำจากแป้งบาง ๆ ปรุงเป็นสีขาวเหมือนขนมปังและจุ่มลงซอสแกงกะทิหอม ๆ 
 

6. ขนมปังคายา, เมืองปีนัง ประเทศมาเลเซีย








             เมืองที่มีจุดเด่นคือสีสันของศิลปะข้างถนน (street art) และร้านอาหารที่ผสมผสานวัฒนธรรมและประเพณีการทำอาหารของมาเลเซีย จีน อินเดีย รวมถึงของไทย ที่มีอายุมานานหลายปีให้เข้ากับความเปลี่ยนแปลงของโลกสมัยใหม่ให้ได้อย่างลงตัว และมี ขนมปังคายา (kaya toast) หรือขนมปังปิ้งไส้สังขยาสูตรโฮมเมด ที่ปิ้งสดใหม่จากเตา ซึ่งเป็นเมนูที่มีรสชาติหวานมัน มักเสิร์ฟคู่กับกาแฟ ชา หรือไข่ลวก เป็นมื้อเช้า และในมื้อเที่ยงหรือมื้อที่ต้องการพลังงาน คนมาเลเซียจะนิยมกิน นาสิ กานดาร์ (nasi kandar) ที่เป็นข้าวราดแกงอร่อย ๆ และมีราคาที่สมเหตุสมผล มีส่วนประกอบเป็นข้าว ไก่ทอด ผัก และไข่เจียวหรือไข่ดาว
 
7. ก๋วยเตี๋ยวเนื้อวัว, เมืองโคตาคินาบาลู ประเทศมาเลเซีย








            โคตาคินาบาลู เมืองหลวงของรัฐซาบาห์ ตั้งอยู่บนเกาะบอร์เนียวในทะเลจีนใต้ เป็นจุดดำน้ำที่ดีที่สุดในโลก เมืองนี้นอกจากจะมีจุดเด่นที่อาหารทะเลสดใหม่ที่มีรสชาติดีเลิศแล้ว ยังมีอาหารที่ได้รับความนิยมไม่แพ้กันก็คือ ngiu chap หรือก๋วยเตี๋ยวเนื้อวัว ที่มีเนื้อวัวแล่ชิ้นใหญ่ เครื่องใน และเส้นก๋วยเตี๋ยวนุ่ม ๆ ในน้ำซุปเนื้อแกงกะหรี่ ซดร้อน ๆ ทีไรก็โล่งคอทุกทีเลย
 
8. ราเมนสไตล์ฮากะตะ, เมืองฟุกุโอกะ ประเทศญี่ปุ่น





ภาพจาก trancz / shutterstock.com



             เมืองฟุกุโอกะ เมืองชายฝั่งทางเหนือของเกาะคิวชู มีเมนูอาหารที่โดดเด่นและมีเอกลักษณ์เป็นของตัวเอง นั่นคือ ราเมนสไตล์ฮากาตะ ซึ่งขึ้นชื่อในเรื่องของน้ำซุปกระดูกหมูที่เข้มข้น และเส้นก๋วยเตี๋ยวบาง ๆ แต่เหนียวนุ่ม เคี้ยวเพลิน นอกจากนี้ยังมีอาหารเลิศรสที่ขึ้นชื่ออย่าง มตสึนาเบะ (motsunabe) หรือหม้อไฟเครื่องใน และมิซึทากิ (mizutaki) หม้อไฟไก่น้ำซุปสีขาวข้นที่อุดมไปด้วยคอลลาเจน ที่ผู้คนนิยมสั่งมากินเพื่อเพิ่มความอบอุ่นให้ร่างกายในหน้าหนาวด้วย 
 
9. สุกียากี้, เมืองโตเกียว ประเทศญี่ปุ่น








             หนึ่งในเมืองหลวงที่ได้รับการจัดอันดับให้เป็นมหาอำนาจด้านการทำอาหาร ทั้งมาตรฐาน วัตถุดิบ และวิธีการปรุงอาหารของพ่อครัวชาวโตเกียว นักท่องเที่ยวสามารถเลือกอาหารได้เกือบทุกประเภทที่ต้องการ ไม่ว่าจะเป็น สุกียากี้ หม้อไฟที่อัดแน่นทั้งเนื้อสัตว์และผักสด ๆ คุณภาพดี เมนูอาหารสุดหรูที่ชาวญี่ปุ่นมักจะกินกันในโอกาสพิเศษ สเต๊กเนื้อเกรดพรีเมียม หรือเทมปุระ ของทอดสีทองเหลืองอร่าม
 
10. ต็อกโบกี, กรุงโซล ประเทศเกาหลีใต้








             ในช่วงหลายปีที่ผ่านมา มีเมนูอาหารเกาหลีมากมายที่ได้รับความนิยมเพิ่มสูงขึ้นอย่างรวดเร็ว เช่น หมูย่างเกาหลี หม้อไฟกิมจิ ข้าวยำ บะหมี่ดำ หรือขนมหวานอย่างบิงซู สายเฮลธ์ตี้ส่วนใหญ่จะปรับตัวและชื่นชอบอาหารเกาหลีเพราะรสไม่จัด แถมยังอุดมไปด้วยผักจำนวนมาก นอกจากนี้ยังสามารถหากินได้ตั้งแต่ตามแผงลอยข้างทาง ร้านเล็ก ๆ หรือแม้แต่ตามตลาดนัดต่าง ๆ และราคาก็น่ารัก ไม่แพงจนเกินไปด้วย และหนึ่งในสตรีตฟู้ดของเกาหลีที่ดึงดูดชวนให้นักท่องเที่ยวไปลิ้มลองก็คือ ต็อกโบกี ทำจากแป้งข้าวหรือต็อก นำไปผัดกับซอสเผ็ดสูตรเฉพาะของชาวเกาหลี และใส่ผักกะหล่ำ ต้นหอม ลูกชิ้นปลา และไข่ต้ม เสิร์ฟมาพร้อมของทอดต่าง ๆ
 
11. ชานมไข่มุก, นครไทเป ประเทศไต้หวัน





ภาพจาก streetvj / shutterstock.com



             เมืองที่อุดมไปด้วยร้านอาหารต่าง ๆ มากมาย สามารถเดินหาของกินได้จากทุกที่ในไทเปตั้งแต่เช้ายันค่ำ และในบรรดาของกินรสเลิศของเมืองไทเป คงจะหนีไม่พ้น ชานมไข่มุก (bubble tea) สูตรต้นตำรับแท้ ด้วยเม็ดแป้งมันสำปะหลังที่เคี่ยวกับน้ำตาลทรายแดงและน้ำเปล่า ต้มจนได้ที่ จากนั้นนำไปนวดและปั้นเป็นก้อนกลมที่มีเนื้อสัมผัสนุ่มเคี้ยวหนึบ กับน้ำชานมที่หอมหวานมัน นอกจากนี้ยังมีพายสับปะรด ขนมอบขึ้นชื่อ ใครมาไต้หวันก็ต้องซื้อเป็นของฝากกลับบ้านทุกครั้งเลย
 
12. ติ่มซำ, ฮ่องกง 








             ฮ่องกง เมืองที่เป็นเหมือนสวรรค์ของนักกิน เพราะมีเมนูอาหารให้เลือกหลากหลายทั้งแบบดั้งเดิมและสมัยใหม่ รวมถึงแผงขายอาหารริมทางมากมาย แต่ที่เราจะแนะนำเมนูที่ไม่ควรพลาดเมื่อไปเยือนฮ่องกงก็คือ ติ่มซำ ไม่ว่าจะเป็นฮะเก๋า ซาลาเปาไส้ต่าง ๆ ขนมจีบ หรืออะไรก็ตามที่นึกอยากกินหรือนึกไม่ถึงก็ตาม เราสามารถเดินหาร้านติ่มซำอร่อย ๆ ได้ในทุกย่านของฮ่องกง และแต่ละร้านก็จะมีรสชาติที่เป็นเอกลักษณ์ ซึ่งบอกเลยว่าอร่อยทุกร้านแน่นอน 
13. ต้มยำกุ้ง, กรุงเทพมหานคร ประเทศไทย








             ต้านทานได้ยากจริง ๆ สำหรับอาหารรสเด็ดเผ็ดจัดจ้านอย่าง ต้มยำกุ้ง อาหารประจำชาติไทย ที่นักท่องเที่ยวต่างประเทศต้องมาลิ้มลองรสชาติเข้มข้นนี้ให้ได้สักครั้งในชีวิต ด้วยรสชาติที่ครบเครื่อง เปรี้ยว เผ็ด เค็มนิด ๆ บวกกับเครื่องเทศสมุนไพรของไทยแท้อย่างตะไคร้ ข่า ใบมะกรูด มีให้เลือกทั้งแบบน้ำข้นใส่กะทิหอมมัน และน้ำใสที่เปรี้ยวซี้ดถึงใจ บอกเลยว่าใครได้ลองชิมเป็นต้องติดใจอย่างแน่นอน แถมยังหากินได้ง่ายตั้งแต่ร้านอาหารตามสั่งข้างทาง ไปจนถึงระดับภัตตาคารหรู 
          ด้วยความนิยมของเหล่านักกินทั้งหลายที่ชื่นชอบเมนูนี้ ทำให้ต้มยำกุ้งถูกจัดให้เป็นอาหารอร่อยอันดับที่ 8 จากการจัดอันดับของ cnn อัปเดตล่าสุดในปี 2021 (อ่านเมนูอาหารอร่อย ๆ เพิ่มเติมที่ : cnn เผย top 50 สุดยอดอาหารเด็ดจากทั่วโลก มัสมั่นคว้าอันดับ 1 ตามด้วยส้มตำและต้มยำกุ้ง)

          เป็นอย่างไรกันบ้าง สำหรับเมนูอาหารอร่อยเด็ดที่ห้ามพลาดของแต่ละเมืองในเอเชีย ใครได้ลิ้มลองเมนูไหนมาแล้ว หรืออยากชิมจานไหนจากประเทศอะไรบ้าง เก็บลิสต์ไว้ก่อนนะ ถ้าสถานการณ์ต่าง ๆ ดีขึ้นแล้ว อย่าลืมเดินทางไปลองชิมอาหารอร่อย ๆ เหล่านี้กันค่ะ 
 
ขอบคุณข้อมูลจาก 
sg.asiatatler
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













13 เมนูอาหารเด็ดขึ้นชื่อของแต่ละประเทศในเอเชีย ไปถึงถิ่น ไม่กินได้ไง




อัปเดตล่าสุด 14 สิงหาคม 2564 เวลา 22:35:23
 11,683 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































