




เมนูเชดดาร์ชีส อาหารฝรั่งทำง่าย ๆ จากชีสอร่อย ๆ


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารว่าง












17 เมนูเชดดาร์ชีส อาหารว่างสไตล์ฝรั่ง ที่สายชีสต้องลอง





11,849อ่าน














0












           รวมเมนูเชดดาร์ชีส อาหารว่างสไตล์ฝรั่งจากชีส รสชาติออกเค็ม มีกลิ่นหอม ชอบเมนูไหนจองครัวกันเลย  




             เชดดาร์ชีสทำอะไรได้บ้าง ? จับมาทำอาหารว่างได้หลากหลาย โดยเฉพาะแซนด์วิชที่คุ้นเคย และเมนูอื่น ๆ อีกเพียบ ใครสนใจมาจดสูตรกัน กระปุกดอทคอมขอนำเสนอเมนูเชดดาร์ชีส เช่น เบคอนห่อชีส ชีสทอด ชีสเค้ก ขนมปังชีส เป็นต้น ก่อนเข้าครัวเรามาทำความรู้จักกับเชดดาร์ชีสกันหน่อยดีไหม
เรื่องน่ารู้เกี่ยวกับเชดดาร์ชีส

เชดดาร์ชีสคืออะไร

             เชดดาร์ชีส มีต้นกำเนิดจากเมืองเชดดาร์ ประเทศอังกฤษ ทำมาจากน้ำนมวัว โดยผ่านกระบวนการบ่มตั้งแต่ 2 เดือน ถึง 2 ปี จนกลายเป็นเนยแข็ง มีเนื้อสัมผัสกึ่งแข็ง ปกติจะมีสีขาวออกเหลือง ถ้าเป็นสีส้มจะมีการเติมสารบางอย่างลงไป มีรสชาติเค็ม ไม่มีความยืดเมื่อโดนความร้อน ส่วนใหญ่เอามาทำแซนด์วิช เบอร์เกอร์ ชีสทอด หรือโรยหน้าอาหาร
วิธีเก็บเชดดาร์ชีส

          ควรห่อด้วยกระดาษไขหรือกระดาษรองอบแล้วติดสกอตช์เทปให้แน่นเพื่อกันชีสดูดกลิ่นอาหารเข้ามา และเก็บไว้ในตู้เย็น อาจเก็บไว้ในลิ้นชักผักที่มีอุณหภูมิอุ่นที่สุดเมื่อเทียบกับส่วนอื่น ๆ ในตู้เย็น ควรเก็บที่อุณหภูมิระหว่าง 2-7 องศาเซลเซียส วันหมดอายุแนะนำควรเก็บไม่เกิน 1 เดือน นับจากแกะครั้งแรก
          หลังจากรู้จักเชดดาร์ชีสกันแล้ว เรามาเลือกเมนูที่ชอบแล้วหาเวลาว่างลองทำกินกันเลยจ้า

เมนูจากเชดดาร์ชีส

1. เบคอนห่อชีส



ภาพจาก เว็บไซต์ easy cooking

           ถ้าชอบทั้งเบคอนและชีสก็จับมัดรวมกันเป็นเมนูเบคอนห่อชีส สูตรจาก เว็บไซต์ easy cooking ทำง่าย ๆ แค่จับเบคอนห่อชีสแล้วเอาไปย่างจนชีสอ่อนตัว


ส่วนผสม เบคอนห่อชีส


เชดดาร์ชีส 6 แผ่น
เบคอนแบบยาว 6 เส้น
พริกไทยดำ
พาร์สลีย์


วิธีทำเบคอนห่อชีส 

     1. แกะพลาสติกออกจากชีสแล้วตัดชีสให้เป็น 4 ส่วน แล้ววางซ้อนกัน (หรือพับชีสทบเข้าหากันก็ได้ตามสะดวก จะได้ 1 ชิ้น) ทำแบบนี้จนครบ 6 ชิ้น
     2. แผ่เบคอนออกแล้ววางชิ้นชีสที่ซ้อนกันไว้ลงไปที่ปลายของเส้นเบคอน ม้วนเบคอนแบบเฉียง ๆ พันให้รอบชีส (ไม่จำเป็นต้องพันชีสให้มิด ปล่อยให้ชีสเลยออกมานิดหน่อยได้ไม่เป็นไร)
     3. นำไปกริลล์ในกระทะเทฟลอน ไม่ต้องใส่น้ำมัน โดยวางด้านที่มีปลายของเบคอนลงไปกริลล์ก่อน กริลล์จนกระทั่งเบคอนมีสีสวยและยึดติดกันสนิทแล้วจึงกลับด้าน กริลล์ต่อจนกระทั่งเบคอนอีกด้านสีสวยและชีสเริ่มอ่อนตัว จัดใส่จานเสิร์ฟ โรยพริกไทยดำ แต่งด้วยพาร์สลีย์
 

ดูวิธีทำ เบคอนห่อชีส เพิ่มเติมคลิก

2. แซนด์วิชไข่ชีสโบโลน่า



ภาพจาก easy food good health by andy

          แซนด์วิชกับไข่แบบเดิมคงต้องชิดซ้ายให้กับแซนด์วิชไข่ชีสโบโลน่า สูตรจาก easy food good health by andy จับขนมปังชุบไข่แล้ววางชีสและโบโลน่าลงไป ราดซอสมะเขือเทศและแต่งด้วยมะเขือเทศ



ส่วนผสม แซนด์วิชไข่ชีสโบโลน่า


ไข่ไก่ (เบอร์ 2) 2 ฟอง
ซีอิ๊วขาว 1 ช้อนชา
เนย สำหรับทอด
ขนมปังโฮลวีต 1 แผ่น
เชดดาร์ชีส 1 แผ่น
เนยจืดเล็กน้อย
โบโลน่า 1 แผ่น
มะเขือเทศ
ซอสมะเขือเทศตามชอบ


วิธีทำแซนด์วิชไข่ชีสโบโลน่า

      1. ตอกไข่ใส่ชาม เหยาะซีอิ๊วลงไปเล็กน้อย คนให้เข้ากัน
      2. นำกระทะตั้งไฟ ใช้ไฟอ่อน ใส่เนยลงในกระทะ ตามด้วยไข่ไก่ นำแผ่นขนมปังผ่าครึ่งวางลงไป
      3. พอไข่เซตตัวพลิกกลับอีกด้าน วางชีสและโบโลน่าผ่าครึ่งลงไป ทาทับด้วยซอสมะเขือเทศ
      4. พลิกขนมปังทั้ง 2 แผ่นมาประกบกัน ทาทับด้านบนด้วยซอสมะเขือเทศ และแต่งด้วยมะเขือเทศฝาน
 

ดูวิธีทำ แซนด์วิชไข่ชีสโบโลน่า เพิ่มเติมคลิก

3. ขนมปังชีสหน้าไหม้ 



ภาพจาก ครัวป้ามาารายห์

          ใครมีขนมปังแผ่นลองจับมาทำขนมปังหน้าชีสไหม้ สูตรจาก ครัวป้ามารายห์ เริ่มจากตุ๋นชีสกับเนย พอละลายก็เอามาทาลงบนหน้าขนมปัง แล้วเอาไปอบจนครบเวลา



ส่วนผสม ขนมปังหน้าชีสไหม้


เชดดาร์ชีส 2 แผ่น
วิปปิ้งครีม 30 มิลลิลิตร
น้ำผึ้ง 15 กรัม
เนยสดรสเค็ม 30 กรัม
ขนมปัง 4 แผ่น


วิธีทำขนมปังหน้าชีสไหม้

     1. ใส่เนยสดรสเค็ม เชดดาร์ชีส น้ำผึ้ง และวิปปิ้งครีม ลงไปในชาม ตุ๋นบนหม้อน้ำร้อน คนจนทุกอย่างละลายเข้ากัน
     2. จากนั้นนำมาทาบนขนมปัง นำไปอบที่อุณหภูมิ 200 องศาเซลเซียส ใช้ไฟบน-ล่าง เป็นเวลา 8-10 นาที
 

ดูวิธีทำ ขนมปังชีสหน้าไหม้ เพิ่มเติมคลิก

4. แซนด์วิชคร็อกเมอซีเยอร์



ภาพจาก ครัวป้ามารายห์

          แซนด์วิชแฮมชีสทั่วไปคงไม่ฟินเท่ากับแซนด์วิชคร็อกเมอซีเยอร์ สูตรจาก ครัวป้ามารายห์ เป็นแซนด์วิชแฮมชีสสไตล์ฝรั่งเศส ประกบทั้งชีสและแฮม และโรยชีสขูดด้านบนอีก


ส่วนผสม ซอสเบชาเมล


เนยสด 25 กรัม
แป้งเค้ก 20 กรัม
นม 200 มิลลิลิตร
เกลือป่น 1/4 ช้อนชา
พริกไทย


ส่วนผสม แซนด์วิชคร็อกเมอซีเยอร์


ขนมปัง 4 แผ่น
เชดดาร์ชีส 2 แผ่น
แฮม 4 แผ่น
มอสซาเรลล่าชีสขูด
ออริกาโน่


วิธีทำแซนด์วิชคร็อกเมอซีเยอร์

     1. ทำซอสเบชาเมล โดยละลายเนยสดใส่หม้อ ใส่แป้งลงไป รีบผัดให้เข้ากัน ใส่นมลงไป (แบ่งใส่ประมาณ 3 รอบ) รีบผัดให้เข้ากัน โรยเกลือกับพริกไทย
     2. นำซอสเบชาเมลมาทาบนขนมปัง วางแฮมลงไป ตามด้วยเชดดาร์ชีส และวางแฮมลงไปอีกชิ้น จากนั้นวางขนมปังลงไป
     3. ทาซอสเบชาเมลบนขนมปัง โรยมอสซาเรลล่าชีส นำไปอบที่อุณหภูมิ 200 องศาเซลเซียส เป็นเวลา 10 นาที นำออกมาโรยออริกาโน่
 

ดูวิธีทำ แซนด์วิชคร็อกเมอซีเยอร์ เพิ่มเติมคลิก

5. คุกกี้เชดดาร์ชีส



ภาพจาก คุณ little pastry chef สมาชิกเว็บไซต์พันทิปดอทคอม

           และแล้วก็ถึงวิธีทำคุกกี้เชดดาร์ชีสที่รอคอย สูตรจาก คุณ little pastry chef สมาชิกเว็บไซต์พันทิปดอทคอม ส่วนผสมไม่เยอะ มีแค่แป้ง ชีส เนย และไข่แดง เอาไปอบจนสุก


ส่วนผสม คุกกี้เชดดาร์ชีส


เชดดาร์ชีสขูด (cheddar cheese) 30 กรัม
เนยจืด อุณหภูมิห้อง 50 กรัม
ไข่แดง 10 กรัม
แป้งอเนกประสงค์ 75 กรัม


วิธีทำคุกกี้เชดดาร์ชีส

     1. นำเนยจืดและไข่แดงใส่ลงในอ่างผสม แล้วผสมให้เข้ากันดี
     2. นำแป้งอเนกประสงค์และเชดดาร์ชีสขูดใส่ลงไป แล้วผสมทุกอย่างให้เข้ากัน
     3. นำแป้งคุกกี้มาปั้นเป็นทรงกระบอก โดยมีความกว้างของก้อนแป้ง 3 เซนติเมตร ใช้พลาสติกถนอมอาหารหรือกระดาษอบห่อคุกกี้ แช่ในตู้เย็นประมาณ 1 ชั่วโมง หรือจนคุกกี้แข็งจนสามารถตัดได้
     4. เอาคุกกี้มาตัดให้มีความหนา 0.5 เซนติเมตรต่อชิ้น แล้วนำไปวางเรียงบนถาดที่มีกระดาษรองอบ เอาอบที่อุณหภูมิ 175 องศาเซลเซียส ประมาณ 15 นาที หรือจนสีเหลืองทอง จัดเสิร์ฟ
 

ดูวิธีทำ คุกกี้เชดดาร์ชีส เพิ่มเติมคลิก

6. เชดดาร์ชีสเค้ก 



ภาพจาก ครัวป้ามารายห์

           ถ้าซื้อเชดดาร์ชีสเค้กกินแล้วรสชาติไม่ถูกปาก มาลองทำกินเองเลย สูตรจาก ครัวป้ามารายห์ ขั้นตอนการอบอาจดูยุ่งยากไปหน่อย แต่รับรองความอร่อย นุ่ม หอมมัน 


ส่วนผสม ไข่แดง


นม 135 กรัม
เชดดาร์ชีส 3 แผ่น
เนยจืด 50 กรัม
ไข่แดง (เบอร์ 2) 3 ฟอง
น้ำเลมอน 1+1/2 ช้อนชา
แป้งเค้ก 45 กรัม
กลิ่นวานิลลา 1/2 ช้อนชา


ส่วนผสม ไข่ขาว


ไข่ขาว (เบอร์ 2) 3 ฟอง
ครีมออฟทาร์ทาร์ 1/4 ช้อนชา
น้ำตาลทราย 50 กรัม


วิธีทำเชดดาร์ชีสเค้ก

     1. ต้มนมกับเชดดาร์ชีสด้วยไฟอ่อน คนให้ละลายเข้ากัน อย่าให้เดือด จากนั้นปิดเตา เติมเนยสดลงไป คนให้ละลายเข้ากัน
     2. ตีไข่แดงจนแตก แล้วค่อย ๆ เทนมที่ต้มแล้วลงไป คนด้วยความเร็วจนเข้ากัน ใส่น้ำเลมอนลงไป แล้วคนให้เข้ากัน
     3. ร่อนแป้งลงไปผสม แล้วใช้ตะกร้อหรือไม้พายตะล่อมจนเข้ากัน เติมกลิ่นวานิลลาลงไป พักไว้
     4. ตีไข่ขาวเป็นฟองหยาบ ใส่ครีมออฟทาร์ทาร์ลงไป ตีพอเข้ากัน จากนั้นทยอยใส่น้ำตาลทราย แบ่งใส่สัก 3 ครั้ง ตีจนตั้งยอดอ่อน ตักเมอแรงก์ไข่ขาวลงผสมกับส่วนผสมไข่แดง ประมาณ 1/3 ส่วน แล้วตะล่อมจนเข้ากัน พอเข้ากันดีแล้วก็ใส่ส่วนผสมไข่แดงที่เหลือลงไปทั้งหมด แล้วตะล่อมจนเนื้อเนียนเข้ากัน เทใส่พิมพ์ เคาะไล่ฟองอากาศสัก 1-2 ครั้ง
     5. นำไปอบที่อุณหภูมิ 120 องศาเซลเซียส เป็นเวลา 20 นาที จากนั้นอบบนถาดใส่น้ำร้อน สูงประมาณ 1+1/2 เซนติเมตรของพิมพ์ ใช้ไฟบน-ล่าง ปิดพัดลม จากนั้นเพิ่มอุณหภูมิเป็น 150 องศาเซลเซียส อบต่อเป็นเวลา 15 นาที จากนั้นแง้มเตาอบประมาณ 10 วินาที เพื่อลดอุณหภูมิลง แล้วอบต่อที่อุณหภูมิ 100 องศาเซลเซียส เป็นเวลา 40 นาที พออบเสร็จก็แง้มเตาอบพักให้คลายร้อนในเตาอบ 10 นาที แล้วค่อยนำออกจากพิมพ์ โดยค่อย ๆ เคาะพิมพ์ด้านข้างเล็กน้อย แล้วนำขนมออกจากพิมพ์ พักให้เย็น ยิ่งเอาไปแช่ในตู้เย็นจะยิ่งอร่อย
 

ดูวิธีทำ เชดดาร์ชีสเค้ก เพิ่มเติมคลิก

7. สโคนเชดดาร์ชีส



ภาพจาก คุณ little pastry chef สมาชิกเว็บไซต์พันทิปดอทคอม 

           ลองทำสโคนเชดดาร์ชีสไว้จิบกับน้ำชายามบ่ายก็ดีเนอะ สูตรจาก คุณ little pastry chef สมาชิกเว็บไซต์พันทิปดอทคอม ใส่ชีสขูดกับเนย พออบเสร็จปาดเนยหรือแยมเพิ่มความอร่อย


ส่วนผสม สโคนเชดดาร์ชีส (ประมาณ 16 ชิ้น)


เชดดาร์ชีสขูด 100 กรัม    
แป้งอเนกประสงค์ 300 กรัม
เกลือนิดหน่อย
ผงฟู 14 กรัม  
เนยจืด (เย็น) 30 กรัม
นม 200 กรัม  
ไข่แดง (สำหรับทาหน้าขนมก่อนอบ) 1 ฟอง      
ผงปาปริก้า แล้วแต่ชอบ


วิธีทำสโคนเชดดาร์ชีส

     1. นำแป้ง เกลือ และผงฟู ใส่ในชามอ่าง คนให้ผสมกันด้วยดี ใส่เนยลงไป ผสมให้เข้ากันจนแป้งมีเนื้อคล้ายกับเนื้อทราย
     2. นำนมสดใส่ลงไปในส่วนผสมของแป้ง นวดให้เข้ากันเล็กน้อย ใส่เชดดาร์ชีสขูดลงไป นวดให้เข้ากันจนเนื้อเนียน ประมาณ 5 นาที
     3. ใช้ไม้คลึงแป้งให้หนาประมาณ 1.5 เซนติเมตร แล้วพักแป้งไว้ประมาณ 15 นาที ก่อนตัด ใช้ที่ตัดวงกลมมีเส้นผ่าศูนย์กลางประมาณ 5 เซนติเมตร ตัดตัวแป้ง ใส่กระดาษรองถาดก่อนนำแป้งวาง
     4. นำไข่แดง 1 ฟอง ผสมกับเกลือและน้ำตาลเล็กน้อย ทาที่หน้าตัวแป้งก่อนอบ
     5. นำเข้าเตาอบที่อุณหภูมิ 175 องศาเซลเซียส อบประมาณ 13-15 นาที หรือจนขนมสุก ดูได้จากก้นขนมและตัวแป้งข้างในขนม พอสุกจัดเสิร์ฟ
 

ดูวิธีทำ สโคนเชดดาร์ชีส เพิ่มเติมคลิก

8. ขนมปังชีส 



ภาพจาก คุณแม่นกกะอันนา สมาชิกเว็บไซต์พันทิปดอทคอม

           แค่มีขนมปังกับชีสก็เสกเมนูขนมปังชีสแสนอร่อยได้แล้ว สูตรจาก คุณแม่นกกะอันนา สมาชิกเว็บไซต์พันทิปดอทคอม ใส่ทั้งเชดดาร์ชีสและมอสซาเรลล่าชีส ตัดเลี่ยนด้วยพริกไทยหน่อย


ส่วนผสม ขนมปังชีส


ขนมปัง 2 แผ่น
เชดดาร์ชีสสีส้ม
อัพเพนเซลเลอร์ชีส (appenzeller) หรือมอสซาเรลล่าชีส
เนย


วิธีทำขนมปังชีส

     1. นำขนมปังมาทาเนยให้ทั่วทั้ง 2 ด้าน และ 2 แผ่น เสร็จแล้วตั้งกระทะใช้ไฟอ่อน อย่าใช้ไฟแรงเพราะเนยจะไหม้เป็นสีดำ นำขนมปังแผ่นล่างวางลงบนกระทะ โรยชีสที่เตรียมไว้ลงไป โดยเว้นขอบขนมปังเอาไว้ เพราะเวลาชีสละลายจะได้ไม่ล้นออกมา ประกบด้วยขนมปังอีกแผ่น ทอดจนขนมปังแผ่นล่างสุกเหลืองกรอบ พลิกกลับด้าน โรยชีสที่เตรียมไว้ลงไปบนแผ่นขนมปัง
     2. พลิกกลับด้านทอดจนชีสละลาย เมื่อขนมปังแผ่นล่างกรอบได้ที่แล้วก็กลับด้านขนมปัง รอสักครู่ให้ขนมปังกรอบและชีสละลาย เมื่อชีสทั้ง 2 ด้านกรอบได้ที่แล้วก็ตักเสิร์ฟ โรยหน้าเพิ่มรสด้วยเครื่องเทศ พริกป่น และพริกไทย
 

ดูวิธีทำ ขนมปังชีส เพิ่มเติมคลิก

9. ชีสทอด



ภาพจาก คุณ butterflypea

           มาต่อกันที่เมนูชีสทอด สูตรจาก คุณ butterflypea จับชีสแผ่นชุบแป้งและไข่ สุดท้ายคลุกเกล็ดขนมปัง และเอาไปทอดจนกรอบเหลือง 


ส่วนผสม ชีสทอด


เชดดาร์ชีสแผ่น 
แป้งสาลี  
ไข่ไก่ 1 ฟอง
เกล็ดขนมปัง


วิธีการทำชีสทอด

     1. ม้วนชีสเป็นแท่ง ๆ ไม่ให้แตก เสร็จแล้วนำไปแช่ไว้ที่ตู้เย็น พักทิ้งไว้ก่อนเพื่อให้ชีสแข็งตัว
     2. ตีไข่ไก่จนแตก จากนั้นเอาชีสมาชุบให้ทั่ว แล้วไปชุบแป้งสาลี นำไปชุบไข่ไก่อีกครั้งหนึ่ง จากนั้นทำชีสคลุกกับเกล็ดขนมปังให้ทั่วและหนา คลุกหัวและท้ายด้วย
     3. ตั้งกระทะใส่น้ำมัน เปิดไฟแรง ให้น้ำมันร้อนจัด ใส่ชีสลงไปทอด พอเกล็ดขนมปังเหลืองก็เอาขึ้น
 

ดูวิธีทำ ชีสทอด เพิ่มเติมคลิก

10. ขนมปังชีสโรล



ภาพจาก คุณ iammreview สมาชิกเว็บไซต์พันทิปดอทคอม

          มาต่อกันที่เมนูขนมปังชีสโรล สูตรจาก คุณ iammreview สมาชิกเว็บไซต์พันทิปดอทคอม จับขนมปังม้วนกับแฮมและไส้กรอก ที่ขาดไม่ได้เลยคือเชดดาร์ชีสแผ่น เสิร์ฟกับดิปหอมใหญ่



ส่วนผสม ขนมปังชีสโรล


ขนมปังโฮลวีต
แฮม
เชดดาร์ชีส
ไส้กรอก
เนย
แซนด์วิชสเปรด
พาร์สลีย์
หอมใหญ่


วิธีทำขนมปังชีสโรล

     1. ตัดขอบขนมปังออก วางแฮมลงไปบนขนมปัง ตามด้วยเชดดาร์ชีส ต่อด้วยไส้กรอก พับขนมปังขึ้นมาทั้ง 2 ฝั่ง แล้วเอาไม้จิ้มฟันเสียบไว้ ชีสเหลือ ๆ เอามาแปะทับด้านบนอีก
     2. เตรียมเนยใส่จาน เอาเข้าไมโครเวฟสักครู่ รอให้เนยละลาย นำขนมปังที่ม้วนเสร็จไปชุบเนยให้ทั่ว จัดใส่จาน เอาเข้าเตาอบเลย ใช้ความร้อนปานกลาง ประมาณ 10 นาที เอาออกมาหั่นชิ้น 
     3. นำแซนด์วิชสเปรดผสมกับพาร์สลีย์สับและหอมใหญ่ คลุกให้เข้ากัน เสิร์ฟกับขนมปังชีสโรล
 

ดูวิธีทำ ขนมปังชีสโรล เพิ่มเติมคลิก

11. เปาะเปี๊ยะกุ้งชีส



ภาพจาก คุณสมาชิกหมายเลข 904362 สมาชิกเว็บไซต์พันทิปดอทคอม

            ใครชอบเปาะเปี๊ยะเป็นทุนเดิม อยากให้ลองทำเปาะเปี๊ยะกุ้งชีส สูตรจาก คุณสมาชิกหมายเลข 904362 สมาชิกเว็บไซต์พันทิปดอทคอม จับแผ่นเปาะเปี๊ยะห่อด้วยชีสแผ่นและกุ้งสด ไม่ต้องจิ้มซอสก็อร่อย


ส่วนผสม เปาะเปี๊ยะกุ้งชีส


แผ่นเปาะเปี๊ยะ
เชดดาร์ชีส
กุ้งสด
ออริกาโน่
ไข่ไก่ หรือกาวแป้งข้าวโพด 
ซอสมะเขือเทศ


ส่วนผสม กาวแป้งข้าวโพด


แป้งข้าวโพด หรือแป้งมันสำปะหลัง 1 ช้อนโต๊ะ
น้ำเปล่า 5 ช้อนโต๊ะ


วิธีทำกาวแป้งข้าวโพด


ผสมแป้งข้าวโพดกับน้ำเปล่า คนให้เข้ากัน แล้วนำไปตั้งไฟ คนไปเรื่อย ๆ ด้วยตะกร้อมือจนข้นและใส ปิดไฟ รอจนเย็น สามารถนำไปทาแผ่นเปาะเปี๊ยะแทนไข่ไก่ได้ หรือนำไปเข้าไมโครเวฟ 10-15 วินาที


วิธีทำเปาะเปี๊ยะกุ้งชีส

     1. เตรียมแผ่นเปาะเปี๊ยะสด วางชีสที่ตัด 1/4 ของแผ่น ลงบนมุมของแผ่นเปาะเปี๊ยะ
     2. วางกุ้งลงบนแผ่นชีส (ตามรูป) โรยออริกาโน่
     3. ม้วนแผ่นเปาะเปี๊ยะจากมุม ทาไข่ไก่หรือกาวแป้งข้าวโพดตรงที่วงกลม (ตามรูป) แล้วพับด้านซ้ายและด้านขวาของแผ่นเปาะเปี๊ยะตามเส้นประ (ตามรูป)
     4. ทำซ้ำกันอีกด้านหนึ่ง จากนั้นทาไข่ไก่หรือกาวแป้งข้าวโพดตรงที่วงกลมแล้วม้วน
     5. ตั้งเตาใช้ไฟอ่อนรอจนน้ำมันร้อน พอน้ำมันร้อนก็นำเปาะเปี๊ยะลงทอด กลับด้านแล้วทอดต่อจนเหลืองทั่วทั้งชิ้น เสิร์ฟคู่กับซอสมะเขือเทศ โรยออริกาโน่เพิ่มความหอม
 

ดูวิธีทำ เปาะเปี๊ยะกุ้งชีส เพิ่มเติมคลิก

12. บรอกโคลีอบชีส



ภาพจาก นิตยสาร gourmet & cuisine

           ลูกใครไม่ชอบกินผัก ลองมาทำบรอกโคลีอบชีส สูตรจาก นิตยสาร gourmet & cuisine ใส่บรอกโคลีนึ่งบดผสมกับชีส ไข่ เกลือ และพริกไทย เพิ่มความฟรุ้งฟริ้งด้วยการใส่พิมพ์ซิลิโคนดอกไม้ก่อนนำไปอบ


ส่วนผสม บรอกโคลีอบชีส (สำหรับ 2-3 ที่)


บรอกโคลีหั่นดอกเล็กนึ่งสุก 3 ถ้วย
เกล็ดขนมปัง 1 ถ้วย
เชดดาร์ชีสขูด 1+1/2 ถ้วย
ไข่ไก่ 3 ฟอง
เกลือป่น 1/4 ช้อนชา
พริกไทยป่น 1/4 ช้อนชา


วิธีทำบรอกโคลีอบชีส

     1. นำบรอกโคลีที่นึ่งสุกมาบดให้ละเอียด ใส่ชามผสม 
     2. ใส่เกล็ดขนมปัง เชดดาร์ชีส และไข่ไก่ ปรุงรสด้วยเกลือและพริกไทย คลุกให้เข้ากัน 
     3. ตักส่วนผสมใส่พิมพ์ซิลิโคนให้เต็ม เกลี่ยให้ทั่วพิมพ์
     4. เรียงใส่ถาด นำไปอบที่อุณหภูมิ 180 องศาเซลเซียส ประมาณ 15 นาที หรือจนสุกเหลือง ยกออกจากเตา พักไว้พอให้อุ่น ๆ จัดเสิร์ฟหรือเก็บใส่กล่องปิดฝา 
 

ดูวิธีทำ บรอกโคลีอบชีส เพิ่มเติมคลิก

13. ขนมปังพันเบคอน 



ภาพจาก คุณ 13 destinations สมาชิกเว็บไซต์พันทิปดอทคอม

           ขนมปังประกบเบคอนใคร ๆ ก็ทำกัน ถ้าไม่อยากซ้ำใครลองมาทำขนมปังพันเบคอน สูตรจาก คุณ 13 destinations สมาชิกเว็บไซต์พันทิปดอทคอม จับขนมปังประกบชีสแล้วพันด้วยเบคอน แล้วเอาไปปิ้งจนเกรียม


ส่วนผสม ขนมปังพันเบคอน


ขนมปังไรย์ 2 แผ่น หรือขนมปังตามชอบ
เบคอนสไลซ์ยาว 3 ชิ้น
เชดดาร์ชีส 3 แผ่น
เนย


วิธีทำขนมปังพันเบคอน

     1. วางชีสลงไปบนขนมปังแผ่นล่าง แล้วนำขนมปังอีกแผ่นมาประกบ พันขนมปังด้วยเบคอน
     2. ใส่เนยเล็กน้อยลงไปในกระทะ นำขนมปังลงไปปิ้งจนเบคอนเกรียมนิด ๆ แล้วพลิกกลับด้าน ปิ้งจนเบคอนเกรียม จัดเสิร์ฟ
 

ดูวิธีทำ ขนมปังพันเบคอน เพิ่มเติมคลิก

14. ขนมปังอบชีส 



ภาพจาก นิตยสารแม่บ้าน

           ว้าว ! ขนมปังก้อนใหญ่เบิ้มมากเลย รับรองถ้าทำกินเองจุก ๆ กับเมนูขนมปังอบชีส สูตรจาก นิตยสารแม่บ้าน จับเนยกระเทียมทาในช่องขนมปัง และทาครีมชีสซ้ำลงไป ใส่เบคอนกรอบลงไปด้วย แบ่งกินได้ทั้งบ้านเลย


ส่วนผสม ขนมปังอบชีส


ขนมปังอิตาเลียน (italian bread) 1 ก้อน
เนยสดชนิดเค็ม 100 กรัม
กระเทียมสับละเอียด 1 ช้อนโต๊ะ
สวิสชีส (swiss cheese) 100 กรัม
เชดดาร์ชีส (cheddar cheese) 100 กรัม
ครีมชีส (cream cheese) 150 กรัม
เบคอนอบกรอบ (bacon) 50 กรัม
พาร์สลีย์ (parsley) สำหรับโรย 2 ช้อนโต๊ะ


วิธีทำขนมปังอบชีส 

     1. ใช้มีดหั่นขนมปังอิตาเลียนเป็นลายตารางแต่ไม่ขาด
     2. นำเนยสดใส่หม้อ นำขึ้นตั้งไฟคนพอให้ละลาย ยกลงจากเตาแล้วใส่กระเทียมลงไปคนให้เข้ากัน พักไว้
     3. คนครีมชีสด้วยตะกร้อมือพออ่อนตัว ใส่เชดดาร์ชีสและสวิสชีสลงไปคนพอเข้ากัน แล้วใส่เบคอน
     4. นำเนยสดกระเทียมทาตามช่องเนื้อในขนมปังจนทั่ว แล้วนำส่วนผสมครีมชีสยัดตามร่องจนทั่ว
     5. นำเข้าอบที่อุณหภูมิ 350 องศาฟาเรนไฮต์ ประมาณ 15-20 นาที หรือจนชีสละลายและขนมปังเหลือง นำออกจากเตาอบ โรยพาร์สลีย์ จัดเสิร์ฟ
 

ดูวิธีทำ ขนมปังอบชีส เพิ่มเติมคลิก

15. มันบดอบชีส



ภาพจาก คุณผู้หญิงหลังกรอบแว่น สมาชิกเว็บไซต์พันทิปดอทคอม

            มันฝรั่งทอดกินบ่อยก็เบื่อ ลองมาทำมันบดอบชีส สูตรจาก คุณผู้หญิงหลังกรอบแว่น สมาชิกเว็บไซต์พันทิปดอทคอม ใส่เชดดาร์ชีสและผงออริกาโน่ ตัดเลี่ยนด้วยเกลือและพริกไทย


ส่วนผสม มันบดอบชีส


​มันฝรั่ง ปริมาณตามชอบ
วิปปิ้งครีม หรือ cooking cream
เกลือป่น เล็กน้อย
พริกไทย
ผงลูกจันทน์เทศ (ใส่หรือไม่ใส่ก็ได้)
เชดดาร์ชีสผสมพาร์มีซานชีส (หรือจะใช้อย่างใดอย่างหนึ่งก็ได้)
ผงออริกาโน่เล็กน้อย (สำหรับโรยหน้า)


วิธีทำมันบดอบชีส

     1. วอร์มเตาอบไว้ที่อุณหภูมิ 200 องศาเซลเซียส ใช้ไฟบน-ล่าง เตรียมไว้
​​     2. นำมันฝรั่งมาต้มสุกนิ่ม (วิธีเช็กให้ใช้ไม้จิ้มหรือส้อมจิ้ม ถ้าเนื้อมันฝรั่งไม่ติดขึ้นมาก็ใช้ได้ค่ะ) จากนั้นปอกเปลือกให้เรียบร้อย เตรียมไว้
     ​​3. นำมันฝรั่งมาบดละเอียด (ใครมีที่บดก็ใช้ที่บด แต่ในสูตรใช้ตาข่ายตาห่าง ๆ หน่อย)
     4. ใส่วิปปิ้งครีมลงไป บดผสมให้เข้ากันเป็นเนื้อเดียว (ให้ได้สัมผัสประมาณอาหารเด็ก ไม่ข้นเหนียวแต่ไม่เหลว)
     5. ปรุงรสด้วยเกลือและพริกไทย (ใครจะใส่ผงลูกจันทน์เทศก็ใส่ตอนนี้เลย)
     ​​6. ตักใส่ถ้วยที่สามารถนำเข้าเตาอบได้ โรยหน้าด้วยชีส จากนั้นนำเข้าอบประมาณ 20 นาที จนเป็นสีเหลืองทอง นำออกจากเตาอบ โรยด้วยออริกาโน่ พร้อมเสิร์ฟ
 

ดูวิธีทำ มันบดอบชีส เพิ่มเติมคลิก

16. เครปไข่เจียวแฮมชีส



ภาพจาก คุณ bangbuatong60d สมาชิกเว็บไซต์พันทิปดอทคอม

          เอาใจคนพิเศษด้วยเมนูเครปไข่เจียวแฮมชีส สูตรจาก คุณ bangbuatong60d สมาชิกเว็บไซต์พันทิปดอทคอม เจียวไข่เป็นแผ่นแล้วเอาวางซ้อนกันเป็นชั้น ตัดเป็นชิ้นเสิร์ฟกับแฮมชีส



ส่วนผสม เครปไข่เจียวแฮมชีส


แฮมต้มสุก
เชดดาร์ชีสแผ่น
หอมหัวใหญ่
มะเขือเทศ
ซอสมะเขือเทศ
ซอสพริก
น้ำตาลทราย
แม็กกี้
พริกไทย
ไข่ไก่ 5-6 ฟอง
เกลือ


วิธีทำเครปไข่เจียวแฮมชีส

     1. นำแฮมต้มกับชีสมาเรียงเป็นชั้นซ้อนกันแล้วหั่นตามใจชอบ นำไปแช่เย็น เตรียมไว้
     2. ทำซอสราดเครปไข่เจียว โดยนำหอมหัวใหญ่และมะเขือเทศไปปั่นจนละเอียด จากนั้นนำไปผัดพอให้มีน้ำออกมา ปรุงรสด้วยซอสมะเขือเทศ ซอสพริก น้ำตาลทราย แม็กกี้ และพริกไทยเล็กน้อย เตรียมไว้
     3. ตีไข่ไก่พอแตก ปรุงรสด้วยเกลือ
เคล็ดลับ : ถ้าต้องการแยกชั้นให้มี 2 สี ให้แยกไข่ขาวออกมาสัก 2 ฟอง เพื่อทำเป็น 2 สี คือ ขาวและเหลือง
     4. นำกระทะเทฟลอนขึ้นตั้งไฟอ่อน ใช้กระดาษเช็ดน้ำมันทาเคลือบกระทะเพียงเล็กน้อย (ไม่ต้องใช้น้ำมันเยอะเนื่องจากหลีกเลี่ยงความมัน) เริ่มใส่ไข่ทีละชั้นลงไป ร่อนให้ทั่วกระทะ พอไข่สุกค่อย ๆ ดึงขึ้นวางใส่จาน ทำต่อจนหมดแล้วนำไข่เจียวมาเรียงเป็นชั้น ๆ ตัดเป็นชิ้น ๆ เตรียมไว้
     5. วางเครปไข่เจียวและแฮมชีสลงในจาน ราดด้วยซอสมะเขือเทศที่เตรียมไว้ พร้อมเสิร์ฟ
 

ดูวิธีทำ เครปไข่เจียวแฮมชีส เพิ่มเติมคลิก

17. ผักโขมอบชีส



ภาพจาก คุณ tayo76 สมาชิกเว็บไซต์พันทิปดอทคอม

           ถ้าซื้อผักโขมอบชีสกินแล้วแพง ลองมาทำกินเองคุ้มกว่า สูตรจาก คุณ tayo76 สมาชิกเว็บไซต์พันทิปดอทคอม ใส่แฮมกับหอมใหญ่ ใส่ชีสจัดเต็มตามชอบ 


ส่วนผสม ผักโขมอบชีส


ผักโขมสับละเอียด
​หอมใหญ่หั่นเต๋า 1/2 หัว
​​​แฮมหั่นเต๋า หรือเบคอน
​เนยสด
​นมจืด
​แป้งสาลีอเนกประสงค์ 1 ช้อนโต๊ะ
​เกลือป่น 1/4 ช้อนชา
​พริกไทยป่น
น้ำตาลทราย เล็กน้อย
​ออริกาโน่ (ใส่หรือไม่ใส่ก็ได้)
มอสซาเรลล่าชีส
เชดดาร์ชีส
พาร์มีซานชีส


อุปกรณ์


ถาดอะลูมิเนียมฟอยล์
​เตาอบ


วิธีทำผักโขมอบชีส

     1. ​ตั้งกระทะใส่เนยและหอมใหญ่ลงไปผัดพอสุก จากนั้นใส่แป้งลงไป ใส่แฮมและนมจืดลงไปส่วนหนึ่งก่อน เพื่อให้แป้งไม่ไหม้ติดกระทะ ผัดสักครู่ให้แป้งเป็นก้อน จากนั้นใส่ผักโขมลงไป เติมนมจืดที่เหลือ ปรุงรสด้วยเกลือป่น พริกไทยป่น และน้ำตาลทรายนิดหน่อย เทใส่จานพักไว้จนเย็นแล้วใส่ถาดฟอยล์ 
     2. วางมอสซาเรลล่าชีสบนผักโขม แซมด้วยเชดดาร์ชีสเล็กน้อยเพื่อให้มีรสเค็ม หรือจะโรยพาร์มีซานชีสให้กลิ่นหอม
     3. นำเข้าเตาอบ ประมาณ 10-12 นาที ใช้ไฟบน-ล่าง เอาแค่พอหน้าเกรียม อบเสร็จเรียบร้อยโรยออริกาโน่ตบท้าย
 

ดูวิธีทำ ผักโขมอบชีส เพิ่มเติมคลิก

           วันหยุดนี้ไปช้อปปิ้งเชดดาร์ชีสมาทำเมนูอร่อย ๆ กัน เช่น ขนมปังชีส สโคนชีส หรือผักโขมอบชีส เลือกเลยเด็ดทุกอย่าง  
แนะนำเมนูชีสอื่น ๆ ที่น่าสนใจ ใครอยากลองทำเมนูไหนคลิกเลยจ้า

     ★ มาอ้วนกัน ! 19 เมนูชีสและเบคอน ความอร่อยเน้น ๆ น้ำหนักไม่เกี่ยว
     ★ 20 เมนูชีสยืด หอมเย้ายวนอร่อยพุงกระเพื่อม
     ★ 11 เมนูอบชีส อาหารว่างฝรั่งเมนูชีส ยืดเยิ้มชวนพุงล้ำ
     ★ 13 วิธีทำอาหารเช้าเมนูชีส อร่อยยืดเย้ายวนไม่เกรงใจพุง
     ★ 10 สูตรทำขนมเมนูชีส หอมอร่อยแบบยืด เอาใจสายชีส
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













17 เมนูเชดดาร์ชีส อาหารว่างสไตล์ฝรั่ง ที่สายชีสต้องลอง




อัปเดตล่าสุด 13 ธันวาคม 2564 เวลา 15:24:09
 11,849 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































