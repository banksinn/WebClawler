




อาหารอินเดีย สูตรอาหารแขกหลากเมนูอร่อยแบบโฮมเมด












































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






8 สูตรอาหารอินเดีย หลากเมนูอร่อยแบบโฮมเมด สายเครื่องเทศต้องชอบ




92,763อ่าน







0















          
          
               ชวนทำอาหารอินเดีย สูตรอาหารนานาชาติ หลากสไตล์ มีทั้งอาหารคาว อาหารหวาน และเครื่องดื่ม ทำกินเองอร่อยถูกปากแน่นอน       อาหารอินเดีย หรืออาหารเอเชียน กำลังเป็นที่นิยม เพราะมีกลิ่นเครื่องเทศและรสชาติที่เป็นเอกลักษณ์ กระปุกดอทคอมขอนำเสนอวิธีทำอาหารอินเดีย มีทั้งอาหารจานเดียว เมนูกับข้าว อาหารว่าง ขนมหวาน และเครื่องดื่ม เลือกจิ้มสูตรที่ชอบแล้วเข้าครัวกันเลยจ้า







1. แกงไก่ทิกก้ามาซาล่า 



     แกงไก่แบบไทย ๆ ก็กินบ่อยแล้ว ลองมาทำแกงไก่สไตล์อินเดียบ้างดีกว่า พบกับแกงไก่ทิกก้ามาซาล่า (chicken tikka masala) หรือแกงกะหรี่ไก่แดง สูตรนี้ใส่ผงมะสล่ากลิ่นหอมผสมกับซอสมะเขือเทศเข้มข้น และเพิ่มความเผ็ดจากพริกป่น กินกับข้าวสวยร้อน ๆ ส่วนผสม แกงไก่ทิกก้ามาซาล่า      • ขิง (ปอกเปลือก) 1+1/2 นิ้ว      • กระเทียม (ปอกเปลือก) 4 กลีบ      • หอมใหญ่ (ปอกเปลือก) 1/2 ลูกใหญ่      • เนื้ออกไก่ลอกหนัง (หั่นเต๋า) 1.5 ปอนด์ หรือประมาณ 680 กรัม      • ผงมะสล่า 1+1/2 ช้อนโต๊ะ      • เกลือป่น 1 ช้อนชา      • น้ำมันมะกอก 2 ช้อนโต๊ะ      • ซอสมะเขือเทศเข้มข้น 1 ช้อนโต๊ะ      • ผงพริกปาปริก้า 1+1/2 ช้อนชา      • พริกป่นคาเยน 1/4 ช้อนชา      • เนื้อมะเขือเทศบด 1 กระป๋อง (ประมาณ 28 ออนซ์)      • กรีกโยเกิร์ต 1/2 ถ้วย      • น้ำเลมอน 1 ช้อนโต๊ะ      • ผักชีเด็ดเป็นใบ 1/4 ถ้วย      • ข้าวหอมมะลิหรือข้าวมาสมาติ หุงสุกส่วนผสม ผงมะสล่า      • ผงยี่หร่า 2 ช้อนโต๊ะ      • ลูกผักชีป่น 2 ช้อนโต๊ะ      • พริกไทยดำป่น 1+1/2 ช้อนโต๊ะ      • กระวานผง 1 ช้อนโต๊ะ      • ผงอบเชย 1 ช้อนโต๊ะ      • ผงจันทน์เทศ 1+1/2 ช้อนชาวิธีทำผงมะสล่า     คนผสมทุกอย่างพอเข้ากันวิธีทำแกงไก่ทิกก้ามาซาล่า     1. เอาขิงกับกระเทียมลงไปปั่นในเครื่องผสมอาหารจนละเอียด ใส่หอมใหญ่ลงไป ปั่นจนละเอียด เตรียมไว้      2. หมักเนื้อไก่กับผงมะสล่า 1+1/2 ช้อนชา และเกลือ นวดผสมจนเข้ากัน      3. ตั้งกระทะใช้ไฟปานกลางค่อนข้างสูง ใส่น้ำมันมะกอก 1 ช้อนโต๊ะ ใส่ไก่หมักลงไปผัดพอสุก ประมาณ 6-7 นาที ตักใส่ภาชนะ     4. ตั้งกระทะอันเดิม ใช้ไฟปานกลางค่อนข้างสูง ใส่น้ำมันที่เหลือ 1 ช้อนโต๊ะ ใส่ส่วนผสมหอมใหญ่ลงไปเคี่ยวจนนุ่มประมาณ 3 นาที ใส่ซอสมะเขือเทศเข้มข้นลงไป ผงมะสล่าที่เหลือ 1 ช้อนโต๊ะ ผงพริกปาปริก้า และพริกป่นคาเยน คนผสมจนเข้ากัน ประมาณ 30 วินาที ใส่เนื้อมะเขือเทศบด ปรุงรสด้วยเกลือ เคี่ยวอีกประมาณ 2 นาที (สามารถเคี่ยวจนเปื่อยตามชอบ ถ้าซอสมะเขือเทศเข้มข้นเกินไปสามารถเติมน้ำลงไปได้) ใส่ไก่ลงไปเคี่ยวประมาณ 1 นาที ปิดเตา ใส่กรีกโยเกิร์ตและน้ำเลมอน คนผสมพอเข้ากัน จัดเสิร์ฟกับข้าวสวย แต่งด้วยผักชี     หมายเหตุ : ใครอยากทำครีมราดหน้าแบบเข้มข้น ผสมเฮฟวี่ครีม 1/4 ถ้วยกับโยเกิร์ต 1/4 ถ้วย คนผสมจนเข้ากัน
++++++++++++++++++


2. ข้าวหมกไก่

     และแล้วก็ถึงเมนูอาหารอินเดียที่รอคอยนั่นคือ ข้าวหมกไก่ สูตรจาก คุณบ่งบ๊ง สมาชิกเว็บไซต์พันทิปดอทคอม สูตรนี้ใช้ผงข้าวหมกสำเร็จรูปหมักไก่สุดง่าย มาพร้อมวิธีทำข้าวหมกหอมเครื่องเทศ และวิธีทำน้ำจิ้มข้าวหมกไก่ส่วนผสม เครื่องหมักไก่      • น่องไก่ติดสะโพก 4 ชิ้น      • ผงข้าวหมก      • นมเปรี้ยว 1 ถ้วยตวง (125 กรัม)      • เนยแขก (ghee) หรือเนยถังทอง 2 ช้อนโต๊ะ      • หอมแดงสับ 15 หัว      • กระเทียมสับ 10 กลีบ      • ขิงสับละเอียด 1 ช้อนโต๊ะส่วนผสม ข้าวหมก      • ข้าวหอมมะลิ 2 ถ้วย      • น้ำซุปไก่ 1 ถ้วย      • ผงกะหรี่ 1 ช้อนชา      • หญ้าฝรั่น 1 ช้อนชา      • ผงขมิ้น 1 ช้อนชา      • ลูกผักชีป่น 1 ช้อนชา      • ยี่หร่าป่น 1 ช้อนโต๊ะ      • พริกไทยป่น 1 ช้อนชา      • เกลือป่น 1 ช้อนชา      • อบเชย 1 ช้อนชา      • ใบกระวาน 2 ใบ      • น้ำตาลทราย 1 ช้อนโต๊ะเครื่องเทศใส่เพิ่มเติม (ใส่หรือไม่ก็ได้)      • ลูกกระวาน 3-4 ลูก ถ้ามีลูกกระวานเทศ (ลูกเฮ้นท์) ก็ใส่ไป      • กานพลู 3-4 ดอก      • ไม้หวาน (อบเชย) หักเป็นท่อนเล็ก ๆ 2-3 ท่อน      • โป๊ยกั๊ก 2 ดอก     หมายเหตุ : สามารถใช้ผงข้าวหมกไก่สำเร็จรูปแล้วมาปรุงเพิ่ม ในสูตรคุณบ่งบ๊งใช้พริกแกงสำเร็จรูป ได้แก่ น้ำพริกแกงกุรุหม่าและผงข้าวหมกมาผสมกันส่วนผสม น้ำจิ้มข้าวหมกไก่      • น้ำส้มสายชู      • น้ำตาลทราย      • กระเทียมกลีบเล็ก 20 กลีบ      • พริกชี้ฟ้าเขียว หรือพริกขี้หนูเขียว      • ผักชี      • ใบสะระแหน่      • เกลือป่น      • นมเปรี้ยว (ใส่หรือไม่ใส่ก็ได้)วิธีหมักไก่     1. ใช้ส้อมจิ้มสะโพกไก่ให้เป็นรูพรุน ใส่ผงข้าวหมกและนมเปรี้ยว คลุกเคล้าให้ทั่วแล้วหมักทิ้งไว้ในตู้เย็นข้ามคืน เตรียมไว้ (ก่อนนำไก่มาใช้ นำเนื้อไก่ออกมาคลุกเคล้าอีกรอบแล้วทิ้งไว้ให้คลายความเย็น)     2. ตั้งกระทะบนเตา ใส่เนยแขกลงไป ตามด้วยหอมแดง กระเทียม และขิงสับละเอียดลงไปผัดให้หอมแดงสุกใส ใส่เนื้อไก่หมักลงไปจี่ในเครื่องแกง พอชิ้นไก่เริ่มเกรียมเล็กน้อย กลับด้าน ทอดแบบไม่ต้องสุกมาก ตักใส่ชาม เตรียมไว้วิธีทำข้าวหมกไก่     1. ซาวข้าวสารให้สะอาด ตักขึ้นสะเด็ดน้ำ เตรียมไว้     2. ผัดเครื่องแกงในกระทะ จากนั้นนำข้าวสารที่ซาวแล้วลงผัด คลุกเคล้าให้เข้ากันจนทั่ว ยกลงจากเตา     3. ใส่ข้าวหมกลงหม้อหุงข้าว วางชิ้นไก่บนข้าว (หรือวางเรียงสลับกัน) เติมน้ำซุปไก่ลงไป     หมายเหตุ : น้ำซุปไก่ ถ้าไม่ท่วมข้าวไม่ต้องกลัวว่าข้าวจะไม่สุก เพราะข้าวที่ซาวจะอุ้มน้ำไว้ น้ำจากนมเปรี้ยว น้ำจากหอม และกระเทียม ฉะนั้นน้ำซุปถ้วยเดียวบ่งบ๊งหุงออกมาแล้วข้าวสุกพอดีเลย     4. ตั้งโปรแกรมหุงข้าวธรรมดา ก่อนที่ข้าวจะสุกให้ใช้พายไม้หรือพายยางคนข้าวจากด้านล่างขึ้นมาด้านบน วิธีนี้จะทำให้ข้าวสุกทั่ว มีปัญหาข้าวดิบเนื่องจากน้ำซุปที่ใส่ไปอาจจะไม่ท่วมข้าวด้านบน ทำให้ส่วนบนไม่สุกทั่ว ถ้าข้าวไม่เหลืองให้เติมหญ้าฝรั่นลงไปเพื่อเพิ่มความเหลือง ไม่ใช่เหลืองของหญ้าฝรั่น แต่เป็นเหลืองของผงขมิ้นและผงกะหรี่     5. ตักข้าวใส่จาน วางทับด้วยชิ้นไก่ โรยหน้าด้วยหอมเจียว จัดวางผักต่าง ๆ แตงกวา ต้นหอม ผักกาดหอม โรยหน้าด้วยผักชี ใบสะระแหน่สด เสิร์ฟพร้อมน้ำจิ้มสะระแหน่วิธีทำน้ำจิ้มข้าวหมกไก่     1. นำหม้อขึ้นตั้งบนเตา ใส่น้ำส้มสายชูและน้ำตาลทรายลงไปเคี่ยวจนน้ำตาลทรายละลาย พักไว้จนเย็น     2. ใส่กระเทียม พริก ผักชี และใบสะระแหน่ลงในเครื่องปั่น ปั่นจนละเอียด เทใส่ลงในส่วนผสมน้ำส้มสายชู เติมเกลือป่น ชิมรสให้ออกเปรี้ยว ๆ โดยให้รสหวานนำ (น้ำจิ้มสูตรนี้นำไปกินคู่กับก๋วยเตี๋ยวลุยสวนได้) ตักใส่ถ้วย เตรียมไว้     + ดูวิธีทำเพิ่มเติมได้ที่ ข้าวหมกไก่ สุดฮิตหอมเครื่องเทศสไตล์อินเดีย
++++++++++++++++++


3. ซาโมซ่าผัก

     อาหารว่างร้อน ๆ มาแล้วจ้า พบกับวิธีทำซาโมซ่าผัก จับแป้งเปาะเปี๊ยะสอดไส้ผักผัดผงกะหรี่ ห่อเป็นรูปสามเหลี่ยมกินกับน้ำจิ้มอาจาดส่วนผสม ซาโมซ่าผัก      • เนยอินเดีย (ghee) 2 ช้อนโต๊ะ      • เมล็ดมัสตาร์ด 1/2 ช้อนชา      • เมล็ดยี่หร่าแขก (cumin) 1/2 ช้อนชา      • หอมแดง (หั่นเต๋าเล็ก) 1/2 ลูก      • พริกชี้ฟ้าสับละเอียด 1 เม็ด      • กระเทียมสับละเอียด 1 หัว      • ขิงขนาด 2 ซม.สับ 1 ชิ้น      • ถั่วลันเตาแช่แข็ง 1/2 ถ้วย      • มันฝรั่งหั่นเต๋าเล็ก 1 ลูก      • ดอกกะหล่ำ 200 กรัม      • แครอทหั่นเต๋าขนาดเล็ก 1 ลูก      • ผงกะหรี่ 2 ช้อนชา      • น้ำ 1/2 ถ้วย      • น้ำมะนาว 1/2 ช้อนโต๊ะ      • เกลือป่น 1 ช้อนชา      • แผ่นแป้งเปาะเปี๊ยะสำเร็จรูป 250 กรัมวิธีทำซาโมซ่าผัก     1. ผัดเนยอินเดียกับเมล็ดมัสตาร์ด และเมล็ดยี่หร่าแขกจนมีกลิ่นหอม ใส่หอมแดงลงผัดจนสุกนิ่ม ตามด้วยกระเทียม ขิง และพริกชี้ฟ้า ผัดผสมจนเข้ากัน นานประมาณ 2-3 นาที     2. ใส่ถั่วลันเตา มันฝรั่ง ดอกกะหล่ำ และแครอทลงผัดจนสุก และเข้ากันดี     3. เมื่อผักเริ่มสุกให้ใส่ผงกะหรี่ น้ำ และน้ำมะนาว ปรุงรสด้วยเกลือ ลดไฟอ่อน ผัดทุกอย่างให้สุกเข้ากันดี ตักใส่ถ้วย พักไว้     4. นำแผ่นแป้งเปาะเปี๊ยะมาตัดเป็น 3 ส่วนเท่า ๆ กัน ซ้อนแผ่นแป้งเปาะเปี๊ยะ 2 ชั้น ตักส่วนผสมไส้ (ประมาณ 2 ช้อนโต๊ะ) วางตรงส่วนปลายของแผ่นแป้ง ค่อย ๆ ขึ้นรูปเป็นทรงสามเหลี่ยม ม้วนแป้งขึ้นไปจนสุดปลายแผ่นแป้ง ปิดแผ่นแป้งด้วยน้ำเพื่อไม่ให้ไส้หลุดออกมา ทำจนครบ เตรียมไว้     5. เติมน้ำมันลงในกระทะ รอจนน้ำมันร้อนประมาณ 180 องศาเซลเซียส นำซาโมซ่าที่ทำเตรียมไว้ลงทอดจนแป้งมีสีเหลืองอมน้ำตาล ตักขึ้นสะเด็ดน้ำมัน จัดใส่จานเสิร์ฟขณะร้อน ๆ     + ดูวิธีทำเพิ่มเติมได้ที่ ซาโมซ่าไส้ผัก กรอบอร่อยได้สุขภาพสไตล์อินเดีย
++++++++++++++++++


4. สลัดแตงกวา

     ใครมีแตงกวาเหลือ ๆ จับมาทำสลัดแตงกวากันเถอะ ใส่หอมใหญ่กับมะเขือเทศ ปรุงรสด้วยมะนาวและพริกไทย เพิ่มความหอมจากกระเทียม กินกับแป้งโรตีส่วนผสม สลัดแตงกวา      • มะเขือเทศหั่นเต๋า แช่เย็นจัด 1 ลูก      • แตงกวาญี่ปุ่นหั่นเต๋า แช่เย็นจัด 1 ลูก      • หอมใหญ่หั่นเต๋า แช่เย็นจัด 1/2 หัว      • ผักชีซอย 1 ต้น      • น้ำมะนาว 2 ช้อนโต๊ะ      • เกลือป่น เล็กน้อย (ปรุงรส)      • พริกไทยดำบด เล็กน้อย (ปรุงรส)      • น้ำมันมะกอก 1/2 ช้อนโต๊ะ      • กระเทียมสับละเอียด 1 ช้อนชา      • แป้งโรตีทอดกรอบวิธีทำสลัดแตงกวา     1. ตีผสมน้ำมะนาว เกลือป่น และพริกไทยดำให้เข้ากัน ค่อย ๆ เติมน้ำมันมะกอก ตีผสมให้เข้ากัน จากนั้นใส่กระเทียมลงคนผสมให้เข้ากันอีกครั้ง เตรียมไว้     2. ใส่มะเขือเทศ แตงกวาญี่ปุ่น และหอมใหญ่ลงในอ่างผสม ใส่น้ำสลัดที่เตรียมไว้และผักชีซอยลงเคล้าผสมให้เข้ากัน ตักใส่ถ้วย เสิร์ฟคู่กับแป้งโรตีทอดกรอบ     + ดูวิธีทำเพิ่มเติมได้ที่ สลัดแตงกวา เมนูลดน้ำหนักสไตล์อินเดีย
++++++++++++++++++


5. ขนมลาดู

     แค่เห็นสีสันของขนมสูตรนี้ก็อยากลองทำแล้ว พบกับขนมลาดู (laddu, ladoo) สูตรจาก ครัวป้ามารายห์ จับแป้งผสมสีส้มหยอดเป็นเม็ดเล็ก ๆ เอาไปทอดในน้ำมันจนสุกและเอาไปผัดในน้ำเชื่อมให้หวาน สุดท้ายปั้นเป็นก้อนกลม ส่วนผสม บุนดี้ (boondi) หรือแป้งทอดกรอบ      • แป้งถั่วลูกไก่ หรือแป้งเบซัน 125 กรัม      • น้ำเปล่า 175 กรัม (ถ้าแป้งหนืดไปสามารถเพิ่มได้ค่ะ)      • เนยกี 1/2 ช้อนชา      • สีผสมอาหารสีส้ม      • น้ำมันสำหรับทอด+เนยกีประมาณ 3 ช้อนโต๊ะ     หมายเหตุ : ก่อนนำมาทอด ต้องพักแป้งสัก 25-30 นาที ส่วนผสม น้ำเชื่อม      • น้ำตาลทราย 200 กรัม      • น้ำ 100 กรัม      • ผงกระวาน 1/2 ช้อนชา      • สีผสมอาหารสีส้ม      • น้ำมะนาวหรือเลมอน 1/2 ช้อนชา (ใส่หลังจากที่น้ำเชื่อมเดือด ดับเตาแล้วก็ใส่น้ำมะนาวลงไปคนให้เข้ากัน แล้วค่อยใส่ boondi)ส่วนผสม ผลไม้แห้ง      • เม็ดแตงโม 2 ช้อนโต๊ะ (หรืออย่างอื่นก็ได้)วิธีทำขนมลาดู     1. เอาพิมพ์ฟอยล์มากดด้วยตะเกียบหรือก้นดินสอให้เป็นร่องลงไป หลังจากนั้นเอาไม้ปลายแหลมหรือไม้จิ้มฟันเจาะรูเล็ก ๆ หรือจะใช้กระชอนแบบนี้ก็ได้ แต่รูอาจจะใหญ่ไปสักหน่อย แต่ก็ใช้ได้เหมือนกัน     2. ผสมแป้ง+เนยกี 1/2 ช้อนชา พอเข้ากันแล้วก็ใส่น้ำลงไป ค่อย ๆ แบ่งใส่ก็ได้ จะได้คนเข้ากันง่าย ๆ พอคนแป้งเข้ากันดีแล้วก็ใส่สีผสมอาหารสีส้มแล้วคนให้เข้ากัน พักแป้งไว้ประมาณ 20 นาที     3. ตั้งกระทะใส่น้ำมันพืชกับเนยกีลงไปในกระทะ ใช้ไฟกลาง พอน้ำมันร้อนแล้ว ตักแป้งลงไปในกระชอน แล้วเคาะกับขอบกระทะ (ซึ่งเสียงจะดังมาก) อาจจะต้องหากระป๋อง หรืออะไรก็ได้ที่สูงกว่ากระทะเล็กน้อย หาผ้ามารองด้านบนจะทำให้ลดเสียงลงเยอะมาก พยายามเคาะให้ boondi ค่อย ๆ หยดลงมาเป็นเม็ดเล็ก ๆ อย่างสม่ำเสมอ พอแป้งลอยขึ้นมาก็ตักขึ้น พักให้สะเด็ดน้ำมัน     4. ทำน้ำเชื่อม โดยตั้งกระทะใส่น้ำกับน้ำตาลทราย คนจนน้ำตาลละลาย ใส่สีผสมอาหารสีส้มและผงกระวานลงไป พอน้ำเชื่อมเดือดก็ดับเตาแล้วใส่น้ำมะนาวลงไป หลังจากนั้นใส่ boondi ตามด้วยเม็ดแตงโมลงไป เปิดเตาผัดจนน้ำเชื่อมแห้ง ดับเตาแล้วปิดฝาพักไว้ 20-30 นาที พอเย็นแล้วก็นำมาปั้นเป็นลูกกลม ๆ     + ดูวิธีทำเพิ่มเติมได้ที่ ขนมลาดู สูตรขนมอินเดียสีสวยหวานหอมตามกระแสซีรีส์ดัง
++++++++++++++++++


6. นาน (โรตีนาน)

     
 นานมาแล้วที่ไม่ได้กินโรตีนานกับแกงกะหรี่ไก่ วันนี้ว่าง ๆ 
ขอทำสักแผ่นดีกว่า แป้งนานกรอบนอกนุ่มในหอมเนย เอาไปจิ้มกับแกงคาว ๆ 
และถ้าตัดเลี่ยนด้วยสลัดแขกด้วยรับรองอร่อยเหาะส่วนผสม โรตีนาน      • ยีสต์แห้งชนิดผง 2 ช้อนชา      • น้ำตาลทราย 1 ช้อนชา      • น้ำเปล่า 1/2 ถ้วย      • แป้งสาลีอเนกประสงค์ 2+1/2-3 ถ้วย      • เกลือป่น 1/2 ช้อนชา      • น้ำมันมะกอก 1/4 ถ้วย      • โยเกิร์ตรสธรรมชาติ 1/3 ถ้วย      • ไข่ไก่ 1 ฟองใหญ่วิธีทำโรตีนาน    
 1. เตรียมถ้วยผสมขนาดเล็ก ใส่ยีสต์ น้ำตาล และน้ำเปล่า 
คนผสมจนละลายเข้ากัน ตั้งทิ้งไว้จนขึ้นฟอง เติมน้ำมัน โยเกิร์ต และไข่ไก่ 
ตีผสมจนเข้ากัน     2. เตรียมอ่างผสมขนาดกลาง คนผสมแป้ง 1 ถ้วยกับเกลือ
 เสร็จแล้วเทลงในส่วนผสมของเหลว คนผสมจนเข้ากัน 
ทยอยใส่แป้งส่วนที่เหลือลงไป นวดผสมจนเข้ากัน     3. นวดแป้งประมาณ 3 
นาที คลุมด้วยพลาสติกถนอมอาหาร พักทิ้งไว้ประมาณ 1 
ชั่วโมงหรือจนขึ้นฟูเป็นสองเท่า เสร็จแล้วแบ่งเป็น 8 ก้อน ปั้นเป็นก้อนกลม     
 4. ตั้งกระทะใช้ไฟปานกลาง รีดแป้งเป็นแผ่นกลมแบน ความหนาประมาณ 1/4 นิ้ว 
และเส้นผ่าศูนย์กลางประมาณ 6 นิ้ว 
เอาไปย่างในกระทะจนสุกเป็นสีเหลืองทองทั้งสองด้าน 
ทาเนยละลายและโรยสมุนไพรก่อนเสิร์ฟ
++++++++++++++++++


7. ชานมอินเดีย

    
 มาต่อกันที่เครื่องดื่มสไตล์อินเดีย พบกับชานมอินเดีย 
สูตรจากเฟซบุ๊ก rin silpachai นี้ใช้ใบชาดำอินเดียต้มกับน้ำเปล่าจนเดือด เติมนมข้นหวานตามชอบ 
ทีเด็ดคือใส่ฟองนมเพิ่มความหอมมัน  ส่วนผสม ชานมอินเดีย      • ใบชาดำอินเดีย (indian black tea) 1/4 ถ้วย        • น้ำเปล่า 5 ถ้วย      • นมข้นจืด (หรือนมสด) ปริมาณตามชอบ      • น้ำตาลทราย ปริมาณตามชอบ      • นมข้นหวาน ปริมาณตามชอบ (เพิ่มความหวานมัน)วิธีทำชานมอินเดีย     
 1. ใส่น้ำลงในหม้อ ต้มจนน้ำเดือดจัดแล้วใส่ใบชาลงไปต้ม 
(สามารถเพิ่มปริมาณน้ำได้หากไม่ต้องการความเข้มข้นจนเกินไป) 
ต้มจนเดือดแล้วลดเป็นไฟอ่อน คนผสม 2-3 ครั้งแล้วต้มต่อด้วยไฟอ่อน ๆ ประมาณ 
3-5 นาที     2. ทำฟองนมโดยใส่นมข้นจืดลงในหม้อใบเล็ก 
ตามด้วยน้ำตาลทรายเล็กน้อย (น้ำตาลทรายจะช่วยให้ฟองนมทรงตัวมากขึ้น) 
คนผสมให้น้ำตาลทรายละลาย แล้วนำขึ้นตั้งไฟจนนมอุ่นที่อุณหภูมิ 150-170 
องศาฟาเรนไฮต์ (หรือประมาณ 66-77 องศาเซลเซียส)      3. 
พอนมได้อุณหภูมิที่เราต้องการแล้วให้ใช้ที่ตีฟองนมลงไปตีให้เป็นโฟมนุ่มตามต้องการ
 จากนั้นนำหม้อไปกระแทกเบา ๆ ลงกับโต๊ะเพื่อให้ฟองนมขนาดใหญ่แตกตัว 
เตรียมไว้     4. ตักนมข้นหวานใส่ลงในแก้วสำหรับเสิร์ฟ เทชาที่ต้มไว้ผ่านกระชอบกรองชาลงไปในแก้ว ประมาณ 2/3 ของแก้ว คนผสมให้นมข้นละลายเข้ากัน     5. ใช้ช้อนกั้นฟองนมแล้วเติมเฉพาะนมสดลงไปประมาณ 3/4 ของแก้ว คนผสมให้เข้ากันอีกครั้ง      6. สุดท้ายตักฟองนมใส่ลงไปด้านบนจนเต็มแก้ว พร้อมเสิร์ฟ     + ดูวิธีทำเพิ่มเติมได้ที่ ชานมอินเดีย เครื่องดื่มแก้วเล็ก ๆ ที่เรียกว่า ไจ
++++++++++++++++++


8. ลาสซี่มะม่วง



     เกิดมาต้องลองสักครั้งกับเครื่องดื่มลาสซี่มะม่วง สูตรจาก คุณ rins cookbook จับโยเกิร์ตผสมกับเนื้อมะม่วงสุก และซอสมะม่วง ลองทำดื่มดับร้อนกันเถอะส่วนผสม ลาสซี่มะม่วง      • โยเกิร์ตรสธรรมชาติ 5 ออนซ์      • เนื้อมะม่วงสุก 4 ออนซ์      • ซอสมะม่วงเข้มข้น (ในสูตรนี้ใช้ kesar mango pulp แบบกระป๋องจากประเทศอินเดีย)       • นมสด 1/4 ถ้วย (หรือฮาล์ฟแอนด์ฮาล์ฟครีม)      • น้ำแข็ง 1 ถ้วย      • น้ำเชื่อม 1 ออนซ์ (หรือน้ำตาลทราย 2-3 ช้อนโต๊ะ)      หมายเหตุ : ซอสมะม่วงเข้มข้นชนิดกระป๋อง หรือ kesar mango pulp 
สามารถหาซื้อได้ตามร้านขายวัตถุดิบอินเดีย หรือถ้าซื้อไม่ได้จริง ๆ 
ให้ใช้เนื้อมะม่วงสุกจัด ๆ มาใช้แทนได้วิธีทำลาสซี่มะม่วง    
 1. ใส่ส่วนผสมทั้งหมดลงในเครื่องปั่น 
ปิดฝาแล้วปั่นจนส่วนผสมทั้งหมดเนียนเป็นเนื้อเดียวกัน 
(เวลาในการปั่นขึ้นอยู่กับเครื่องปั่นแต่ละเครื่อง)     2. ตกแต่งแก้ว 
โดยเทซอสมะม่วงลงในไปในแก้วก่อนแล้วเอียงแก้วไปมาให้สวยงามตามชอบ 
จากนั้นเทลาสซี่ที่ปั่นไว้ลงไป ราดทับด้วยซอสมะม่วงอีกครั้ง 
แต่งด้วยใบสะระแหน่ พร้อมเสิร์ฟ (หรือจะโรยถั่วพิสตาชิโอลงไปก็ได้ตามชอบ)     + ดูวิธีทำเพิ่มเติมได้ที่ ลาสซี่มะม่วง เครื่องดื่มโยเกิร์ตปั่นสไตล์อินเดีย ร้อนนี้ต้องลอง     ว้าว ! อาหารอินเดียน่ากินหนักมาก โดยเฉพาะข้าวหมกไก่ของโปรด แต่ขอทำน้ำซุปไก่รสแซ่บเพิ่มด้วยดีกว่า เอาล่ะ… ขอตัวไปซื้อไก่ก่อนนะคะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






8 สูตรอาหารอินเดีย หลากเมนูอร่อยแบบโฮมเมด สายเครื่องเทศต้องชอบ





อัปเดตล่าสุด 24 กันยายน 2564 เวลา 10:22:03
 92,763 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































