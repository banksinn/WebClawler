




เมนูนมสด อิ่มอร่อยกับอาหารคาวหวานไม่ใช่แค่เครื่องดื่ม


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            สูตรขนมอื่นๆ












15 เมนูนมสด อร่อยหลากสไตล์ที่ไม่ใช่แค่เครื่องดื่ม





19,107อ่าน














0












             ชวนฟินกับเมนูนมสด ที่ไม่ใช่แค่เครื่องดื่ม เนรมิตได้ทั้งสูตรอาหารคาว ขนม และอาหารว่าง ลองทำวนไป รับรองสนุกไม่น่าเบื่อแน่นอน 











             จากที่เคยเอานมสดทำเป็นเครื่องดื่ม ลองแปลงร่างเป็นอาหาร หรือขนมกันดีไหม กระปุกดอทคอมขอนำเสนอวิธีทำเมนูนมสด เช่น พุดดิ้งนมสด โดนัทนมสด นมสดทอด วุ้นนมสด เป็นต้น ใครมีนมสดอยู่ลองเข้าครัวทำสักเมนูกันเถอะ
สูตรขนมและอาหารว่าง


1. ขนมปังนมสด



ภาพจาก คุณ panda-chan สมาชิกเว็บไซต์พันทิปดอทคอม

          ใครมีเตาอบมาลองทำขนมปังนมสดกันดีไหม สูตรไม่ใส่สารเสริม ใส่นมสดกับเนย ทาหน้าขนมปังด้วยไข่ไก่เพิ่มสีสัน และทาเนยหลังอบเสร็จใหม่ ๆ เพิ่มความหอมอร่อย


ส่วนผสม ขนมปังนมสด


น้ำตาลทราย 55 กรัม
นมสดอุ่น 190 มิลลิลิตร
ยีสต์ 5 กรัม
เกลือ 4 กรัม
แป้งขนมปัง 240 กรัม
แป้งบัวแดง หรือแป้งอเนกประสงค์ 60 กรัม
ไข่ตีแตก 30-35 กรัม
เนยสดรสจืด (อุณหภูมิห้อง) 45 กรัม
ไข่ผสมนม สำหรับทาหน้าขนมปังก่อนอบ
เนยละลาย สำหรับทาหน้าขนมปังตอนอบเสร็จ


วิธีทำขนมปังนมสด

     1. ผสมน้ำตาลกับนมอุ่น คนให้น้ำตาลละลาย ใส่ยีสต์แล้วรอสักพักจะมีฟองอากาศ ใส่น้ำตาลแค่บางส่วนก่อนเพื่อทดสอบว่ายีสต์ที่เก็บไว้ยังใช้ได้อยู่หรือไม่ ถ้าไม่ได้ทำขนมปังบ่อย ๆ แล้วมียีสต์ที่เก็บไว้ เวลาเอาออกมาใช้ควรทดสอบก่อน (สิ่งที่สำคัญอีกอย่างคือ อุณหภูมิของนม ถ้าเผลออุ่นจนเดือดให้รอจนอุณหภูมิลดลงมาเหลือแค่อุ่น ๆ ถ้าเทยีสต์ลงในนมเดือด ยีสต์ตายหมด)
     2. ใส่ยีสต์ที่ผสมกับนม แล้วใส่เกลือ ไข่ และน้ำตาลทรายที่เหลือ ลงไปในชามแป้งขนมปัง นวดให้เข้ากันประมาณ 5 นาที ขั้นตอนนี้จะแฉะ ๆ หน่อย เดี๋ยวใส่เนยแล้วจะดีขึ้น เมื่อนวดได้สักพักให้ใส่เนยลงไปแล้วนวดประมาณ 15-20 นาที หรือจนกว่าแป้งโดว์เนียน
     3. เวลานวดแป้ง ถ้ารู้สึกว่าแห้งไปให้ใส่น้ำเพิ่มทีละ 1 ช้อนโต๊ะ ถ้าเหลวไปให้ค่อย ๆ เพิ่มแป้ง เพราะแป้งแต่ละยี่ห้อและอุณหภูมิของแต่ละวันไม่เหมือนกัน ฉะนั้นนอกจากสูตรที่ให้แล้วต้องกะเอาด้วย นวดแล้วเนื้อแป้งโดว์นิ่ม ๆ มีความยืดหยุ่น แสดงว่ามาถูกทางแล้ว นวดให้เป็นก้อนกลมแล้วพักแป้งไว้ 1 ชั่วโมง ทาน้ำมันลงในชามก่อนพักแป้ง
     4. เมื่อพักแป้งเสร็จแล้วให้ชกไล่ลมแล้วแบ่งเป็นก้อนเท่า ๆ กัน แบ่งทั้งหมด 24 ก้อน แบ่ง 16 ก้อนเอาไว้ใส่แม่พิมพ์แบบ 8x8 นิ้ว ส่วนที่เหลือจะแบ่งใส่พิมพ์อันเล็ก พิมพ์ละ 4 ก้อน หลังจากแบ่งแป้งแล้วให้คลึงแป้งเป็นก้อนกลม แล้วพักไว้ประมาณ 10 นาที
     5. หลังจากพักแป้งแล้วให้คลึงแป้งให้เป็นก้อนกลม ๆ อีกรอบ ใส่ลงในแม่พิมพ์ และพักแป้งอีกประมาณ 35-40 นาที การพักแป้งรอบนี้ต้องคอยดู ถ้าพักแป้งในเวลาที่พอดี เวลาแตะลงไปจะรู้สึกถึงอากาศที่พองอยู่ในขนมปังแต่ตัวโดว์ไม่ยุบลงไป ถ้าพักแป้งนานเกินไปเวลาเอามือไปแตะโดว์จะยุบ เพราะว่ามีอากาศมากเกินไปในแป้งโดว์ เวลาอบก็จะยุบไม่สวยด้วย
     6. ทาหน้าขนมปังด้วยไข่ผสมนมสดเบา ๆ ถ้าชอบหน้าขนมปังสีเข้ม ๆ ให้ใส่ไข่เยอะกว่านม แต่ถ้าชอบแบบขาว ๆ ก็ทาแต่นมสดอย่างเดียวก็ได้
     7. นำไปอบที่อุณหภูมิ 180 องศาเซลเซียส ใช้ไฟบน-ล่าง ไม่เปิดพัดลม ประมาณ 20 นาที อบเสร็จใหม่ ๆ อย่าลืมทาเนยสดที่หน้าขนมปัง
 

ดูวิธีทำ ขนมปังนมสด เพิ่มเติมคลิก

2. โดนัทนมสด



ภาพจาก ครัวป้ามารายห์

          ใครอยากทำโดนัทนมสดนุ่ม ๆ กินเอง เข้ามาจดสูตรกัน มีทั้งสูตรใส่สารเสริมและไม่ใส่สารเสริม นวดแป้งเสร็จแล้วก็เอาไปทอดจนสุก


ส่วนผสม โดนัทนมสด สูตรไม่ใส่สารเสริม (สำหรับ 20-25 ชิ้น)


แป้งสาลีอเนกประสงค์ 550 กรัม
ผงฟู 1+1/2 ช้อนชา
น้ำตาลทราย 60 กรัม
เกลือป่น 1 ช้อนชา
ยีสต์ 11 กรัม
ไข่แดง 2 ฟอง (หรือไข่ไก่ เบอร์ 2 จำนวน 1 ฟอง)
นมสด หรือนมจืด อุณหภูมิห้อง (หรือน้ำเปล่า) 260 กรัม
กลิ่นวานิลลา 1 ช้อนชา
เนยสดรสจืด หรือเนยขาว หรือน้ำมันพืช (ใช้เนยเค็มก็ได้ รสชาติไม่ต่างกันมาก เนยเค็มก็อร่อยอีกแบบ ถ้าใช้น้ำมันพืชควรใส่ลงไปพร้อมนมเลยค่ะ) 50 กรัม


ส่วนผสม โดนัทนมสด สูตรใส่สารเสริม


แป้งสาลีอเนกประสงค์ 550 กรัม
น้ำตาลทราย 60 กรัม
เกลือป่น 1 ช้อนชา
ผงฟู 1+1/2 ช้อนชา
ยีสต์ 11 กรัม
ไข่แดง 2 ฟอง (หรือไข่ไก่ เบอร์ 2 จำนวน 1 ฟอง)
นมสด หรือนมจืด อุณหภูมิห้อง (หรือน้ำเปล่าก็ได้ค่ะอร่อยเหมือนกัน) 260 กรัม
กลิ่นวานิลลา 1 ช้อนชา
เนยสดรสจืด หรือเนยขาว หรือน้ำมันพืช (ใช้เนยเค็มก็ได้ รสชาติไม่ต่างกันมาก เนยเค็มก็อร่อยอีกแบบ ถ้าใช้น้ำมันพืชควรใส่ลงไปพร้อมนม) 50 กรัม
สารเสริมคุณภาพ 1 ช้อนชา (เอ็มเพล็กซ์ หรือแพ็ตโก้ 3) ร่อนรวมไปกับแป้งและผงฟู


วิธีทำโดนัทนมสด

     1. ใส่แป้งสาลีอเนกประสงค์ (ที่ร่อนไว้แล้ว) น้ำตาลทราย เกลือป่น และยีสต์ แล้วตีหรือผสมพอเข้ากัน จากนั้นใส่ไข่แดง นม กลิ่นวานิลลา ตีพอแป้งจับตัวกันเป็นก้อน
     2. ใส่เนยสดลงไป แล้วตีจนแป้งเนียนขึงเป็นฟิล์มบาง ๆ ได้ รวบแป้งให้หน้าตึงแล้วพักแป้งไว้ให้ฟูขึ้น 2 เท่า ประมาณ 1 ชั่วโมง (ใช้พลาสติกถนอมอาหารคลุมไว้ หรือเป็นผ้าหมาด ๆ ก็ได้)
     3. พอแป้งขึ้นฟูแล้วก็ชกไล่ลม จากนั้นแบ่งแป้งชั่งน้ำหนักให้ได้ก้อนละ 50 กรัม ขึงเป็นลูกกลม ๆ (จะกดให้แบนสักนิดหนึ่งก็ได้ค่ะ) แล้วพักไว้ 20 นาที หรือแป้งขึ้นฟูประมาณ 50%
     4. จากนั้นใช้นิ้วจุ่มแป้งนวล แล้วเจาะรูลงไป หรือจะใช้ฝาทรงกระบอกจุ่มแป้งนวลแล้วกดลงไป ก็จะได้โดนัทมีรูตรงกลางกลมสวยน่ากินเหมือนกัน จากนั้นพักแป้งไว้อีก 10 นาที ก่อนนำไปทอด
     5. ตั้งน้ำมันให้ร้อนแล้วปรับความร้อนกลาง ๆ ไปทางอ่อนนิดหน่อย นำด้านที่สวยคว่ำลง ทอดจนเหลืองสวย แล้วกลับอีกด้านทอดจนสุกเหลืองทั้ง 2 ด้าน จากนั้นตักขึ้นพักให้สะเด็ดน้ำมันบนตะแกรง จนโดนัทเย็นสนิท จะนำไปเคลือบไอซิ่งเกลซหรือคลุกน้ำตาลทรายก็อร่อย
 

ดูวิธีทำ โดนัทนมสด เพิ่มเติมคลิก

3. นมสดอบชีส



ภาพจาก คุณแขมร อินเตอร์ สมาชิกเว็บไซต์พันทิปดอทคอม

           ใครไม่กลัวอ้วนขอแนะนำเมนูนมสดอบชีส ส่วนผสมมีนมสด ชีส ไข่แดง และแป้ง นำไปกวนจนข้นและเทใส่กล่อง เอาไปแช่เย็นจนเซตตัวแล้วนำเข้าเตาอบจนสีสวย


ส่วนผสม นมสดอบชีส


นมสด 500 มิลลิลิตร
แป้งข้าวโพด 1/2 ถ้วย
น้ำตาลทราย 3 ช้อนโต๊ะ
ไข่แดง 3 ฟอง
ชีส (ใส่หรือไม่ใส่ก็ได้) 2 แผ่น


วิธีทำนมสดอบชีส

     1. ตัดชีสแผ่นเป็นชิ้นเล็ก ๆ ตามต้องการ 
     2. เทนมสดลงบนกระทะหรือหม้อ เติมแป้งข้าวโพด น้ำตาลทราย และไข่แดง 2 ฟอง คนส่วนผสมทุกอย่างให้เข้ากันดี
     3. นำไปตั้งไฟกลางและคนเรื่อย ๆ พอนมเริ่มอุ่นให้เติมชีสลงไป กวนต่อให้ชีสละลายและมีความข้นเหนียว เทใส่กล่องในขณะที่ยังอุ่น ๆ ปาดหน้าให้เรียบและคลุมด้วยพลาสติกถนอมอาหาร
     4. ทิ้งให้คลายร้อนและนำเข้าตู้เย็นให้เซตตัวอย่างน้อย 3 ชั่วโมง จากนั้นนำมาตัดเป็นชิ้นขนาดตามที่ต้องการ
     5. แปรงขนมด้วยไข่แดงที่เหลือ ก่อนจะนำเข้าเตาอบที่อุณหภูมิ 200 องศาเซลเซียส ประมาณ 20-25 นาที (วอร์มเตาอบไว้ก่อน) เอาความเข้มตามชอบได้เลย
 

ดูวิธีทำ นมสดอบชีส เพิ่มเติมคลิก

4. สาคูแคนตาลูปนมสด



ภาพจาก คุณเนินน้ำ อาหารบ้าน ๆ ที่บ้านเนินน้ำ 

           มาต่อกันที่ขนมหวานอร่อย ๆ กับสาคูแคนตาลูปนมสด มาพร้อมน้ำเชื่อมใบเตยหอม ๆ กับสาคูเม็ดเล็ก ใส่นมสดเกล็ดน้ำแข็งเย็นฉ่ำ และที่ขาดไม่ได้เลยคือแคนตาลูป


ส่วนผสม สาคูแคนตาลูปนมสด


น้ำเปล่า 3/4 ถ้วย
น้ำตาลทราย 120 กรัม
ใบเตย
สาคูเม็ดเล็ก 1 ถ้วย
น้ำเปล่า (สำหรับต้มสาคู)
นมสด
แคนตาลูป


วิธีทำสาคูแคนตาลูปนมสด

     1. ใช้ที่ตักแตงโม ตักแคนตาลูปเป็นลูกกลม ๆ แช่ตู้เย็น เตรียมไว้
     2. ทำน้ำเชื่อม โดยต้มน้ำกับใบเตยให้หอมก่อน แล้วจึงใส่น้ำตาลทราย ตั้งไฟเคี่ยวพอข้น
     3. ต้มน้ำเปล่าให้เดือดจัด ใส่สาคูที่ล้างผ่านน้ำแล้ว ต้มให้สุก 90% เหลือเป็นตากบเล็ก ๆ ปิดไฟ ยกลงจากเตา เทสาคูใส่กระชอนแล้วล้างน้ำเพื่อหยุดความสุก และแช่ในน้ำเย็น 
     4. เมื่อสาคูเย็นสนิท ให้สะเด็ดน้ำ ตักใส่ในน้ำเชื่อม นำแช่ตู้เย็น
     5. นมสดนำไปแช่เย็นจนเป็นเกล็ดน้ำแข็งแล้วตักใส่ถ้วย ใส่สาคู น้ำเชื่อม แคนตาลูป ชิมรสหวานตามชอบ
 

ดูวิธีทำ สาคูแคนตาลูปนมสด เพิ่มเติมคลิก

5. วุ้นไมโลนมสด 



ภาพจาก คุณ sujitrar สมาชิกเว็บไซต์พันทิปดอทคอม

            วุ้นนมสดก็อร่อย แต่กินบ่อยก็เอียน ลองทำวุ้นไมโลนมสดกันไหม รับรองว่าฟินกว่าเดิม ได้กินทั้งวุ้นนมสดและวุ้นไมโลในคำเดียว


ส่วนผสม วุ้นไมโลนมสด


ผงวุ้น 1 ช้อนโต๊ะ
น้ำเปล่า 50 มิลลิลิตร
นมสดจืด หรือนมโรงเรียน 1,000 มิลลิลิตร
น้ำตาลทราย 200 กรัม
ผงไมโล 4 ช้อนโต๊ะ


วิธีทำวุ้นไมโล

     1. นำน้ำเปล่าใส่ลงในถ้วย โรยผงวุ้น พักไว้ 15 นาที ให้วุ้นอิ่มน้ำ และนำนมสดรสจืด หรือนมโรงเรียน ใส่ลงในหม้อ หลังจากนั้นใส่ผงวุ้นที่พักไว้ลงไป คนให้เข้ากัน
     2. นำขึ้นตั้งไฟปานกลางจนวุ้นละละลาย วิธีสังเกตให้ยกทัพพีขึ้นดู ถ้าไม่มีเม็ดวุ้นติดที่ทัพพีแสดงว่าละลายหมดแล้ว หลังจากวุ้นละลายดีแล้วใส่น้ำตาลทรายลงไป คนให้น้ำตาลละลาย ตั้งไฟต่อสักครู่ หลังจากนั้นยกลงจากเตาพักให้วุ้นคลายร้อน แล้วแบ่งวุ้นนมตักใส่ถ้วย ใส่ไมโลลงไป 2 ช้อนโต๊ะ (เพิ่ม-ลดตามชอบ) คนให้เข้ากัน
     3. เทลงถาดโดยใช้กระชอนกรองเพื่อให้วุ้นเนียนขึ้น และกรองเอาผงไมโลที่ยังไม่ละลายออก หลังจากนั้นพักให้วุ้นเซตตัวสักครู่ วิธีสังเกตคือใช้นิ้วแตะดูให้หน้าวุ้นตึง ๆ เล็กน้อยก็ใส่ชั้นต่อไปได้

วิธีทำวุ้นนม

     1. สำหรับชั้นต่อไปจะไม่ผสมไมโล โดยที่เวลาเทจะใช้ช้อนรองเพื่อลดความแรงของน้ำวุ้นที่ใส่ลงไปและลดฟองอากาศ สำหรับการเทชั้นต่อไปนี้วุ้นจะต้องยังร้อนอยู่ มิเช่นนั้นชั้นจะไม่ติดกัน
     2. ชั้นที่ 3 ทำวิธีเดียวกับชั้นที่ 1 ค่ะ โดยปล่อยให้วุ้นชั้นที่ 2 เซตตัวให้หน้ามีลักษณะตึง ๆ แล้วเทวุ้นชั้นที่ 3 โดยผสมผงไมโลลงไป 2 ช้อนโต๊ะเช่นกัน พักให้วุ้นเซตตัวแล้วแช่ตู้เย็นไว้อย่างน้อย 5 ชั่วโมง หรือข้ามคืนค่ะ หลังจากนั้นตัดเสิร์ฟได้เลย
 

ดูวิธีทำ วุ้นไมโลนมสด เพิ่มเติมคลิก

6. พุดดิ้งนมสด



ภาพจาก คุณ little pastry chef สมาชิกเว็บไซต์พันทิปดอทคอม

           หลังจากซื้อพุดดิ้งนมมากินหลายครั้ง ถ้ามีเวลาว่างลองมาทำกินเองกันดีไหม ชอบหวานมาก-น้อยจัดไป ใส่เครื่องแน่นตามชอบด้วย


ส่วนผสม พุดดิ้งนมสด


เจลาตินแผ่น 6 กรัม
นมสด 300 กรัม
วิปปิ้งครีม 100 กรัม
น้ำตาลทราย 60 กรัม
กลิ่นวานิลลา 1/2 ช้อนชา
สลัดผลไม้ตามฤดูกาล (สำหรับแต่ง)


วิธีทำพุดดิ้งนมสด

     1. แช่แผ่นเจลาตินในน้ำเย็นประมาณ 4-5 นาที
     2. นำนมสด วิปปิ้งครีม น้ำตาลทราย และกลิ่นวานิลลา ใส่ลงในหม้อต้ม แล้วคนให้เข้ากัน
     3. นำหม้อต้มไปตั้งไฟ ใช้ไฟกลางค่อนไปทางไฟอ่อน ต้มให้นมมีอุณหภูมิประมาณ 50-60 องศาเซลเซียส หรือเห็นไอลอยขึ้นมาเวลาคนนม ปิดไฟ ยกหม้อลง
     4. บีบน้ำออกจากเจลาตินที่แช่ไว้ แล้วนำเจลาตินใส่ในนมที่ร้อน คนให้เจลาตินละลาย
     5. นำนมอุ่นเทใส่แก้วหรือภาชนะที่เตรียมไว้ นำไปแช่ในตู้เย็นประมาณ 4 ชั่วโมง หรือจนพุดดิ้งนมเซตตัว
     6. นำพุดดิ้งนมสดมาตกแต่งด้วยผลไม้ที่เตรียมไว้ แล้วเสิร์ฟ
 

ดูวิธีทำ พุดดิ้งนมสด เพิ่มเติมคลิก

7. พุดดิ้งงาดำนมสดสไตล์ญี่ปุ่น



ภาพจาก คุณ panda-chan สมาชิกเว็บไซต์พันทิปดอทคอม

            มาต่อกันที่พุดดิ้งงาดำนมสด จับพุดดิ้งนมสดมาผสมงาดำ ทำง่ายไม่ตกตะกอน เอาไปแช่เย็นยิ่งอร่อย


ส่วนผสม พุดดิ้งงาดำนมสด


ผงเจลาติน 5 กรัม
น้ำเปล่า 2 ช้อนโต๊ะ
นมสด 300 มิลลิลิตร
น้ำตาลทราย 3 ช้อนโต๊ะ (ถ้าหวานไปลดได้)
งาดำบด 1+1/2 ช้อนโต๊ะ
วิปปิ้งครีม 100 มิลลิลิตร
น้ำแข็ง


วิธีทำพุดดิ้งงาดำนมสด

     1. เทผงเจลาตินลงในน้ำเปล่าแล้วคนให้เข้ากัน พักไว้ 5-10 นาที ให้เจลาตินพองตัว
     2. ใช้ไฟอ่อนอุ่นนมสดให้พออุ่นแบบไม่เดือด ใส่น้ำตาลทรายลงไปแล้วคนให้เข้ากัน จากนั้นปิดไฟ แล้วใส่เจลาตินที่พองตัวแล้วลงไป คนให้เจลาตินละลาย ถ้านมร้อนเกินไปจะทำให้เจลาตินเสื่อมสภาพนะคะ ฉะนั้นเอาแบบอุ่น ๆ พอ
     3. เทนมที่ผสมเจลาตินแล้วลงไปในชามที่มีงาดำบดอยู่ แล้วคนให้เข้ากัน เอาชามนมสดวางบนน้ำแข็งแล้วคนไปเรื่อย ๆ ให้นมเย็นลง ถ้าคนบนน้ำแข็งแล้วยังเย็นไม่พอแนะนำให้เอาไปแช่ตู้เย็นเพิ่มสัก 5-10 นาที เมื่อนมสดผสมงาดำเย็นแล้วให้ใส่วิปปิ้งครีมลงไป ถ้าทำถูกวิธีงาดำจะแทรกตัวอยู่กับนม ไม่ตกตะกอน จากนั้นก็เทใส่ชามพุดดิ้ง แล้วแช่ไว้ข้ามคืน
 

ดูวิธีทำ พุดดิ้งงาดำนมสด เพิ่มเติมคลิก

8. วุ้นนมสด



ภาพจาก คุณ little pastry chef สมาชิกเว็บไซต์พันทิปดอทคอม

          เอาใจคนรักกาแฟกับวุ้นนมสดโฟมกาแฟ เนื้อวุ้นใส่นมสด แต่งด้วยครีมกาแฟหอม ๆ โรยผงโกโก้เพิ่มความสวยงาม


ส่วนผสม วุ้นนมสด


น้ำ 150 กรัม
ผงวุ้น 1 ช้อนชา
น้ำตาลทราย 45 กรัม
นมสดจืด 350 กรัม
ผงโกโก้ สำหรับโรยก่อนเสิร์ฟ


ส่วนผสม dalgona coffee


ผงกาแฟสำเร็จรูป 1 ช้อนโต๊ะ
น้ำตาลทราย 1 ช้อนโต๊ะ
น้ำร้อน 1 ช้อนโต๊ะ


วิธีทำวุ้นนมสด โฟมกาแฟ

     1. ทำวุ้นนมสด โดยใส่น้ำกับผงวุ้นลงในหม้อ คนให้เข้ากัน นำไปต้มให้น้ำเดือด ปิดไฟ 
     2. ใส่น้ำตาลทรายลงไป คนจนละลาย เทนมลงไปผสมให้เข้ากัน เปิดไฟ ใช้ไฟกลางค่อนไปทางอ่อน เมื่อนมเริ่มเดือดปิดไฟและยกลง
     3. เทนมใส่ในพิมพ์ที่เตรียมไว้ แล้วพักไว้ให้เย็นตัวประมาณ 15 นาที ก่อนจะนำไปแช่ในตู้เย็นจนเซตตัว อย่างน้อย 2 ชั่วโมง
     4. ทำโฟมกาแฟโดยใส่ผงกาแฟ น้ำตาลทราย และน้ำร้อน ในอ่างผสม แล้วตีให้ขึ้นยอด
     5. นำวุ้นนมสดมาถอดพิมพ์ และตกแต่งด้วยฟองกาแฟกับโรยด้วยผงโกโก้ก่อนจัดเสิร์ฟ
 

ดูวิธีทำ วุ้นนมสด เพิ่มเติมคลิก

สูตรอาหาร

9. หมูปิ้งนมสด



ภาพจาก ครัวแม่ผึ้ง bee happy kitchen

           ถ้าหมูปิ้งทั่วไปรสชาติไม่ถูกปาก ต้องมาเจอหมูปิ้งโบราณ ใส่นมสดและเครื่องปรุงรสต่าง ๆ หมักจนเข้าเนื้อ ทำเก็บไว้ในช่องฟรีซ อยากกินค่อยเอาออกมาปิ้ง


ส่วนผสม หมูปิ้งโบราณ


กระเทียม พริกไทย และรากผักชีตำ 1 ช้อนโต๊ะ
หมูสไลซ์ติดมัน 1 กิโลกรัม
ซีอิ๊วขาว 2 ช้อนโต๊ะ
ซีอิ๊วดำ 2 ช้อนชา
ซอสปรุงรส (ภูเขาทองฝาเขียว) 1 ช้อนโต๊ะ
น้ำมันหอย 1 ช้อนโต๊ะ
น้ำตาลปี๊บ 2 ช้อนโต๊ะ
น้ำตาลทราย 1 ช้อนโต๊ะ
นมสด 5-6 ช้อนโต๊ะ
น้ำเปล่า 5-6 ช้อนโต๊ะ
น้ำมันพืช 1 ช้อนโต๊ะ


วิธีทำหมูปิ้งโบราณ

     1. ใส่กระเทียม เม็ดพริกไทย และรากผักชี ลงไปโขลกในครกจนละเอียด
     2. หมักหมูด้วยเครื่องปรุงต่าง ๆ ตามสูตร และใส่นมสดเพื่อเพิ่มความหอมนุ่ม นวดจนเข้ากัน ใส่น้ำเปล่าเพื่อทำให้เครื่องปรุงซึมเข้าเนื้อได้ดีและมีความนุ่มฉ่ำมากขึ้น และเติมน้ำมันพืชเพื่อให้หมูมีความเงางามเด้งน่ากิน นวดจนเข้ากันอีกครั้ง
     3. นำหมูไปหมักในตู้เย็น 3-6 ชั่วโมง หรือข้ามคืน ซอสจะซึมเข้าเนื้อ ทำให้หมูนุ่มอร่อย
     4. นำหมูมาเสียบไม้ โดยแช่ไม้ในน้ำเปล่าก่อนนำมาเสียบหมูเพื่อเวลาปิ้งไม้จะได้ไม่ไหม้ เสียบหมูโดยสลับส่วนเนื้อหมูกับส่วนที่ติดมัน เวลาย่างหมูจะได้อร่อยไม่แห้งเกินไป เก็บในกล่องพลาสติก นำไปแช่ช่องเย็นหรือช่องฟรีซไว้ได้นาน เพื่อนำไปปิ้งย่างเมื่อต้องการกิน
 

ดูวิธีทำ หมูปิ้งนมสด เพิ่มเติมคลิก

10. หมูทอดนมสด



ภาพจาก คุณ sujitrar สมาชิกเว็บไซต์พันทิปดอทคอม

           และแล้วก็ถึงเมนูที่รอคอยนั่นคือ หมูทอดนมสด จับหมูหมักกับสามเกลอและปรุงรสเค็มหวาน พอครบเวลาก็เอาไปทอดจนสุก


ส่วนผสม หมูทอดนมสด


หมูสันนอก 500 กรัม
นมสด 120 กรัม
กระเทียม 30 กรัม
พริกไทย 1 ช้อนชา
รากผักชี 5 กรัม
น้ำมันหอย 3 ช้อนชา
ซีอิ๊วขาว 3 ช้อนชา
ซอสปรุงรส 2+1/2 ช้อนชา
น้ำตาลปี๊บ 3 ช้อนชา
ส่วนผสม ข้าวเหนียวนึ่ง
ข้าวเหนียวดิบใหม่
น้ำเปล่า
น้ำร้อน


วิธีทำข้าวเหนียวนึ่ง

     1. ล้างข้าวเหนียวให้สะอาด ประมาณ 4-5 รอบ หรือจนกว่าน้ำจะใส
     2. ต้มน้ำให้เดือด เทน้ำร้อนใส่ลงไป แช่ทิ้งไว้ประมาณ 30 นาที พอครบเวลาเทน้ำร้อนทิ้งไป ค่อย ๆ ล้างข้าวเหนียวด้วยน้ำสะอาดประมาณ 2 ครั้ง เพื่อเอายางออก
     3. ต้มน้ำเปล่าใส่ซึ้งให้เดือด พอเดือดเทข้าวเหนียวลงซึ้งที่รองด้วยผ้าขาวบาง แหวกช่องตรงกลางของข้าวเหนียวเพื่อให้ไอน้ำขึ้นมาจากซึ้ง ข้าวเหนียวจะได้สุกทั่ว เอาผ้าขาวบางคลุมปิดฝานึ่งประมาณ 30 นาที

วิธีทำหมูทอดนมสด

     1. หั่นหมูเป็นชิ้นเล็ก ๆ ยาวพอประมาณ และโขลกรากผักชี กระเทียม และพริกไทย ให้ละเอียด พักไว้
     2. คลุกเคล้าหมูกับนมสดให้เข้ากันจนนมสดซึมเข้าไปในเนื้อหมู ใส่เครื่องโขลกลงไป ปรุงรสด้วยน้ำมันหอย ซีอิ๊วขาว ซอสปรุงรส และน้ำตาลปี๊บ คลุกเคล้าส่วนผสมให้เข้ากัน นำเข้าตู้เย็น พักไว้ประมาณ 3 ชั่วโมง หรือข้ามคืน
     3. ตั้งกระทะใช้ไฟอ่อนใส่น้ำมันพอประมาณ นำหมูลงไปทอดด้วยไฟปานกลาง พอทอดจนสุกตักขึ้นพักให้สะเด็ดน้ำมัน เสร็จแล้วเสิร์ฟกับข้าวเหนียว
 

ดูวิธีทำ หมูทอดนมสด เพิ่มเติมคลิก

11. นมสดทอด



คุณแขมร อินเตอร์ สมาชิกเว็บไซต์พันทิปดอทคอม

          ใครจะไปรู้ว่านมสดเอามาทอดได้ด้วยและอร่อยมาก สูตรนี้เอานมสดผสมกับแป้งเพื่อให้เป็นก้อนแล้วชุบกับแป้งเปียกและเกล็ดขนมปัง



ส่วนผสม นมสดทอด


นมสด 650 มิลลิลิตร
น้ำตาลทราย 70 กรัม
แป้งข้าวโพด 75 กรัม
เกลือป่น 1/4 ช้อนชา


ส่วนผสม แป้งเปียกสำหรับชุบนมสดทอด


แป้งสาลีอเนกประสงค์ 100 กรัม
น้ำตาลทราย 30 กรัม
น้ำเปล่า 120 กรัม
เกล็ดขนมปัง 200 กรัม
น้ำมัน สำหรับทอด


วิธีทำนมสดทอด

     1. เทนมสดลงหม้อ เติมน้ำตาลทราย เกลือ และแป้ง คนส่วนผสมทุกอย่างให้เข้ากันดี จากนั้นนำไปตุ๋นโดยใช้ไฟกลาง เมื่อเดือดแล้วให้คนตลอดเวลาจนส่วนผสมเหนียวได้ที่แล้วยกลงจากเตา เทใส่พิมพ์ที่แปรงด้วยน้ำมันบาง ๆ พักทิ้งไว้ให้เย็นก่อนจะนำแช่ตู้เย็นช่องธรรมดา 3 ชั่วโมง นำมาตัดแบ่งเอาขนาดตามต้องการ และนำไปเสียบให้สวยงาม
     2. ทำแป้งเปียกสำหรับชุบนมสดทอด เริ่มจากเทแป้งลงในชาม ตามด้วยน้ำตาลทรายและน้ำ คนให้ทุกอย่างเข้ากันดี 
     3. ใส่เกล็ดขนมปังลงในภาชนะ เตรียมไว้
     4. นำนมสดที่เสียบไม้แล้วมาจุ่มลงในแป้งเปียกและคลุกด้วยเกล็ดขนมปัง
     5. ตั้งกระทะใส่น้ำมันลงไป ใช้ไฟกลาง นำลงทอดประมาณ 3-4 นาที หรือจนกว่าจะเป็นสีเหลืองทองเป็นอันใช้ได้  จะกินเปล่า ๆ หรือจิ้มกับมายองเนสก็เข้ากัน
 

ดูวิธีทำ นมสดทอด เพิ่มเติมคลิก

12. ปูไข่นึ่งนมสด



ภาพจาก จาก คุณ nutchanart_ch สมาชิกเว็บไซต์พันทิปดอทคอม

           ปูไข่นึ่งธรรมดาโลกไม่จำ ต้องเจอกับปูไข่นึ่งนมสดนี่เลย อร่อยจนใครก็จำได้ ความพิเศษคือราดนมสดลงบนกระดองปู และเสิร์ฟกับน้ำจิ้มซีฟู้ด


ส่วนผสม ปูไข่นึ่งนมสด


ปูไข่ 3 ตัว    
นมข้นจืด 5 ช้อนโต๊ะ  
พริกขี้หนูสวน 25 เม็ด  
กระเทียม 10 กลีบ  
รากผักชี 3 ราก  
น้ำตาลปี๊บ 1 ช้อนโต๊ะ 
น้ำปลา 3 ช้อนโต๊ะ  
น้ำมะนาว 4 ช้อนโต๊ะ  
ผักชีสับ 1 ช้อนโต๊ะ


ส่วนผสม น้ำจิ้มซีฟู้ด


พริกขี้หนู
กระเทียม
รากผักชี
น้ำตาลปี๊บ
น้ำปลา
น้ำมะนาว
ผักชี


วิธีทำน้ำจิ้มซีฟู้ด


นำพริกขี้หนูสวนใส่ลงไปในครก ตามด้วยกระเทียมและรากผักชีโขลกหยาบ ๆ ปรุงรสด้วยน้ำตาลปี๊บ น้ำปลา น้ำมะนาว และผักชีสับ คนให้เข้ากัน


วิธีทำปูไข่นึ่งนมสด

     1. เตรียมปูไข่ โดยนำปูไข่มาทำความสะอาด โดยการขัดคราบโคลนที่อยู่ในตัวปูออกและล้างน้ำให้สะอาด แล้วพักไว้ให้สะเด็ดน้ำ
     2. นำปูไข่มาแกะกระดองออกจากตัวปูเพื่อนำไปนึ่ง (แกะอย่างระวังอย่าให้ไข่ปูหลุดออกจากตัวปู)
     3. เริ่มนึ่งปูไข่ ตั้งน้ำเมื่อน้ำร้อนแล้ว นำตัวปูไข่และกระดองปูไข่ไปนึ่ง 
     4. นำนมข้นจืดราดลงบนกระดองปูหรือตัวปู แล้วปิดฝาลังถึง นึ่งเป็นเวลา 5-10 นาที อย่านึ่งนานมาก เพราะจะทำให้ไข่ของปูไข่ด้านและแข็งเกินไป เสิร์ฟน้ำจิ้มซีฟู้ดคู่กับปูไข่นึ่งนมสด
 

ดูวิธีทำ ปูไข่นึ่งนมสด เพิ่มเติมคลิก

13. ไข่ตุ๋นนมสดชีส



ภาพจาก คุณแขมร อินเตอร์ สมาชิกเว็บไซต์พันทิปดอทคอม

          มื้อเย็นนี้ลองมาทำไข่ตุ๋นนมสดชีสกันดู เพิ่มสีสันจากมันของหัวกุ้ง ใส่เนื้อกุ้งและแครอต สุดท้ายโรยชีสแล้วเอาไปอบ


ส่วนผสม ไข่ตุ๋นนมสดชีส


ไข่ไก่ 3 ฟอง
นมสด 1 ถ้วยตวง
กุ้งหั่นเป็นชิ้นเล็ก ๆ 3 ตัว
กุ้งปอกเปลือกไว้หาง ผ่าหลังลึก แต่ไม่ทะลุ 6 ตัว
แครอตหั่นเต๋า 1/3 หัว
ใบต้นหอมซอย 3 ใบ (สำหรับใส่ในไข่และสำหรับแต่งหน้า)
ซอสปรุงรส 2 ช้อนชา
มันจากหัวกุ้ง
มอสซาเรลล่าชีสหั่นฝอย ปริมาณตามชอบ


วิธีทำไข่ตุ๋นนมสดชีส

     1. เตรียมอ่างผสม เติมนมสด ตอกไข่ไก่ ใส่แครอตหั่นเต๋า กุ้งหั่นชิ้นเล็ก และต้นหอมซอย ปรุงรสด้วยซอสปรุงรส ตีส่วนผสมให้เข้ากัน
     2. ตั้งไฟรอจนน้ำเดือด นำชามไข่ตุ๋นไปนึ่งจนเกือบสุกทั่ว สังเกตจากไข่ด้านบนไม่แฉะ
     3. ราดด้วยน้ำมันหัวกุ้งรอบ ๆ ตรงกลาง ตามด้วยกุ้งที่ผ่าหลังเรียบร้อยแล้ว
     4. นึ่งต่อจนกุ้งเกือบสุกดี ค่อย ๆ เปิดฝาโรยชีสและต้นหอมซอย อบต่อแค่พอชีสละลายและไข่ตุ๋นสุกทั่วถึงเป็นอันพร้อมเสิร์ฟ ต้องกินตอนร้อน ๆ ชีสถึงจะมีความยืด
 

ดูวิธีทำ ไข่ตุ๋นนมสดชีส เพิ่มเติมคลิก

14. ไข่ตุ๋นนมสด



ภาพจาก  คุณ maekwansri สมาชิกเว็บไซต์พันทิปดอทคอม (#maekwansri)

           ใครเอียนไข่ตุ๋นหมูสับ อยากให้ลองทำไข่ตุ๋นกุ้งสด ใส่นมสดเพื่อความกลมกล่อม ปรุงรสเค็มเล็กน้อย แต่งด้วยกุ้งและต้นหอม


ส่วนผสม ไข่ตุ๋นนมสด


ไข่ไก่ 3 ฟอง
นมสด 200 มิลลิลิตร
กุ้งสด
ซีอิ๊วขาว
น้ำตาลทรายเล็กน้อย
ต้นหอมซอย


วิธีทำไข่ตุ๋นนมสด

     1. ต้มน้ำสำหรับนึ่งให้เดือด ลวกกุ้งในน้ำที่เริ่มจะเดือดให้พอสุก ตักแช่ในน้ำเย็นจัด พักไว้ให้สะเด็ดน้ำ
     2. ตอกไข่ใส่นมสด ปรุงรสด้วยซีอิ๊วขาวกับน้ำตาลทรายเล็กน้อย ตีให้เข้ากัน กรองไข่ลงในกระชอนแล้วใส่ภาชนะที่จะนำไปนึ่ง นำไปนึ่งด้วยไฟอ่อน ประมาณ 15 นาที หรือจนไข่สุก
     3. วางกุ้งลงบนไข่นึ่ง โรยหน้าด้วยต้นหอมซอย
 

ดูวิธีทำ ไข่ตุ๋นนมสด เพิ่มเติมคลิก

15. ไข่ตุ๋นนมสดผักโขม



ภาพจาก นิตยสาร gourmet & cuisin

           ถ้าลูก ๆ ไม่ชอบกินผักอยากให้ลองทำไข่ตุ๋นนมสดกับผักโขม เนื้อไข่ตุ๋นใส่ผักสับละเอียดแล้วแต่งด้วยก้ามปูหิมะเทียม


ส่วนผสม ไข่ตุ๋นนมสดกับผักโขม (สำหรับ 4 ที่)


ไข่ไก่ฟองใหญ่ 5 ฟอง
นมข้นจืด 1 ถ้วย
น้ำซุปไก่ 1/2 ถ้วย
เกลือป่น 1/2 ช้อนชา
พริกไทยป่น 1/2 ช้อนชา
ผักโขมลวกสับ 1/2 ถ้วย
ก้ามปูหิมะเทียม 7 ชิ้น


วิธีทำไข่ตุ๋นนมสดกับผักโขม

      1. ผสมไข่ไก่ นมข้นจืด และน้ำซุปไก่ เข้าด้วยกัน ปรุงรสด้วยเกลือและพริกไทย คนให้เข้ากัน กรองด้วยกระชอนให้ไข่เป็นเนื้อเดียวกัน
      2. แบ่งส่วนผสมไข่ประมาณ 1/3 ส่วน นำไปผสมกับผักโขม เทใส่ถ้วยสำหรับนึ่ง นึ่งพอสุก นำส่วนผสมไข่ที่เหลือมาใส่ก้ามปู เทใส่ชามเดิม นึ่งต่อจนสุก
 

ดูวิธีทำ ไข่ตุ๋นนมสดผักโขม เพิ่มเติมคลิก

           จบไปแล้วสำหรับเมนูนมสด นอกจากเป็นเครื่องดื่มแล้วยังสามารถเสกอาหารได้สารพัด อยากกินคาวหรือกินหวานก็จัดไป ! 
หากยังไม่จุใจ เราก็มีเมนูนมสดแบบอื่น ๆ ที่สิร์ฟเป็นเครื่องดื่มมาฝากกันด้วย


นมสดสตรอว์เบอร์รีสไตล์เกาหลี สีสวยหวานเย็นชื่นใจส่วนผสมแค่ 3 อย่าง
milo dalgona ไมโลครีมนมสด เครื่องดื่มเนียนนุ่มละมุนใครก็ทำได้
กาแฟครีมนมสด เครื่องดื่มสไตล์เกาหลีนุ่มละมุนตามกระแส
frothy coffee milk กาแฟครีมนมสดรสละมุนจากวัตถุดิบ 3 อย่าง
สตรอว์เบอร์รีนมสด สูตรเครื่องดื่มสุดคูลจากผลิตภัณฑ์โครงการหลวง

 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













15 เมนูนมสด อร่อยหลากสไตล์ที่ไม่ใช่แค่เครื่องดื่ม




อัปเดตล่าสุด 29 กรกฎาคม 2564 เวลา 15:16:33
 19,107 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































