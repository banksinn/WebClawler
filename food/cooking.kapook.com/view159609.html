




11 เมนูลาบแคลอรีต่ำ อาหารลดน้ำหนักแบบง่าย ๆ อร่อยแซ่บ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






11 เมนูลาบแคลอรีต่ำ อาหารลดน้ำหนักแบบง่าย ๆ อร่อยแซ่บ




59,758อ่าน







0















      เตรียมผักสดมารอเลย เพราะใครที่กำลังมองหาอาหารลดน้ำหนักต้องจัดเมนูลาบแคลอรีต่ำสักมื้อ ลดพุงได้ไม่ต้องอด ได้สุขภาพดีอีกด้วย อย่ารอช้าจดสูตรรัว ๆ      สาว ๆ หนุ่ม ๆ ที่เบื่อเมนูสลัด อาหารลดน้ำหนักแสนจืดชืด ลองเปลี่ยนไอเดียมาทำอาหารแซ่บ ๆ ดูสักหน่อยดีไหม กระปุกดอทคอมขอนำเสนอ 11 เมนูลาบแคลอรีต่ำ ทุกเมนูเผ็ดจี๊ดโดนใจ จะกินเช้าจานเย็นจานก็ไม่มีเบื่อ







1. ลาบเส้นแก้วอกไก่สับ     เอ่ยถึงเส้นแก้วหลายคนคงเคยเห็นแต่อาจไม่เคยลองชิม
 เอาล่ะ… มาทำลาบเส้นแก้วอกไก่สับ สูตรจาก นิตยสารแม่บ้าน เส้นแก้วกรุบ ๆ 
ใส่เนื้อไก่และเครื่องลาบ กินกับผักสดตามชอบเลยจ้าส่วนผสม ลาบเส้นแก้วไก่สับ     • เนื้ออกไก่ (ลอกหนังสับละเอียด) 200 กรัม     • เส้นแก้วชนิดเส้นเล็ก (ล้างให้สะอาด) 150 กรัม     • หอมแดงซอย 5 หัว     • ต้นหอมซอย 2 ต้น     • ผักชีฝรั่งซอย 2 ต้น     • ข้าวคั่ว 2 ช้อนโต๊ะ     • พริกป่น 2 ช้อนชา     • น้ำปลา 2 ช้อนโต๊ะ     • น้ำมะนาว 3+1/2 ช้อนโต๊ะ     • น้ำตาลทราย 1 ช้อนชา     • ใบสะระแหน่ 10 ใบ     • พริกแห้งทอด 5 เม็ด     • แตงกวาญี่ปุ่นหั่นแท่ง 1/2 ถ้วย     • น้ำเปล่า (สำหรับรวนไก่) 1/4 ถ้วยวิธีทำลาบเส้นแก้วไก่สับ     • 1. ตั้งกระทะใช้ไฟกลาง ใส่น้ำเปล่า พอน้ำเดือด ใส่เนื้อไก่ลงไปรวนจนสุก ใส่เส้นแก้ว คนให้เข้ากัน ปิดไฟ     • 2. ปรุงรสด้วยพริกป่น น้ำปลา น้ำมะนาว และน้ำตาลทราย โรยหอมแดง ต้นหอม ผักชีฝรั่ง และข้าวคั่ว คลุกเคล้าให้เข้ากัน     • 3. ตักใส่ภาชนะ โรยใบสะระแหน่กับพริกแห้งทอด เสิร์ฟพร้อมแตงกวาญี่ปุ่น     + ดูวิธีทำเพิ่มเติมได้ที่ ลาบเส้นแก้วอกไก่สับ อาหารลดน้ำหนักแคลอรีต่ำอร่อยแซ่บ

+-+-+-+-+-+-+-+-+-+
  
  
  


2. ลาบปลากระป๋องผักสด      สิ้นเดือนแบบนี้หยิบปลากระป๋องมาทำเมนูลาบก็เจิดนะคะ
 ขอแนะนำลาบปลากระป๋องผักสด สูตรจาก นิตยสารแม่บ้าน จับส่วนผสมทุกอย่างมาคลุก ๆ 
จัดเสิร์ฟเป็นคำ ๆ ดูหรูหราจังเลยส่วนผสม ลาบปลากระป๋องผักสด     • ปลาซาร์ดีนในซอสมะเขือเทศ 2 กระป๋อง     • น้ำมะนาว 1+1/2 ช้อนโต๊ะ     • พริกป่น 1/2 ช้อนชา     • น้ำปลา 3 ช้อนโต๊ะ     • น้ำตาลทราย 1 ช้อนชา     • หอมแดงซอย 3-5 หัว     • ใบสะระแหน่ 15 ใบ     • ผักชีซอย 1 ต้น     • ข้าวคั่ว 1 ช้อนโต๊ะ     • ผักเคียง เช่น ผักสลัดคอส บัตเตอร์เฮด และผักสลัดสีเขียวอื่น ๆวิธีทำลาบปลากระป๋องผักสด     • 1. กรองแยกซอสมะเขือเทศออก เอาแต่เนื้อปลา จากนั้นตัดเนื้อปลาเป็นชิ้นพอคำ     • 2. เตรียมน้ำยำสำหรับลาบ โดยผสมน้ำปลา น้ำตาลทราย น้ำมะนาว และพริกป่น ให้ละลายเข้ากันในอ่างผสม     • 3. ผสมเนื้อปลาซาร์ดีนที่เตรียมไว้ลงในอ่างผสม คลุกให้เข้ากันดี ใส่หอมแดงซอย ผักชี ใบสะระแหน่ และข้าวคั่วคลุกเบา ๆ แค่พอเข้ากัน     • 4. เสิร์ฟพร้อมกับผักเคียง โดยจัดเป็นคำ ๆ เสิร์ฟ     + ดูวิธีทำเพิ่มเติมได้ที่ ลาบปลากระป๋องผักสด ลดน้ำหนักง่าย ๆ ด้วยเมนูสุดแซ่บ

+-+-+-+-+-+-+-+-+-+
  
  
  


3. ลาบปลาทูน่า     ถ้าเบื่อลาบปลากระป๋องก็หันมาทำเมนูลาบปลาทูน่า
 สูตรจาก คุณ angelisa 
สมาชิกเว็บไซต์พันทิปดอทคอม 
สูตรนี้ใช้ปลาทูน่าในน้ำแร่ บีบน้ำออกแล้วค่อยมาคลุกกับเครื่องลาบ 
จะกินกับผักลวกหรือผักดิบก็ได้นะคะส่วนผสม ลาบปลาทูน่า     • เนื้อปลาทูน่ากระป๋องในน้ำแร่ (บีบน้ำออก)     • พริกป่น     • น้ำมะนาว     • น้ำปลา (สูตรโซเดียมต่ำ)     • ข้าวคั่ว     • หอมแดงซอย     • ใบโหระพา     • ต้นหอมซอย     • ผักชีซอย     • ผักสดตามชอบวิธีทำลาบปลาทูน่า     • 1. นำเนื้อปลาทูน่าใส่ชามผสม ปรุงรสด้วยพริกป่น น้ำมะนาว และน้ำปลาโซเดียมต่ำ      • 2. ใส่ข้าวคั่ว หอมแดงซอย ใบโหระพา ต้นหอมซอย และผักชีซอยลงไปเคล้าเบา ๆ ให้พอเข้ากัน ชิมรสตามชอบ กินคู่กับผักสดตามชอบ      + ดูวิธีทำเพิ่มเติมได้ที่ 25 สูตรอาหารคลีนง่าย ๆ กินง่าย ๆ จัดเต็มทั้งคาวและหวาน

+-+-+-+-+-+-+-+-+-+
  
  
  



4. ลาบปลากระป๋อง      ถ้ายังไม่จุใจกับเมนูลาบปลากระป๋องก็มาทำกันต่อเลยจ้า
 สูตรนี้ส่วนผสมน้อย ไม่ต้องใส่ผักชีกับใบสะระแหน่ 
จับทุกอย่างคนผสมจนเข้ากัน เสิร์ฟเป็นคำเล็กหรือคำใหญ่ก็เอาที่สบายใจเลยค่ะส่วนผสม ลาบปลากระป๋อง     • ปลากระป๋อง     • น้ำมะนาว     • น้ำปลา     • พริกป่น     • ข้าวคั่ว     • หอมแดงซอย     • ผักเคียง ตามชอบวิธีทำลาบปลากระป๋อง     • 1. หั่นเนื้อปลาเป็นชิ้นพอคำ      • 2. ใส่น้ำมะนาว น้ำปลา พริกป่น และข้าวคั่วลงในชามผสม ตามด้วยหอมแดงซอยลงไปคนให้เข้ากัน       • 3. ใส่เนื้อปลาลงไปในน้ำยำแล้วคลุกให้เข้ากัน ตักลาบปลากระป๋องจัดเรียงเป็นคำ ๆ เสิร์ฟพร้อมกับผักเคียง

     + ดูวิธีทำเพิ่มเติมได้ที่ ลาบปลากระป๋อง เมนูกับข้าวสิ้นเดือนง่าย ๆ ลดความอ้วนได้

+-+-+-+-+-+-+-+-+-+
  
  
  


5. ลาบหมูข้าวหอมนิล      ถ้าให้กินลาบหมูกับผักสดคงไม่อิ่ม
 ลองใส่ข้าวหอมนิลลงไปคลุกกับลาบหมูดีไหม สูตรจาก คุณ swin 
สมาชิกเว็บไซต์พันทิปดอทคอม เมนูลาบจานนี้มีคุณค่าจากข้าวหอมนิล ใส่เนื้อหมูไร้มันลงไป 
จานนี้รับรองอิ่มแน่นอนค่ะ ส่วนผสม ลาบหมูข้าวหอมนิล     • ข้าวหอมนิล     • หมูสับ     • ผักชีฝรั่ง     • สะระแหน่     • ต้นหอมซอย     • หอมแดงซอย     • พริกป่น     • น้ำปลา     • น้ำมะนาว     • ข้าวคั่ว     • สะระแหน่     • ผักสดสำหรับกินแกล้ม ได้แก่ ผักกาดขาว สะระแหน่ ถั่วฝักยาว แตงกวาวิธีทำลาบหมูข้าวหอมนิล      • 1.
 การหุงข้าวหอมนิล 
โดยใส่น้ำเล็กน้อยจะได้ข้าวหอมที่แข็งแบบเดียวกับข้าวอิตาลี 
เวลาเคี้ยวข้าวจะได้รับรู้ถึงรสชาติความอร่อยของเม็ดข้าวหอมนิล 
เมื่อหุงเสร็จแล้วให้เอาข้าวหอมนิลที่หุงสุกแล้วไปแช่ตู้เย็นไว้ 1 คืน 
จะได้ข้าวหอมนิลที่ร่วนเหมาะกินในสลัดหรือคลุกกับลาบ       • 2. นำหมูสับไปรวนในกระทะให้สุก (หมูสับที่มาทำลาบนี้จะต้องสับหรือบดแบบหยาบ ๆ ถึงจะอร่อย)     • 3. เอาเครื่องลาบ ได้แก่ ผักชีฝรั่ง ใบสะระแหน่ ต้นหอมซอย หอมแดงซอย และพริกป่น ลงไปคลุกกับหมูสับรวน     • 4.
 ปรุงรสด้วยน้ำปลาและน้ำมะนาว ใส่ข้าวหอมนิลลงไปคลุกเคล้าให้เข้ากัน 
ใส่ข้าวคั่วเป็นลำดับสุดท้าย แต่งด้วยใบสะระแหน่ กินแนมกับผักสด     + ดูวิธีทำเพิ่มเติมได้ที่
 ลาบหมูข้าวหอมนิล เมนูอาหารอีสานประยุกต์ 
ใส่ข้าวหอมนิลเพิ่มคุณค่า

+-+-+-+-+-+-+-+-+-+
  
  
  


6. ลาบเต้าหู้     ใครกินเจหรือกินมังสวิรัติอยากให้ลองทำเมนูลาบเต้าหู้
 สูตรนี้ใส่เห็ดลงไปด้วยนะ ใช้ซีอิ๊วแทนน้ำปลา อร่อยได้คุณค่า 
ขั้นตอนทำไม่ยากด้วยนะคะส่วนผสม ลาบเต้าหู้     • เต้าหู้ 1 ก้อน     • เห็ดนางฟ้า (หั่นเป็นเส้น) 1 ถ้วย     • เห็ดหูหนูดำ (หั่นเป็นเส้น) 1 ถ้วย     • ซีอิ๊วขาว 3 ช้อนโต๊ะ     • น้ำมะนาว 3 ช้อนโต๊ะ     • พริกป่น 2 ช้อนชา     • น้ำตาลทราย 1 ช้อนชา     • ผักชีฝรั่งซอย 1/4 ถ้วย     • ใบสะระแหน่ 1/4 ถ้วย     • ข้าวคั่ว 1 ช้อนโต๊ะวิธีทำลาบเต้าหู้     • 1. นำเต้าหู้ลงไปต้มในน้ำเดือดประมาณ 5 นาที ตักขึ้นสะเด็ดน้ำแล้วยีให้พอแหลก     • 2. นำเห็ดนางฟ้าและเห็ดหูหนูดำไปคั่วในกระทะจนแห้งและมีกลิ่นหอม ตักใส่อ่างผสม เตรียมไว้     • 3. ใส่เต้าหู้ที่ยีไว้ลงไปผสมกับเห็ด ปรุงรสด้วยซีอิ๊วขาวเจ น้ำมะนาว น้ำตาลทราย และพริกป่นเคล้าผสมให้เข้ากัน ชิมรสตามชอบ     • 4. ใส่ผักชีฝรั่งซอย ใบสะระแหน่ และข้าวคั่วลงไปเคล้าผสมให้เข้ากันอีกครั้ง ตักใส่ภาชนะ แต่งหน้าด้วยใบสะระแหน่ พร้อมเสิร์ฟ     + ดูวิธีทำเพิ่มเติมได้ที่ 12 เมนูลาบ อาหารอีสานรสนัว ทำง่ายอร่อยแซ่บจนหน้าแดง

+-+-+-+-+-+-+-+-+-+
  
  
  


7. ลาบเต้าหู้คลีน     มาต่อกันที่อีกเมนูลาบเต้าหู้
 สูตรจาก เฟซบุ๊ก eat for health by 
jj 
เหมาะสำหรับคนกินอาหารคลีน รับรองแซ่บลืมส่วนผสม ลาบเต้าหู้คลีน     • เต้าหู้แข็ง หรือเต้าหู้ญี่ปุ่น (โมเมน) 1 ก้อน     • น้ำมะนาว 2 ช้อนโต๊ะ      • ซีอิ๊วขาว 1 ช้อนชา     • ข้าวกล้องคั่วบด 1 ช้อนโต๊ะ     • พริกป่น 1 ช้อนโต๊ะ (หรือพริกขี้หนูสด)     • ผักชีฝรั่ง     • ใบสะระแหน่     • หอมแดง      • ต้นหอม     • ผักสดตามชอบ ได้แก่ กะหล่ำปลี ถั่วฝักยาว แตงกวา วิธีทำลาบเต้าหู้คลีน     • 1. นำเต้าหู้มายีให้แตกแล้วนำไปคั่วในกระทะให้ร้อน ตักขึ้นพักไว้ให้คลายความร้อน     • 2.
 ผสมน้ำมะนาวกับซีอิ๊วขาวให้เข้ากัน ตามด้วยพริก หอมแดง ต้นหอม ผักชีฝรั่ง 
ใบสะระแหน่ และข้าวคั่ว ผสมให้เข้ากัน จัดเสิร์ฟพร้อมผักตามชอบ     + ดูวิธีทำเพิ่มเติมได้ที่ 25 เมนูอาหารคลีน แบบไม่ 100% ทำง่าย กินง่าย สำหรับมือใหม่

+-+-+-+-+-+-+-+-+-+
  
  
  


8. ลาบเต้าหู้เจ     ใครอยากทำเมนูลาบเพื่อสุขภาพสำหรับคนพิเศษ
 ลาบเต้าหู้เจก็เป็นอีกทางเลือกนะคะ สูตรจาก คุณ heng_sunshine 
สมาชิกเว็บไซต์พันทิปดอทคอม 
คนไม่กินเจก็กินได้ ดีต่อสุขภาพสุด ๆ เลยค่ะส่วนผสม ลาบเต้าหู้เจ     • เต้าหู้แข็ง 1 ก้อน     • เห็ดนางฟ้า 1 ถ้วย     • เห็ดหูหนูดำ หั่นเป็นเส้น 3 ช้อนโต๊ะ     • ซอสถั่วเหลือง หรือซอสแม็กกี้ 3 ช้อนโต๊ะ     • น้ำตาลทราย 1 ช้อนชา     • น้ำมะนาว 3 ช้อนโต๊ะ     • พริกป่น 2 ช้อนชา     • ข้าวคั่ว 1 ช้อนโต๊ะ     • ผักชีฝรั่งซอย 3 ช้อนโต๊ะ     • ใบสะระแหน่ 3 ช้อนโต๊ะวิธีทำลาบเต้าหู้เจ      • 1. นำเต้าหู้แข็งไปต้มในน้ำเดือดประมาณ 5 นาที นำเต้าหู้มายีด้วยส้อมให้เป็นชิ้นเล็ก ๆ      เคล็ดลับ : วิธียีเต้าหู้แข็งให้อร่อยและมีกลิ่นหอมที่สุดคือ เอาไปต้มในน้ำเดือด ๆ สัก 5 นาทีก่อนแล้วค่อยเอามายี     • 2. นำเห็ดนางฟ้าและเห็ดหูหนูไปคั่วในกระทะจนมีกลิ่นหอม ตักใส่ชามผสม เตรียมไว้     • 3.
 ใส่เต้าหู้ที่ยีไว้ลงไปผสมกับเห็ดที่คั่วแล้ว ใส่ซอสถั่วเหลือง 
(ในสูตรใช้แม็กกี้เพราะมันหอมดี และเป็นเจ 100%) น้ำมะนาว น้ำตาลทราย 
และพริกป่น เคล้าผสมให้เข้ากัน ชิมรสตามชอบ จากนั้นเติมข้าวคั่ว ผักชีฝรั่ง
 และใบสะระแหน่ลงไป เคล้าผสมให้เข้ากันอีกครั้ง ตักใส่จาน พร้อมเสิร์ฟ     + ดูวิธีทำเพิ่มเติมได้ที่ ลาบเต้าหู้เจ เมนูเจแบบไม่อ้วน ทำง่ายและอร่อย

+-+-+-+-+-+-+-+-+-+
  
  
  


9. ลาบวุ้นเส้น      มื้อเย็นนี้อยากได้เมนูลาบแคลอรีต่ำก็จัดนี่เลย
 ลาบวุ้นเส้น สูตรจาก คุณเนินน้ำ ใส่สารพัดเนื้อสัตว์กับวุ้นเส้น
 คลุกกับน้ำยำแซ่บ ๆ กินกับผักสดแช่เย็น ส่วนผสม ลาบวุ้นเส้น     • วุ้นเส้น แช่น้ำจนนุ่ม     • หมูสับ     • กุ้งสด     • ปลาหมึกสด     • หอมแดงซอย     • ผักชีและต้นหอมซอย     • ผักชีฝรั่งซอย     • ใบสะระแหน่     • แครอทขูดเป็นเส้น     • พริกขี้หนูแห้งทอด     • ผงปรุงรสลาบ-น้ำตก     • ผักสดตามชอบ วิธีทำลาบวุ้นเส้น     • 1.
 ใส่หมูในกระทะ เติมน้ำเล็กน้อย รวนให้หมูสุก ใส่อ่างผสมเตรียมไว้ 
และใส่กุ้งและปลาหมึกลวกในน้ำเดือดพอสุก ตักขึ้นใส่รวมกับหมูในอ่างผสม     • 2. วุ้นเส้นแช่น้ำ ลวกในน้ำเดือด ตักขึ้นใส่ในอ่างผสมรวมกับหมู     • 3.
 ใส่ผงปรุงรสลาบ-น้ำตกลงไป คลุกเคล้าให้เข้ากัน ใส่หอมแดง ต้นหอมผักชี 
ผักชีฝรั่ง สะระแหน่ และแครอท คลุกเคล้าให้เข้ากัน ตักใส่จาน 
โรยพริกขี้หนูแห้งทอด เสิร์ฟพร้อมผักสดแช่เย็น     + ดูวิธีทำเพิ่มเติมได้ที่ ลาบวุ้นเส้นรวมมิตร ลดความอ้วนกับเมนูสุดแซบ

+-+-+-+-+-+-+-+-+-+
  
  
  


10. ลาบดอกโสน     ไปเด็ดดอกโสนริมรั้วมาทำลาบดอกโสนกันเถอะ
 สูตรจาก นิตยสารแม่บ้าน สูตรนี้ใส่วุ้นเส้นกับหมูสับด้วย
 แม้จะดูแปลกตาไปหน่อยแต่อร่อยเหาะเชียวนะคะส่วนผสม ลาบดอกโสน     • หมูสับละเอียด 1/2 ถ้วยตวง     • วุ้นเส้น แช่น้ำพอนุ่ม ลวกสุก 50 กรัม     • ดอกโสน 1/2 ถ้วยตวง     • น้ำมะนาว 2 ช้อนโต๊ะ     • ข้าวคั่วป่น 1 ช้อนโต๊ะ     • พริกป่น 1/2 ช้อนชา     • น้ำตาลทราย 2 ช้อนชา     • หอมแดงซอย 3-4 หัว     • ผักชีฝรั่งซอย      • ผักชีซอย      • ใบสะระแหน่     • ผักสด เช่น ใบโหระพา ถั่วฝักยาว กะหล่ำปลี     • น้ำเปล่าวิธีทำลาบดอกโสน     • 1. รวนหมูสับและดอกโสนให้สุก ถ้าแห้งเติมน้ำเปล่าเล็กน้อย     • 2.
 ปรุงรสด้วยน้ำมะนาว น้ำตาลทราย และพริกป่น คนให้เข้ากัน ใส่วุ้นเส้น 
หอมแดง และข้าวคั่ว คนให้เข้ากันอีกครั้ง โรยหน้าด้วยผักชี ผักชีฝรั่ง 
และใบสะระแหน่ จัดเสิร์ฟพร้อมผักสด     + ดูวิธีทำเพิ่มเติมได้ที่ ลาบดอกโสน เมนูช่วยระบายท้องจากดอกไม้คุ้นเคย

+-+-+-+-+-+-+-+-+-+
  
  
  


11. ลาบปลา      มาลองเปลี่ยนความอร่อยทำเมนูลาบจากเมืองเหนือกันบ้าง
 ขอแนะนำลาบปลา สูตรจาก คุณส้มตำปลาร้า ใส่ปลานิลย่างเกลือผสมกับพริกลาบสำเร็จรูป น้ำปลาร้า และเครื่องลาบอื่น ๆ 
ใครยังไม่เคยลองจัดไปเลยค่ะส่วนผสม ลาบปลา     • กระเทียม      • หอมแดง      • มะเขือเทศ      • มะเขือแจ้      • ปลานิลย่างเกลือ     • ผักไผ่      • ผักชี      • พริกลาบสำเร็จรูป     • น้ำปลาร้าวิธีทำลาบปลา     • 1. นำปลาที่ทำความสะอาดแล้วมาทาเกลือ จากนั้นเอาไปย่างไฟ พร้อมกับหอมแดง กระเทียม มะเขือแจ้ และมะเขือเทศ      • 2. เมื่อปลาสุกแล้วก็ลอกหนังออก แกะเอาแต่เนื้อปลา และลอกเปลือกกระเทียม หอมแดง มะเขือเทศ และมะเขือแจ้     • 3. นำน้ำพริกลาบสำเร็จรูปตำกับกระเทียมและหอมแดง ใส่ปลาที่แกะแล้ว มะเขือแจ้ และมะเขือเทศลงไป ตำให้เข้ากัน      • 4.
 ใส่ข้าวคั่วลงไป ตามด้วยน้ำปลาร้าต้ม วิธีการคือ ใช้ปลาร้าประมาณ 1 ช้อน 
ต้มในน้ำสักครู่ให้สุก จะใส่ไปกับลาบปลาก่อนก็ได้ 
หรือว่าจะใช้ล้างครกแล้วก็เติมลงไปในลาบปลาก็ได้      • 5. ใส่ผักไผ่และผักชีลงไป คนผสมกับลาบปลา ตักใส่ถ้วย      + ดูวิธีทำเพิ่มเติมได้ที่ ลิ้มรส ลาบปลา อีกหนึ่งเมนูอาหารเมืองเหนือ     จบไปแล้วสำหรับเมนูลาบแคลอรีต่ำ เพื่อน ๆ ชอบสูตรไหนอย่าลังเลค่ะ ไปหาซื้อส่วนผสมแล้วทำกันเลย อย่าลืมหาผักสดมากินแนมนะคะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






11 เมนูลาบแคลอรีต่ำ อาหารลดน้ำหนักแบบง่าย ๆ อร่อยแซ่บ





อัปเดตล่าสุด 9 พฤศจิกายน 2559 เวลา 17:06:11
 59,758 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































