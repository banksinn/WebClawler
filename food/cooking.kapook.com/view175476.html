




สูตรปีกไก่ทอด เมนูไก่ทอดหลากสไตล์หอมกรอบยันกระดูก











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






12 สูตรปีกไก่ทอด เมนูไก่ทอดหลากสไตล์หอมกรอบยันกระดูก




214,731อ่าน







0















        แทะเพลินติดลมไปกับปีกไก่ทอด หลากสูตรเด็ดพร้อมเคล็ดลับหนังกรอบเนื้อนุ่ม ความอร่อยหลากแบบ ใครได้ลองชิมต้องตกหลุมรักแน่นอน        เอ่ยถึงเมนูไก่ทอด ที่ขายตามท้องตลาด ส่วนใหญ่จะเห็นน่องไก่ทอด สะโพกไก่ทอด หรืออกไก่ทอด สำหรับใครที่อยากกินปีกไก่ทอดถ้าทำเองคงง่ายกว่า กระปุกดอทคอมขอนำเสนอวิธีทำปีกไก่ทอด เช่น ปีกไก่ทอดน้ำปลา ปีกไก่ทอดเกลือ ปีกไก่ชุบแป้ง เป็นต้น ไปจ่ายตลาดซื้อปีกไก่กันเถอะ







1. ปีกไก่ทอดซอสสุกี้     น้ำจิ้มสุกี้ที่เหลือ ๆ อย่าเพิ่งทิ้ง เอามาดัดแปลงทำเป็นเมนูปีกไก่ทอดซอสสุกี้ สูตรจาก คุณชอบกินไข่เจียวหมูสับ สมาชิกเว็บไซต์พันทิปดอทคอม จับปีกไก่ทอดจนกรอบแล้วเอามาคลุกกับซอสสุกี้ ใครจะเติมพริกสดลงไปเพิ่มความแซ่บก็ได้นะคะ ลองทำดูของเขาดีจริง ๆ ส่วนผสม  ปีกไก่ทอดซอสสุกี้     • ปีกกลางไก่ 500 กรัม     • เกลือป่น 1/2 ช้อนชา     • พริกไทยป่น 1/2 ช้อนชา หรือตามชอบ     • แป้งทอดกรอบ     • กระเทียมสับ     • พริกสับ (ใส่หรือไม่ใส่ก็ได้)     • น้ำจิ้มสุกี้ (สูตรกวางตุ้ง)     • น้ำตาลโตนดผง 1 ช้อนโต๊ะ (หรือน้ำตาลทราย)     • งาขาว      • ผักสดไว้กินคู่กับไก่ เช่น ผักชี ผักกาดเขียว และมะเขือเทศ วิธีทำปีกไก่ทอดซอสสุกี้     1. หมักไก่กับเกลือป่น และพริกไทย คลุกเคล้าให้เข้ากันจนเกลือละลาย ทิ้งไว้ประมาณครึ่งชั่วโมง     2. พอครบเวลานำแป้งทอดกรอบมาโรยลงบนเนื้อไก่แล้วใช้มือนวดคลุกให้เข้ากัน พอคลุกให้แป้งทั่วไก่แล้วโรยแป้งอีกรอบ ให้แป้งติดไก่เป็นผง ๆ      3. ตั้งกระทะใช้ไฟปานกลาง พอน้ำมันร้อนก็ใส่ไก่ลงไปทอดจนสุกเหลืองกรอบตักขึ้น พักให้สะเด็ดน้ำมัน     4. ตั้งกระทะใหม่ ใส่น้ำมันเล็กน้อย ใช้ไฟอ่อน นำกระเทียบสับใส่ลงไปเจียวพอหอม ไม่ต้องให้เหลืองมาก เทน้ำจิ้มสุกี้ลงไปประมาณครึ่งขวด ใครอยากให้ไก่แซ่บหน่อย เติมพริกสับลงไป ใส่น้ำตาลโตนดลงไป คนให้เข้ากัน     5. นำไก่ที่ทอดไว้ลงไป คลุกให้เข้ากัน เพื่อความหอมและหน้าตาน่ากินยิ่งขึ้น โรยงาขาวเพิ่มไปอีกหน่อย ตักใส่จานเสิร์ฟ     + ดูวิธีทำเพิ่มเติมได้ที่ ปีกไก่ทอดซอสสุกี้ เมนูเด็ดคู่บ้านอร่อยถูกใจไม่จำเจ
++++++++++++++


2. ปีกไก่ทอดน้ำปลา     เคยซื้อปีกไก่ทอดน้ำปลามากินที่บ้าน แต่ราคาแอบแพงเกินไป เลยมาลองทำเองประหยัดกว่าเยอะ สูตรจาก คุณ shintaro สมาชิกเว็บไซต์พันทิปดอทคอม สูตรนี้ใส่ผงบาร์บีคิวหรือผงปาปริก้าเพิ่มรสชาติ แล้วจับไก่ไปนึ่งพอสุก เวลาทอดหนังจะได้กรอบนานส่วนผสม ปีกไก่ทอดน้ำปลา     • ปีกกลางไก่     • น้ำเปล่า      • น้ำปลา      • เกลือ     • น้ำตาลทราย     • พริกไทย      • ผงบาร์บีคิว หรือผงปาปริก้า     • ใบเตย     • น้ำมันพืช (สำหรับทอด)วิธีทำปีกไก่ทอดน้ำปลา     1. ผ่าครึ่งปีกไก่ตามแนวยาว (สำหรับคนชอบกินชิ้นเล็ก) นำไปล้างให้สะอาด หมักด้วยน้ำปลา เกลือ น้ำตาลทราย พริกไทย ผงบาร์บีคิว หมักประมาณ 2 ชั่วโมง      2. ตั้งชุดนึ่ง ใส่ใบเตยลงไป นำไก่ที่หมักไว้คลุกด้วยน้ำมันพืชนิดหน่อย เพื่อไม่ให้หนังไก่ติดกัน พอน้ำเดือดค่อยนำไปนึ่ง ประมาณ 20 นาที ปิดเตา เปิดฝา ผึ่งไว้ให้แห้งแบบหมาด ๆ ไม่มีไอน้ำเกาะ หรือเอาไปตากแดด หาอะไรคลุมไว้กันแมลง     3. ตั้งกระทะใส่น้ำมันปาล์มกะให้ท่วมไก่ รอน้ำมันร้อนแล้วเบาไฟนิดหน่อย ใช้ไฟกลางค่อนข้างแรง ใส่ไก่ลงไปทอด ทอดจนสุกตามชอบ ตักขึ้นพักให้สะเด็ดน้ำมัน เทใส่ภาชนะ พร้อมเสิร์ฟ     + ดูวิธีทำเพิ่มเติมได้ที่ ปีกไก่ทอดน้ำปลา สูตรหนังกรอบเนื้อนุ่ม แฝงเคล็ดลับทอดไก่สุดเทพ
++++++++++++++ 




 3. ปีกไก่ทอดน้ำปลา      สำหรับคนอยากทำเมนูปีกไก่ทอดน้ำปลาง่าย ๆ ต้องมาจดสูตรนี้เลย จับไก่หมักกับน้ำปลาก็พอ เสร็จแล้วก็เอาไปทอดจนสุก กินกับข้าวเหนียวอร่อยมาก  ส่วนผสม ปีกไก่ทอดน้ำปลา     • ปีกไก่ 500 กรัม     • น้ำปลา 2 ช้อนโต๊ะ     • น้ำมันพืช (สำหรับทอดไก่)วิธีทำปีกไก่ทอดน้ำปลา     1. หั่นครึ่งปีกไก่เป็นชิ้นเล็ก ๆ พอดีคำ ใส่ชามผสม     2. หมักไก่กับน้ำปลาแล้วเคล้าผสมให้เข้ากันจนทั่วชิ้นไก่ หมักประมาณ 3 ชั่วโมง     3. ตั้งกระทะใส่น้ำมันพืชลงไป ใช้ไฟแรง รอจนน้ำมันร้อนจัด จากนั้นนำไก่ลงทอดจนสุกเหลืองกรอบ ตักขึ้นสะเด็ดน้ำมัน จัดใส่จาน พร้อมเสิร์ฟ

     + ดูวิธีทำเพิ่มเติมได้ที่ ปีกไก่ทอดน้ำปลา เมนูไก่ทอดง่าย ๆ ในราคาประหยัด
++++++++++++++


4. ปีกไก่ทอดน้ำปลา (สูตรไม่ต้องหมัก)      ถ้าอยากกินปีกไก่ทอดน้ำปลาแบบเร่งด่วนไม่ต้องหมัก ต้องลองทำปีกไก่ทอดน้ำปลา สูตรจาก เฟซบุ๊ก easy cooking เมนูอร่อยใครว่าทำยาก จับปีกไก่ไปปรุงรสคลุกกับแป้งทอดกรอบ เติมงาขาวเพิ่มกลิ่นหอม แค่นี้ก็เอาไปทอดได้เลย ส่วนผสม ปีกไก่ทอดน้ำปลา     • ปีกกลางไก่ 500 กรัม (ผ่าครึ่ง)     • น้ำปลาแท้หอม ๆ 3 ช้อนโต๊ะ     • พริกไทยขาวป่น 1 ช้อนชา (หรือตามชอบ)     • แป้งทอดกรอบ (อังเคิลบาร์นส์) 4 ช้อนโต๊ะ     • น้ำเย็นจัด 4 ช้อนโต๊ะ     หมายเหตุ : จากสูตรนี้ทำให้เป็นไก่ทอดน้ำปลาไฮโซด้วยการใส่งาขาวเพิ่มไป 2 ช้อนโต๊ะวิธีทำปีกไก่ทอดน้ำปลา     1.นำปีกไก่ที่ผ่าครึ่งแล้วไปคลุกเคล้ากับน้ำปลา พริกไทยขาวป่น และแป้งทอดกรอบ ตามด้วยน้ำเย็นจัด และงาขาว     2. ตั้งกระทะใช้ไฟปานกลาง พอน้ำมันร้อนใส่ไก่ลงไปทอดจนเหลืองกรอบ ตักขึ้นสะเด็ดน้ำมัน จัดใส่จานเสิร์ฟคู่กับข้าวเหนียวหรือกินเล่น     + ดูวิธีทำเพิ่มเติมได้ที่ 20 เมนูชวนอ้วน ภาพสวย ทำง่าย ๆ ไม่ต้องแคร์หุ่น
++++++++++++++


5. ปีกไก่ทอดเกลือ      ใครไม่ชอบกลิ่นคาวของน้ำปลาก็เปลี่ยนมาทำปีกไก่ทอดเกลือ สูตรจาก เฟซบุ๊ก easy cooking เมนูอร่อยใครว่าทำยาก สูตรนี้ใส่ตะไคร้เพิ่มความอร่อย ใครชอบกินสมุนไพรก็ทอดตะไคร้กับมะกรูดแกล้มได้นะคะ ส่วนผสม ปีกไก่ทอดเกลือ     • ปีกบนไก่ 300 กรัม     • แป้งสาลีอเนกประสงค์ 1/2 ถ้วย     • เกลือป่น 1/2 ช้อนชา     • น้ำมันหอย 2 ช้อนโต๊ะ     • ตะไคร้ซอยละเอียด (สำหรับหมักไก่) 2 ช้อนโต๊ะ      • น้ำเปล่า 1/4 ถ้วย     • ตะไคร้ซอยหยาบ (สำหรับทอดกรอบ)     • ใบมะกรูดซอย (สำหรับทอดกรอบ)วิธีทำปีกไก่ทอดเกลือ     1. นำปีกไก่ แป้งสาลีอเนกประสงค์ เกลือ น้ำมันหอย น้ำเปล่า และตะไคร้สับละเอียด คลุกเคล้าให้เข้ากัน พักทิ้งไว้ประมาณ 10-15 นาที     2. นำตะไคร้และใบมะกรูดทอดในน้ำมันให้กรอบ ตักขึ้นพักไว้ เพื่อเป็นเครื่องเคียงไก่ทอด     3. นำปีกไก่ไปทอดในน้ำมันร้อนจัด จนไก่สุกเหลืองกรอบ เสิร์ฟพร้อมตะไคร้และใบมะกรูดทอดกรอบ หรือกินคู่กับซอสพริก     + ดูวิธีทำเพิ่มเติมได้ที่ ไก่ทอดเกลือตะไคร้กรอบ เมนูยิ่งกว่าง่ายหอมกลิ่นสมุนไพร
++++++++++++++


6. ปีกไก่ทอดโค้ก      เย็นนี้สงสัยต้องลองทำเมนูปีกไก่ทอดโค้ก สูตรจาก คุณ sitthikit raviverawan สมาชิกเว็บไซต์พันทิปดอทคอม จับปีกไก่หมักกับซอสปรุงรส พอทอดจนกรอบก็ราดโค้กลงไปคลุกเคล้าจนซึมเข้าเนื้อ รสชาติอร่อยแค่ไหนเข้าครัวพร้อมกันเลยค่ะส่วนผสม ปีกไก่ทอดโค้ก      • ปีกไก่ 500 กรัม (ปริมาณตามชอบ)     • ซอสถั่วเหลือง (ซอสปรุงรส) 2 ช้อนโต๊ะ     • พริกไทยดำป่น (ตามชอบ)     • น้ำอัดลมกลิ่นโคล่าวิธีทำปีกไก่ทอดโค้ก     1. ล้างปีกไก่ให้สะอาด ใส่ซอสถั่วเหลืองและพริกไทยดำป่นลงไปคลุกเคล้าให้เข้ากัน ปิดฝากล่องใส่ตู้เย็น หมักไว้สักครู่      2. ตั้งกระทะใช้ไฟอ่อน ใส่น้ำมันพืช ใส่ไก่หมักลงไปทอดจนสุกเหลืองกรอบ ตักขึ้นมาพักไว้ เทน้ำมันออกจากกระทะ ใส่ไก่กลับลงไปในกระทะ เทโค้กลงไปพอท่วม ปล่อยทิ้งไว้ประมาณ 10 นาที จนโค้กกลายเป็นซอสเหนียว ๆ ตักใส่ภาชนะ พร้อมเสิร์ฟ     + ดูวิธีทำเพิ่มเติมได้ที่ ปีกไก่ทอดโค้ก วิธีทำไก่ทอดแนว ๆ กับวัตถุดิบแค่ 4 อย่าง
++++++++++++++


7. ปีกไก่ทอดอบซอสบาร์บีคิว      ปาร์ตี้คืนนี้อยากให้ลองทำปีกไก่ทอดอบซอสบาร์บีคิว สูตรจาก คุณ maekwansri สมาชิกเว็บไซต์พันทิปดอทคอม (#maekwansri) จับปีกไก่ไปทอดจนสุก เสร็จแล้วเอาซอสบาร์บีคิวทาปีกไก่จนทั่วแล้วเอาไปอบจนซอสซึมเข้าเนื้อ รับรองสูตรนี้กินได้ทุกวัย ส่วนผสม ปีกไก่ทอดซอสบาร์บีคิว     • ปีกไก่บน     • ซอสมะเขือเทศ      • น้ำตาลทราย     • น้ำส้มสายชูหมัก      • น้ำผึ้ง     • ซีอิ๊วขาว      • เกลือ     • ลูกผักชีป่น      • กระเทียมตำละเอียด      • พริกไทยดำป่นวิธีทำปีกไก่ทอดอบซอสบาร์บีคิว     1. ทำซอสบาร์บีคิว โดยนำส่วนผสมทุกอย่าง ยกเว้นปีกไก่ คนให้เข้ากันแล้วนำไปตั้งไฟให้พอเดือด พักไว้     2. นำปีกไก่ไปทอดลงบนกระทะเทฟลอนให้หนังไก่สุกและเหลือง พักไว้     3. อุ่นเตาอบไว้ที่อุณหภูมิ 350 องศาฟาเรนไฮต์ หรือ 180 องศาเซลเซียส และปูกระดาษฟอยล์บนถาดอบ      4. ทาซอสบาร์บีคิวลงไปบนปีกไก่ วางลงบนถาดแล้วนำไปอบประมาณ 30 นาที นำออกมาทาซอสบาร์บีคิวอีกครั้ง อบอีกครั้งประมาณ 10 นาที นำออกมาทาซอสอีกครั้งแล้วจัดวางลงจาน เสิร์ฟได้เลยจ้า     + ดูวิธีทำเพิ่มเติมได้ที่ ปีกไก่อบซอสบาร์บีคิว รสชาติเข้มข้นทำกินเองอร่อยได้ที่บ้าน
++++++++++++++


8. ปีกไก่ยัดไส้ทรงเครื่อง     ใครขี้เกียจแทะปีกไก่ก็เอากระดูกออกแล้วมาทำปีกไก่ยัดไส้ทรงเครื่อง ทอดกรอบ ๆ สอดไส้เห็ดหอม แครอท ถั่วลันเตา และเมล็ดข้าวโพด กินกับน้ำจิ้มตามชอบ ส่วนผสม ปีกไก่ยัดไส้ทรงเครื่อง     • หมูบด 100 กรัม     • รากผักชี (โขลกละเอียด) 1 ช้อนชา     • พริกไทยป่น 1/4 ช้อนชา     • ขึ้นฉ่ายซอย 1/2 ช้อนโต๊ะ     • เห็ดหอม (แช่น้ำสับละเอียด)      • แครอท (หั่นเต๋าเล็ก ๆ)      • เมล็ดข้าวโพด      • เมล็ดถั่วลันเตา      • ซีอิ๊วขาว 1 ช้อนชา     • ปีกไก่ (เลาะกระดูกออก) 4 ปีก     • แป้งชุบทอด 80 กรัม     • น้ำปูนใส 1/4 ช้อนชา (หรือน้ำเปล่าก็ได้)     • เกล็ดขนมปังบดละเอียด     • น้ำมันพืช (สำหรับทอด)     • น้ำจิ้มตามชอบวิธีทำปีกไก่ยัดไส้ทรงเครื่อง     1. ผสมหมูบดกับรากผักชี พริกไทยป่น ขึ้นฉ่ายซอย เห็ดหอม แครอท ข้าวโพด และเมล็ดถั่วลันเตาเข้าด้วยกัน ปรุงรสด้วยซีอิ๊วขาว ผสมให้เข้ากันจนเนื้อหมูเหนียว     2. ยัดเห็ดหอม แครอท ถั่วลันเตา และเมล็ดข้าวโพดเข้าไปในปีกไก่ จากนั้นนำไปนึ่งในชุดนึ่ง นานประมาณ 8-10 นาที เตรียมไว้     3. ผสมน้ำปูนใสกับแป้งชุบทอด นำไก่ลงคลุกให้แป้งติดทั่ว จากนั้นนำไปคลุกเกล็ดขนมปัง     4. นำไก่ยัดไส้ลงทอดในน้ำมันที่อุ่นจนร้อน ใช้ไฟปานกลาง ทอดจนสุดเหลือง ตักขึ้นสะเด็ดน้ำมัน จัดใส่จาน เสิร์ฟคู่กับน้ำจิ้มสูตรที่ชอบ         + ดูวิธีทำเพิ่มเติมได้ที่ ปีกไก่ยัดไส้ทรงเครื่องทอด กรอบนอกนุ่มในความอร่อยสองชั้น
++++++++++++++


9. ปีกไก่ชุบแป้งทอด     และแล้วก็มาถึงเมนูปีกไก่ทอดสุดคลาสสิกที่คุ้นเคยตั้งแต่เด็ก ๆ นั่นคือ ปีกไก่ชุบแป้งทอด สูตรจาก เฟซบุ๊ก icook bykucook จับไก่ชุบน้ำแป้งแล้วเอาไปทอดจนสุก ใครจะกินมาล้อมวงด่วน ๆ  ส่วนผสม ปีกไก่ชุบแป้งทอด     • ปีกบนไก่ผ่าครึ่งชิ้น 500 กรัม (สามารถใช้น่องไก่ หรือไก่ส่วนอื่น ๆ ตามชอบ)     • เกลือป่น 1/8 ช้อนชา     • ใบมะกรูดฉีก     • น้ำเย็นจัด 100 มิลลิลิตร (น้ำเปล่าใส่น้ำแข็ง)     • แป้งชุบทอด 1/2 ถุง     • น้ำมันหอย 1 ช้อนโต๊ะ     • ผงปรุงรสไก่ 1/2 ช้อนชา     • ซอสปรุงรส 1/2 ช้อนชา     • น้ำมันพืช (สำหรับทอดไก่)วิธีทำปีกไก่ชุบแป้งทอด     1. นำไก่ไปล้างให้สะอาดแล้วสะเด็ดน้ำให้แห้ง จากนั้นใส่เกลือและใบมะกรูดฉีกลงไปคลุกกับไก่ให้ทั่ว หมักทิ้งไว้สักครู่     2. ค่อย ๆ เทน้ำเย็นจัดลงในแป้งชุบทอดพร้อมกับคนผสมให้แป้งกับน้ำละลายเข้ากัน (แป้งชุบทอดที่ดีต้องไม่ใสไปและไม่ข้นมากเกินไป)      3. ใส่น้ำมันหอย ผงปรุงรสไก่ และซอสปรุงรสลงไปผสมให้เข้ากัน      4. ใส่น้ำมันพืชลงในกระทะใช้ไฟแรงสุด พอน้ำมันร้อนจัดแล้วให้ลดเป็นไฟอ่อนลง จากนั้นนำไก่ที่หมักไว้ลงไปชุบกับแป้งให้ทั่วแล้วค่อย ๆ นำลงทอดจนสุกเหลืองกรอบ ตักขึ้นสะเด็ดน้ำมัน ซับด้วยกระดาษอเนกประสงค์ พร้อมเสิร์ฟ     + ดูวิธีทำเพิ่มเติมได้ที่ ไก่ชุบแป้งทอด เมนูสุดง่ายพร้อมเทคนิคทอดไก่ให้กรอบนาน
++++++++++++++


10. ปีกไก่ทอดซอสเกาหลี      สำหรับติ่งอาหารเกาหลีอยากให้ลองทำเมนูปีกไก่ทอดซอสเกาหลี หรือไก่ทอดบอนชอน สูตรจาก คุณ sickpuppy สมาชิกเว็บไซต์พันทิปดอทคอม จับไก่หมักกับเครื่องปรุงรสแล้วค่อยคลุกกับซอสเกาหลี รับรองอร่อยแซ่บขั้นเทพส่วนผสม ปีกไก่ทอดซอสเกาหลี     • ปีกไก่และน่องไก่ 1,500 กรัม      • เกลือป่น     • พริกไทยป่น     • ผงกระเทียมป่น     • ไข่ไก่ 1 ฟอง     • แป้งชุบทอด 1/2 ถ้วย     • แป้งมัน 1/2 ถ้วย     • ผงฟู 1 ช้อนชา     • น้ำมันพืช (1 ลิตร) 1 ขวดส่วนผสม ซอสสำหรับคลุกไก่     • กระเทียม 3-4 กลีบ     • ซอสมะเขือเทศ 1/3 ถ้วย     • โคชูจัง 1/4 ถ้วย     • น้ำผึ้ง 1/3 ถ้วย     • น้ำส้มสายชูแอปเปิล 1 ช้อนโต๊ะ     • งาขาววิธีทำปีกไก่ทอดซอสเกาหลี     1. ล้างทำความสะอาดไก่ด้วยน้ำเย็น สะเด็ดน้ำ ใส่อ่างผสม      2. ใส่เกลือป่น พริกไทยป่น และผงกระเทียมป่นลงไป คลุกให้เข้าเนื้อไก่ หมักทิ้งไว้ประมาณ 30 นาที    
 3. ทำซอส โดยสับกระเทียมให้ละเอียด แล้วนำไปเจียวกับน้ำมันในกระทะ 
ใช้ไฟอ่อน ๆ เติมซอสมะเขือเทศ น้ำผึ้ง โคชูจัง และน้ำส้มสายชูลงไป 
ผัดผสมให้เข้ากัน ปิดไฟ เตรียมไว้     4. ตอกไข่ไก่ลงไปคลุกกับไก่ที่หมักไว้     
 5. ผสมแป้งทอดกรอบกับแป้งมัน และผงฟูให้เข้ากัน 
นำไก่ลงมาคลุกให้ทั่วทั้งชิ้น นำไก่ไปทอดในหม้อ ใช้ไฟปานกลาง ทอดนานประมาณ 
10 นาที ตักขึ้นสะเด็ดน้ำมัน วางพักทิ้งไว้อีก 10 นาที 
นำไก่ลงทอดอีกครั้งโดยใช้ไฟแรงสุด ทอดจนไก่กรอบและมีสีสวย 
ตักขึ้นสะเด็ดน้ำมัน      6. นำส่วนผสมซอสที่เตรียมไว้ขึ้นตั้งไฟ 
จากนั้นนำไก่ที่ทอดไว้ลงไปคลุกให้ซอสเคลือบไก่จนทั่วทั้งชิ้น 
สุดท้ายโรยงาขาวคั่วลงไปคลุกเคล้าให้ทั่ว จัดใส่จาน พร้อมเสิร์ฟ     + ดูวิธีทำเพิ่มเติมได้ที่ ไก่ทอดเกาหลี เมนูง่ายๆ แบบนี้ทำกินเองกันเถอะพี่ชาย
++++++++++++++


11. ปีกไก่ทอดหาดใหญ่      เตรียงหุงข้าวเหนียวรอเลยค่ะ จะได้เอามากินกับปีกไก่ทอดหาดใหญ่ สูตรจาก คุณ swin สมาชิกเว็บไซต์พันทิปดอทคอม จับปีกไก่หมักกับเครื่องสมุนไพร พอทอดจนสุกก็โรยหอมเจียวหน่อย อูย… ท้องร้องหิวส่วนผสม ไก่ทอดหาดใหญ่     • ปีกไก่หรือน่องไก่ ตามชอบ     • เม็ดผักชี 1+1/2 ช้อนชา     • ยี่หร่า 1+1/2 ช้อนชา     • กระเทียมไทย 1 หัว     • น้ำผึ้ง 1 ช้อนชา     • เหล้าจีน 2 ช้อนชา     • เกลือป่นเล็กน้อย     • น้ำมันถั่วเหลือง (สำหรับทอด)     • หอมเจียว (สำหรับโรยหน้า)วิธีทำไก่ทอดหาดใหญ่    
 1. คั่วเม็ดผักชีและยี่หร่าให้หอม นำไปโขลกรวมกับกระเทียมจนละเอียด 
จากนั้นนำไปหมักกับไก่ น้ำผึ้ง เหล้าจีน และเกลือป่นให้เข้ากัน 
หมักทิ้งไว้ในตู้เย็นประมาณ 2 ชั่วโมง     2. นำไก่ไปอบที่อุณหภูมิ 180
 องศาเซลเซียส ประมาณ 30 นาทีจนไก่สุก (และระหว่างที่อบไก่ 
ให้นึ่งข้าวเหนียวไปด้วย) พออบครบ 30 นาที นำไก่ออกจากเตา เตรียมไว้    
 3. ขั้นตอนการทอด 
ตั้งกระทะใส่น้ำมันถั่วเหลืองลงไปจากนั้นใส่ไก่ที่อบแล้วลงไปทอดประมาณ 10 
นาที จนไก่ทอดสุกและกรอบ ตักขึ้นสะเด็ดน้ำมัน จัดไก่ทอดใส่จาน โรยหอมเจียว 
เสิร์ฟคู่กับข้าวเหนียว     เคล็ดลับ : 
ที่ใช้น้ำมันถั่วเหลืองทอดเพราะรสชาติน้ำมันดีกว่าน้ำมันปาล์มที่ร้านไก่ทอดทั่วไปใช้
 น้ำมันถั่วเหลืองนี้ทนอุณหภูมิสูงสู้น้ำมันปาล์มไม่ได้ 
แต่ทางร้านใช้น้ำมันปาล์มทอดเพราะใช้ทอดไก่ได้หลายครั้ง 
ต้นทุนน้ำมันต่ำกว่าน้ำมันถั่วเหลืองมาก 
ซึ่งน้ำมันถั่วเหลืองที่นำมาทอดนี้จะใช้ 2 
ครั้งเท่านั้นแล้วทิ้งเลยหรือบางครั้งถ้าน้ำมันข้นก็จะทิ้งไปเลย 
และทดสอบความร้อนน้ำมันโดยใช้ตะเกียบจิ้มลงไป ถ้ามีฟองอากาศออกมา 
แสดงว่าน้ำมันร้อนเหมาะกับการทอดแล้ว     + ดูวิธีทำเพิ่มเติมได้ที่ ข้าวเหนียวไก่ทอดหาดใหญ่ เมนูสุดฟินยิ่งกินยิ่งอร่อย
++++++++++++++


12. ปีกไก่ทอดซอสเกาหลี      ลำพังแค่ไก่ทอดบอนชอนก็ว่าอร่อยแล้วนะ แต่ถ้าเพิ่มชีสลงไปคงฟินหนักกว่าเดิมแน่นอน ขอนำเสนอปีกไก่ทอดซอสเกาหลี สูตรจาก คุณ ancake สมาชิกเว็บไซต์พันทิปดอทคอม ความพิเศษคือ เอาไก่ไปทอดสองครั้งเพื่อให้กรอบนาน แล้วค่อยเอามาคลุกกับซอสเกาหลีใส่ชีส กินอร่อยชีสยืดทุกคำ ส่วนผสม ไก่ทอดบอนชอน     • ปีกไก่ 9 ชิ้น      • แป้งทอดกรอบ     • น้ำมันหอย 1+1/2 ช้อนโต๊ะ     • ซีอิ๊วขาว 1 ช้อนโต๊ะ     • น้ำผึ้ง 2 ช้อนโต๊ะ     • ซอสโคชูจังกระป๋องแดง 2 ช้อนโต๊ะ (หรือผงปาปริก้า)     • มะนาวหั่น 1 ชิ้น     • น้ำเปล่า 1 แก้ว (แก้วเป๊ก)     • กระเทียมสับละเอียด 2 หัว     • หอมหัวใหญ่สับละเอียด 1/4 หัว     • ชีส     • ต้นหอมซอย 1 ต้น     • กระเทียมสับและหอมใหญ่สับ     • มะนาวผ่าซีก     • ต้นหอมซอย     • ซีอิ๊วขาว      • น้ำผึ้ง      • น้ำมันหอย      • ซอสโคชูจัง (สูตรกระป๋องแดง)      • น้ำเปล่า     • แป้งทอดกรอบ วิธีทำไก่ทอดบอนชอน    
 1. เอาไก่ไปคลุกแป้งทอดกรอบ โดยให้คลุก 2 รอบ รอบแรกคลุกแล้วพักไว้ประมาณ 
10 นาที (สาเหตุที่ต้องพักไว้ก่อนเพราะน้ำในไก่จะออกมา) เมื่อครบ 10 
นาทีแล้วจะเห็นว่าน้ำในไก่จะออกมา และแป้งจะชื้น ๆ ให้เอาไก่ไปคลุกแป้งรอบ 2
 เพื่อให้แป้งติดไก่ จะทำให้ไก่ที่ทอดออกมากรอบนอกนุ่มใน     2. 
ตั้งกระทะใช้ไฟกลาง เทน้ำมันลงไป พอน้ำมันร้อนก็หย่อนไก่ลงไป โดยจะทอดไก่ 2
 รอบ เพราะจะทำให้ไก่กรอบ แม้เอามาคลุกซอสแล้วก็ยังมีความกรอบอร่อยอยู่ 
ทอดไก่ให้ออกเหลืองกรอบแล้วตักขึ้นมาพักไว้ให้เย็น      3. 
พอไก่เย็นแล้วให้ตั้งกระทะทอดอีกครั้ง รอบสองไม่ต้องทอดนานเพราะไก่สุกแล้ว 
แค่ทอดจนแป้งเหลืองขึ้นกว่าเดิมนิดหน่อย ตักขึ้นมาพัก รอคลุกซอสได้เลย     4. ทำซอสคลุกไก่ โดยผสมน้ำมันหอย ซีอิ๊วขาว น้ำผึ้ง ซอสโคชูจัง น้ำมะนาว และน้ำเปล่า คนให้เข้ากัน จะได้ซอสสีแดง     
 5. ตั้งกระทะอีกรอบใส่น้ำมันนิดหน่อย 
พอกระทะร้อนให้เอากระเทียมสับกับหอมหัวใหญ่สับลงไป 
ผัดให้หอมหัวใหญ่สุกใสเทซอสที่ผสมไว้ลงไป เคี่ยวให้ข้น ใส่ชีสและไก่ทอดลงไป
 คลุกผสมให้ทั่วจนชีสละลาย ตักใส่จาน โรยต้นหอม     + ดูวิธีทำเพิ่มเติมได้ที่ ไก่ทอดบอนชอน อร่อยเหมือนเดิม เติมชีสเพิ่มความฟิน     จบไปแล้วสำหรับสูตรปีกไก่ทอด ทำกินเพลิน ๆ ก็แจ่ม หรือกินกับข้าวเหนียว 
หรือข้าวสวยก็ได้ กินอร่อยได้ทั้งครอบครัว ไปทอดปีกไก่พร้อมกันเลยค่ะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






12 สูตรปีกไก่ทอด เมนูไก่ทอดหลากสไตล์หอมกรอบยันกระดูก





อัปเดตล่าสุด 16 เมษายน 2563 เวลา 17:00:18
 214,731 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































