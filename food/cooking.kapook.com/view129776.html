




เมนูไข่ไมโครเวฟ เมนูอาหารง่าย ๆ ทำกินเองได้ที่บ้าน











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






9 เมนูไข่ไมโครเวฟ เมนูด่วนจี๋ ทำง่าย ๆ ดูดีเว่อร์




335,229อ่าน







0















           เมนูไข่ไมโครเวฟ 9 สูตรเด็ด สูตรอาหารง่าย ๆ จากไมโครเวฟ เหมาะทำเป็นอาหารเช้าแบบด่วนจี๋เอาใจเด็กหอหรือมนุษย์คอนโดได้อยู่หมัด ทำง่าย ๆ ประเดี๋ยวเดียวก็อิ่มท้องแล้ว              มื้อเช้าเป็นมื้อที่สำคัญต่อร่างกาย แต่ด้วยเวลาเร่งรีบและไม่สะดวกปรุง ทำให้เด็กหอหรือมนุษย์คอนโดละเลยไป แต่ถ้าหากมีเมนูอาหารง่าย ๆ จากไมโครเวฟมาทำหม่ำแบบด่วนจี๋พออิ่มท้องก็คงจะดีเนอะ วันนี้กระปุกดอทคอมขอนำเสนอ 9 เมนูไข่ไมโครเวฟ แต่ละสูตรทำง่าย มีเพียงไม่กี่ขั้นตอน ใช้เวลาไม่นานก็อิ่มอร่อยได้แบบไม่ต้องไปเรียนหรือไปทำงานสายกันค่ะ    






1. ไข่ตุ๋นไมโครเวฟ




 
 
         
 ข่าวดีสำหรับเด็กหอที่อยากกินมื้อเช้าเป็นไข่ตุ๋น ขอแนะนำไข่ตุ๋นไมโครเวฟ 
เมนูไข่สุดง่ายทำด้วยไมโครเวฟ เนื้อนุ่มฟู หน้าตาน่าหม่ำ 
แค่จับไข่มาตอกใส่ถ้วย ใส่น้ำเปล่า และน้ำปลา คนให้เข้ากัน 
แล้วจับเข้าไมโครเวฟได้เลยค่ะ 
พอสุกแล้วก็จัดการใส่กุ้งลวกและโรยต้นหอมไปหน่อย แล้วเตรียมโซ้ยได้เลย 
เห็นไหมว่าทำง่ายมาก ๆ ส่วนผสม ไข่ตุ๋นไมโครเวฟ          ◆ ไข่ไก่ 1 ฟอง          ◆ น้ำเปล่า 1/4 ถ้วย          ◆ น้ำปลา 3 ช้อนชา          ◆ กุ้งลวกสุก 2 ตัว          ◆  ต้นหอมซอย (สำหรับโรยหน้า)วิธีทำไข่ตุ๋นไมโครเวฟ          1. ตอกไข่ไก่ใส่ถ้วยตีพอแตก ใส่น้ำเปล่าและน้ำปลาลงไปตีผสมให้เข้ากันจนเนื้อเนียน
          2. นำเข้าไมโครเวฟ ใช้โหมดละลายน้ำแข็ง ตั้งเวลาไว้ 7 นาที นำออกจากเตา แต่งหน้าด้วยกุ้งลวก โรยต้นหอมซอย พร้อมเสิร์ฟ



++++++++++++++++++++



2. ไข่เจียวเห็ดเข็มทองไมโครเวฟ 




         
 อาหารเช้าเมนูไข่อย่างไข่เจียวหมูสับ หรือไข่เจียวพริกสด กินจนเบื่อแล้ว 
ลองมาหม่ำไข่เจียวเห็ดเข็มทองดูบ้างดีกว่า ทำง่าย ๆ ด้วยไมโครเวฟ 
ไม่ต้องเอาไข่ไปทอดให้ระคายหุ่น นอกจากได้กินไข่นุ่ม ๆ 
แล้วยังได้เคี้ยวเห็ดเข็มทองกรุบ ๆ ด้วย  ส่วนผสม ไข่เจียวเห็ดเข็มทอง          ◆ ไข่ไก่ 1 ฟอง          ◆  เห็ดเข็มทอง          ◆ น้ำเปล่า          ◆ ซอสปรุงรส (โชยุหรือซอสอื่น ๆ ตามชอบ)          ◆  ต้นหอมซอย (สำหรับโรยหน้า)วิธีทำไข่เจียวเห็ดเข็มทอง          1. หั่นเห็ดเข็มทองเป็นท่อนสั้น ๆ นำไปล้างให้สะอาด เตรียมไว้          2. ตอกไข่ไก่ลงในชามที่สามารถนำเข้าไมโครเวฟได้แล้วตีไข่ไก่ให้พอแตก 
ใส่เห็ดเข็มทองที่หั่นไว้ลงไป เติมน้ำเปล่าลงไปเล็กน้อย 
ปรุงรสด้วยซอสปรุงรส ตีผสมให้เข้ากันอีกครั้ง ปิดด้วยพลาสติกถนอมอาหาร           3. นำเข้าไมโครเวฟ ใช้ความร้อนสูงสุด นานประมาณ 1 นาที           4. นำออกมาใช้ช้อนกวนไข่เจียวในชามให้แตก นำเข้าไมโครเวฟต่ออีก 1 นาที นำออกจากเตา โรยต้นหอม พร้อมเสิร์ฟ



++++++++++++++++++++ 



3. ไข่ถ้วยไมโครเวฟ


         
 ไข่ถ้วย (egg cups) อาหารเช้าเมนูไข่ทำง่าย ๆ ด้วยไมโครเวฟ 
ไอเดียเก๋ใส่ขนมปัง แฮม และชีส ลงไปอบพร้อมกับไข่ 
เสร็จแล้วจะเห็นชีสเยิ้มเชียว ไข่แดงก็ไม่สุกมาก กินเพลิน ๆ ยามเช้า 
ถ้วยเดียวก็อิ่มสบายท้องแล้วค่ะส่วนผสม ไข่ถ้วย           ◆ ขนมปังโฮลวีต 1 แผ่น (หรือขนมปังแผ่นตามชอบ)          ◆ ไข่ไก่ 1 ฟอง          ◆  แฮมหั่นเป็นชิ้นเล็ก ๆ 1 แผ่น (หรือเบคอน ปริมาณตามชอบ แต่อย่าให้เยอะเกินไป)          ◆ เชดดาร์ชีส 1 แผ่น (หั่นเป็นเส้น ๆ ยาวประมาณ 1 นิ้ว)          ◆ เกลือป่นเล็กน้อย          ◆ พริกไทยป่นเล็กน้อย          ◆ ใบออริกาโน่เล็กน้อย (ใส่หรือไม่ใส่ก็ได้)วิธีทำไข่ถ้วย          1. ใช้มือกดขนมปังให้บางลงเล็กน้อย (จะใช้ขวดแก้วหรือไม้คลึงแป้งรีดก็ได้) จากนั้นนำไปวางลงบนถ้วยหรือแก้ว กดเบา ๆ 
ให้เป็นหลุมลงไปและแนบกับถ้วย          2. 
วางแฮมที่หั่นไว้บางส่วนลงไปในหลุมขนมปัง และอีกส่วนวางไว้ที่ขอบด้านบนของขนมปัง
 โดยเว้นให้เหลือช่องตรงกลางไว้ใส่ไข่ไก่ 
(จะช่วยป้องกันไม่ให้ไข่ขาวล้นออกมาขณะที่ตอกลงไป) จากนั้นค่อย ๆ 
ตอกไข่ไก่ใส่ลงไป          3. วางเรียงเชดดาร์ชีสเส้น ๆ ลงไปรอบ ๆ ขนมปังให้คล้ายกับแฉกของพระอาทิตย์
 (ตามภาพ) จากนั้นโรยเกลือป่น พริกไทยป่น และออริกาโน่ เล็กน้อย           4. นำเข้าไมโครเวฟ ใช้ไฟปานกลาง นาน 1 นาที นำออกจากเตา พร้อมเสิร์ฟ



++++++++++++++++++++



4. มาม่าไข่ตุ๋นปลากระป๋องไมโครเวฟ 



         
 ยามสิ้นเดือนมนุษย์คอนโดอย่างเราขาดไม่ได้เลยคือ อาหารเส้นอย่างมาม่า 
แต่ถ้าจะให้กินมาม่าต้มใส่น้ำเปล่าตามด้วยเครื่องปรุงก็เบื่อเหมือนกัน 
ถ้าอย่างนั้นมาลองเมนูมาม่าไข่ตุ๋นปลากระป๋องไมโครเวฟ สูตรจาก คุณ rita_bunny สมาชิกเว็บไซต์พันทิปดอทคอม จับมาม่าใส่ทั้งไข่และปลากระป๋อง เพิ่มสารพัดผักอย่างถั่วลันเตา แครอต ข้าวโพด และมะเขือเทศ โรยผักชีลงไป เสร็จแล้วก็นำเข้าไมโครเวฟ เพื่อน ๆ 
จะกินเพียว ๆ หรือกินกับข้าวสวยก็ได้ค่ะส่วนผสม มาม่าไข่ตุ๋นปลากระป๋องไมโครเวฟ          ◆ บะหมี่กึ่งสำเร็จรูป (รสหมูสับขนาดจัมโบ้) 1 ซอง          ◆ ปลาแมกเคอเรลในซอสมะเขือเทศ (หรือปลาซาร์ดีน) 1 กระป๋อง          ◆ ไข่ไก่ 3 ฟอง          ◆ น้ำเปล่า 2 ถ้วย          ◆ ถั่วลันเตา          ◆  แครอต          ◆ ข้าวโพด          ◆ มะเขือเทศ          ◆ ผักชี          ◆ ข้าวสวยวิธีทำมาม่าไข่ตุ๋นปลากระป๋องไมโครเวฟ          1. ขยำเส้นมาม่าแล้วใส่เครื่องปรุงลงไป ตามด้วยปลากระป๋อง ใช้ส้อมบี้ให้แหลก ใส่ไข่ไก่ และเติมน้ำเปล่าลงไป          2. ใส่ถั่วลันเตา แครอต และข้าวโพด ลงไปคนให้เข้ากัน (คนเบา ๆ) ปิดฝา นำเข้าไมโครเวฟ ใช้ไฟแรง 300 วัตต์ ประมาณ 15 นาที          3. นำออกจากไมโครเวฟ ตกแต่งด้วยมะเขือเทศและผักชี จัดเสิร์ฟกับข้าวสวย



ดูวิธีทำอย่างละเอียดได้ที่ มาม่าไข่ตุ๋นปลากระป๋องไมโครเวฟ อิ่มคุ้ม อร่อยครบ ในราคาเบา ๆ



++++++++++++++++++++ 
  



5. มาม่าไข่ตุ๋นไมโครเวฟ 




          ใครชอบกินมาม่าบ้างคะ ยกมือขึ้นหน่อย ถ้าหากได้เพิ่มไข่ลงไปก็คงดีเหมือนกันเนอะ ลองมาทำมาม่าไข่ตุ๋นไมโครเวฟ สูตรจาก คุณ earth mamai สมาชิกเว็บไซต์พันทิปดอทคอม กันไหม สูตรนี้ใช้มาม่าต้มยำกุ้งรสเปรี้ยวเผ็ดจัดจ้านน่าดู ทำง่าย ๆ แค่มีเตาไมโครเวฟเท่านั้นเอง
ส่วนผสม มาม่าไข่ตุ๋นไมโครเวฟ          ◆ ไข่ไก่ 2 ฟอง          ◆ น้ำสะอาด ปริมาณ 2 เท่าของไข่           ◆  บะหมี่กึ่งสำเร็จรูปรสต้มยำกุ้ง (หรือตามชอบ) 1 ซอง          ◆ เนื้อสัตว์ตามชอบ (ใส่หรือไม่ใส่ก็ได้)วิธีทำมาม่าไข่ตุ๋นไมโครเวฟ          1. ตอกไข่ไก่ใส่ถ้วย (ที่สามารถเข้าไมโครเวฟได้) เติมน้ำสะอาดลงไป ใส่เครื่องปรุงรสมาม่าลงไป คนให้เข้ากัน          2. หักเส้นบะหมี่กึ่งสำเร็จรูปใส่ลงไป ปิดฝา นำเข้าไมโครเวฟ ใช้กำลังไฟ 
800 วัตต์ นานประมาณ 3.30 นาที (ขึ้นอยู่กับปริมาณน้ำที่เราผสม) 
หากไม่มีไมโครเวฟสามารถนำไปนึ่งประมาณ 15 นาทีได้ นำออกจากเตาไมโครเวฟ 
พร้อมเสิร์ฟ 



 ดูวิธีทำอย่างละเอียดได้ที่ มาม่าไข่ตุ๋นไมโครเวฟ เมนูเทพ ๆ อร่อยง่าย ไม่เกิน 5 นาที




++++++++++++++++++++
  
  
  
  
  
  




6. ไข่ดาวน้ำไมโครเวฟ 





         
 สาว ๆ ที่กำลังไดเอตคงไม่อยากกินเมนูไข่ดาวทอดกันหรอกเนอะ 
ขอแนะนำเมนูไข่ดาวน้ำ (poached egg) 
เอาไว้หม่ำยามเช้าคู่กับขนมปังโฮลวีตปิ้งกรอบ ๆ เหยาะพริกไทยและเกลือหน่อย 
หรือเหยาะซอสปรุงรสก็ได้ ที่สำคัญทำง่าย ๆ ด้วยการใช้ไมโครเวฟ ในเวลาไม่ถึง
 1 นาที ก็ได้ไข่ดาวน้ำไว้หม่ำแล้วค่ะส่วนผสม ไข่ดาวน้ำ          ◆ ไข่ไก่ 1 ฟอง          ◆ น้ำเดือดจัด          ◆ น้ำส้มสายชู 1 ช้อนชา          ◆ ขนมปังอบกรอบ          ◆  เกลือป่นสำหรับโรยหน้า          ◆ พริกไทยป่นสำหรับโรยหน้าวิธีทำไข่ดาวน้ำ          1. เทน้ำเดือดลงในถ้วยกระเบื้องประมาณ 3/4 ถ้วย 
ใส่น้ำส้มสายชูลงไปแล้วค่อย ๆ ตอกไข่ไก่ใส่ ปิดถ้วยด้วยพลาสติกถนอมอาหาร 
นำเข้าไมโครเวฟ ใช้ไฟแรง นานประมาณ 30 วินาที นำออกจากเตา          2. ใช้ช้อนซุปค่อย ๆ กลับด้านไข่ แล้วปิดด้วยพลาสติกถนอมอาหาร 
นำเข้าไมโครเวฟอีกครั้ง นานประมาณ 15 วินาที นำออกจากเตา 
ตักไข่น้ำวางลงบนกระดาษอเนกประสงค์จนแห้ง 
เวลาเสิร์ฟให้วางไข่น้ำลงบนขนมปังอบกรอบ โรยด้วยเกลือป่นและพริกไทยป่นเล็กน้อย



++++++++++++++++++++
  
  
  
  
  
  


7. ไข่น้ำไมโครเวฟ




          เมนูไข่น้ำใส่หมูสับและใส่ผักกินจนเบื่อแล้ว ลองมากินไข่น้ำสูตรจาก คุณ chow สมาชิกเว็บไซต์ยูทูบดอทคอม ทำด้วยไมโครเวฟกันบ้างดีกว่า เตรียมแค่ไข่ไก่กับน้ำเปล่าเท่านั้นเอง 
เอาไปเข้าไมโครเวฟแค่ 1 นาที ก็จะได้ไข่น้ำที่มีไข่ขาวสีสวยหุ้มไข่แดงอยู่ 
ทำเสร็จเอาไปกินใส่แซนด์วิช ราดซอสมะเขือเทศหน่อย 
แค่นี้ก็อิ่มสบายท้องยามเช้าแล้วส่วนผสม ไข่น้ำ          ◆ น้ำเปล่า          ◆ ไข่ไก่วิธีทำไข่น้ำ          1. เทน้ำเปล่าใส่ลงในชามแล้วตอกไข่ไก่ใส่ลงไป ปิดด้านบนด้วยจานอีกใบ นำเข้าไมโครเวฟ ใช้ไฟแรงประมาณ 60 วินาที          2. นำออกจากไมโครเวฟ ช้อนไข่ตักขึ้นใส่ถ้วย พร้อมเสิร์ฟ (ถ้าชอบแบบสุกกว่านี้ให้นำเข้าไมโครเวฟต่ออีกประมาณ 10-20 วินาที) 



++++++++++++++++++++



8. ไข่คนไมโครเวฟ





          เด็กหอถ้าอยากกินไข่คนเป็นอาหารเช้าจะไม่ยุ่งยากอีกต่อไป ไม่ต้องไปหาอุปกรณ์ให้วุ่นวาย ถ้าได้ทำไข่คนสูตรจาก คุณ chow สมาชิกเว็บไซต์ยูทูบดอทคอม ทำง่าย ๆ ขอแค่มีไมโครเวฟ ส่วนผสมที่ขาดไม่ได้คือ ไข่ไก่ 
และเครื่องปรุงที่มีทุกครัวเรือนอย่างเกลือและพริกไทย 
เพียงเท่านี้ก็ลงมือทำได้แล้ว ส่วนผสม ไข่คน          ◆ ไข่เป็ด หรือไข่ไก่          ◆ เกลือป่นและพริกไทยป่น (หรือเครื่องปรุงรสอื่น ๆ ตามชอบ)วิธีทำไข่คน          1. พ่นสเปรย์น้ำมันกระป๋องลงในชามกระเบื้องให้ทั่ว ตอกไข่ไก่ลงไป ตามด้วยเกลือป่นและพริกไทยป่น ตีผสมให้เข้ากัน          2. นำเข้าไมโครเวฟ ใช้ไฟแรง ประมาณ 1 นาที นำออกจากไมโครเวฟแล้วใช้ส้อมคนส่วนผสมให้เข้ากัน          3. นำเข้าไมโครเวฟต่ออีก 30 วินาที นำออกมา พร้อมเสิร์ฟ

++++++++++++++++++++



9. ไข่ดาวไมโครเวฟ




          แค่เอ่ยชื่อไข่ดาวก็น้ำลายสอแล้ว แต่สำหรับคนที่กลัวพุงล้ำขอแนะนำไข่ดาวสูตรจาก คุณ chow สมาชิกเว็บไซต์ยูทูบดอทคอม ทำให้สุกได้ง่าย ๆ ด้วยไมโครเวฟ หน้าตาเหมือนไข่ดาวทอดเป๊ะ ๆ ไม่ต้องใช้น้ำมัน ส่วนผสมมีเพียงไข่ไก่และเนยเท่านั้น 
นำออกจากไมโครเวฟจะได้กลิ่นหอมเนยอ่อน ๆ ด้วยล่ะส่วนผสม ไข่ดาว          ◆ เนยสด          ◆ ไข่ไก่ วิธีทำไข่ดาว          1. นำจานกระเบื้องเข้าไปอุ่นในไมโครเวฟ ใช้ไฟแรง ประมาณ 2 นาที นำออกมาทาเนยสดเล็กน้อยให้ทั่วจาน           2. ตอกไข่ไก่ลงบนจานที่ทาเนยไว้ ใช้ปลายมีดเจาะตรงกลางไข่แดงเบา ๆ 
นำเข้าไมโครเวฟ ใช้ไฟแรง ประมาณ 45 วินาที 
(ถ้าชอบแบบสุกกว่านี้ให้นำเข้าไมโครเวฟต่ออีกประมาณ 15 วินาที)


          เด็กหอหรือมนุษย์คอนโดคงยิ้มแก้มปริกับเมนูไข่ไมโครเวฟ 9 สูตร ทำง่าย ๆ 
จากไมโครเวฟ แต่ละเมนูใช้เวลาไม่นาน เหมาะกับมื้อเร่งรีบยามเช้ามาก ๆ 
มีให้เลือกทั้งไข่น้ำ ไข่ดาว ไข่ตุ๋น และไข่แบบอื่น ๆ อีกสารพัด 
ของดีทำสะดวกแบบนี้ต้องบอกต่อ


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






9 เมนูไข่ไมโครเวฟ เมนูด่วนจี๋ ทำง่าย ๆ ดูดีเว่อร์





อัปเดตล่าสุด 29 มิถุนายน 2564 เวลา 00:13:29
 335,229 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































