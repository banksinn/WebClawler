




ผัดหมี่ หมี่ผัด เส้นนุ่มหอมอร่อย ง้อแค่กระทะใบเดียว











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






9 สูตรทำผัดหมี่ หมี่ผัด เส้นนุ่มหอมอร่อย ง้อแค่กระทะใบเดียว




238,668อ่าน







0















      ซู้ดเส้นกันให้สนุกปากไปกับเมนูผัดหมี่ หมี่ผัด เส้นเหนียวนุ่มหลากสไตล์ ผัดกับเครื่องเคราตูม ๆ มีกระทะใบเดียวก็ทำได้ อูย… กลิ่นหอมฟุ้งยั่วน้ำลาย       ใครชอบเมนูเส้นหมี่ เหมือนกันบ้าง โดยเฉพาะเมนูหมี่ผัดที่ไม่ต้องต้มน้ำซุปก๋วยเตี๋ยวให้วุ่นวาย กระปุกดอทคอมขอนำเสนอวิธีทำผัดหมี่ หรือหมี่ผัด เช่น ผัดหมี่ซีอิ๊วดำ ผัดเส้นหมี่สีชมพู ผัดเส้นหมี่โคราช ผัดหมี่ซั่ว เป็นต้น ไปซื้อเส้นหมี่ขาวหรือเส้นหมี่เหลืองรอทำวันหยุดกันเลยค่ะ







1. หมี่ผัดซีอิ๊วเบคอน     ใครเบื่อเส้นใหญ่ผัดซีอิ๊วก็เปลี่ยนมาทำเมนูหมี่ผัดซีอิ๊วเบคอน สูตรจาก เฟซบุ๊ก อาหารง่ายสไตล์ rita จับเส้นหมี่ผัดกับซีอิ๊วดำ เติมเบคอนทอดกับคะน้า ใส่เครื่องปรุงรสตามชอบ อร่อยอะไรเบอร์นี้ส่วนผสม หมี่ผัดซีอิ๊วเบคอน     • เส้นหมี่     • น้ำเปล่า      • ซีอิ๊วดำหวาน     • เบคอน (หั่นชิ้น)     • กระเทียมบุบ     • คะน้าฮ่องกง (หั่นท่อน)     • น้ำมันหอย (ปรุงรส)     • ซีอิ๊วขาว (ปรุงรส)     • น้ำตาลทราย (ปรุงรส)วิธีทำเส้นหมี่ผัดซีอิ๊วเบคอน     1. แช่เส้นหมี่แห้งในน้ำเปล่า 10 นาที นำเส้นขึ้นสะเด็กน้ำ      2. นำเส้นหมี่ใส่กระทะแล้วเหยาะซีอิ๊วดำหวานลงไปผัดคลุกเคล้าให้เข้ากันสักครู่ ตักขึ้นมาพักไว้     3. นำเบคอนลงไปคั่วในกระทะจนเบคอนเริ่มกรอบและน้ำมันจากเบคอนออกมาเยอะก็ให้ใส่กระเทียมบุบลงไปเจียวจนเริ่มหอม ใส่คะน้าลงไปผัด ปรุงรสด้วยน้ำมันหอย ซีอิ๊วขาว และน้ำตาลทราย     4. สุดท้ายใส่เส้นลงไปผัดให้เข้ากันเป็นอันเสร็จ ตักใส่จาน พร้อมเสิร์ฟ     + ดูวิธีทำเพิ่มเติมได้ที่ เส้นหมี่ผัดซีอิ๊วเบคอน เมนูเคลียร์ตู้เย็นวันหยุดอร่อยปากอิ่มท้อง
++++++++++++++


2. ผัดหมี่กะทิ      ผัดหมี่กะทิทั่วไปมีแค่ไข่ซอยกับถั่วงอก สำหรับคนชอบกินเครื่องแน่น ๆ ขอแนะนำผัดหมี่กะทิ สูตรจาก คุณ tukata001 สมาชิกเว็บไซต์พันทิปดอทคอม (ครัวตุ๊กตา) สูตรหมี่กะทิโบราณ เสิร์ฟกับน้ำราดกะทิ ทำกินเองคุ้มกว่าเยอะส่วนผสม ผัดหมี่กะทิ     • ไข่ 2 ฟอง     • กะทิ 2 ถ้วย     • หอมแดงสับ 1/2 ถ้วย     • หมูสับ 200 กรัม     • กุ้งสับ 200 กรัม     • เต้าเจี้ยว 4 ช้อนโต๊ะ     • น้ำมะขามเปียก 4 ช้อนโต๊ะ     • พริกป่น 1 ช้อนโต๊ะ     • น้ำตาลปี๊บ 3 ช้อนโต๊ะ     • เต้าหู้แข็งหั่นเต๋า 1/2 ถ้วย     • ซอสมะเขือเทศ 3 ช้อนโต๊ะ     • ซอสเย็นตาโฟ 3 ช้อนโต๊ะ     • เส้นหมี่ 200 กรัม     • กุยช่าย 1 ถ้วย     • ถั่วงอก 1 ถ้วย     • กุยช่าย      • ถั่วงอก      • พริกชี้ฟ้าแดง      • ถั่วลิสงคั่วบด 4 ช้อนโต๊ะ     • พริกป่นวิธีทำผัดหมี่กะทิ     1. ตีไข่ให้แตกแล้วนำไปทอดด้วยกระทะเทฟลอน เอียงกระทะจนไข่เป็นแผ่นบาง ๆ แล้วก็ม้วนไข่ ตักขึ้น ซอยเป็นเส้น เตรียมไว้     2. แบ่งกะทิมา 1 ถ้วย เทใส่กระทะ ตั้งเตาไฟกลาง รอจนเดือด ใส่หอมแดงสับลงไปผัด รอจนเดือดอีกครั้ง ใส่กุ้งสับและหมูสับลงไปผัดรวมกันให้สุก ปรุงรสด้วยเต้าเจี้ยว น้ำมะขามเปียก พริกป่น น้ำตาลปี๊บ ใส่เต้าหู้ลงไปผัดรวมกัน ชิมรสให้มีรสหวาน เปรี้ยว และเค็ม รสชาติคล้ายเต้าเจี้ยวหลน ตักใส่ถ้วย เตรียมไว้     3. นำกะทิที่เหลืออีก 1 ถ้วย เทใส่กระทะ ตั้งไฟรอจนเดือด     4. ผสมซอสมะเขือเทศและซอสเย็นตาโฟเข้าด้วยกัน แล้วเทใส่ลงในกระทะ ผัดให้พอเข้ากัน     5. นำเส้นหมี่แช่น้ำพอนิ่ม สงขึ้นให้แห้ง แล้วนำมาผัดกับกะทิสีชมพู เวลาผัดเส้นหมี่ให้ใช้ตะหลิว 2 ด้ามช่วยยกเส้นขึ้นสูง ๆ แล้วปล่อยเส้นลงไป ผัดจนเส้นเป็นสีชมพูทั่ว อย่าผัดนานเดี๋ยวเส้นเละ รอจนเส้นดูดน้ำกะทิ     6. ใส่ใบกุยช่ายและถั่วงอกลงผัดพอสุก ตักเส้นหมี่กะทิสีชมพูใส่จาน เสิร์ฟคู่กับน้ำกะทิ โรยด้วยไข่ซอยและพริกชี้ฟ้าแดง      + ดูวิธีทำเพิ่มเติมได้ที่ หมี่กะทิสีชมพู ผัดหมี่ตำรับโบราณเปรี้ยวหวานต้องลอง
++++++++++++++


3. หมี่กระเฉด      ต่อไปนี้คงเลิกสั่งเมนูเส้นหมี่ผัดผักกระเฉดตามร้านอาหาร เพราะทำเองง่ายกว่าเยอะ จานนี้อร่อยแบบไร้เนื้อสัตว์ ใส่กะปิผสมกับเครื่องโขลก เสร็จแล้วเอาไปผัดกับเส้นหมี่ สุดท้ายใส่ผักกระเฉด ส่วนผสม หมี่กระเฉด     • กระเทียม 1 ช้อนโต๊ะ     • หอมแดง 1 หัว     • พริกขี้หนูสีแดง 1 ช้อนโต๊ะ (เพิ่ม-ลดตามชอบ)     • กะปิ 1 ช้อนโต๊ะ     • น้ำมันพืช 2 ช้อนโต๊ะ      • เส้นหมี่ขาว แช่น้ำจนนุ่ม 1 ถ้วย     • ผักกระเฉด เด็ดเป็นท่อนสั้น 2 ถ้วย     • ซอสปรุงรส 1 ช้อนโต๊ะ     • น้ำมันหอย 1 ช้อนโต๊ะ     • น้ำตาลทราย 1 ช้อนโต๊ะ     • น้ำ 2 ช้อนโต๊ะวิธีทำหมี่กระเฉด      1. โขลกกระเทียม หอมแดง พริกขี้หนู และกะปิจนละเอียดเข้ากันดี เตรียมไว้     2. ใส่น้ำมันพืชลงในกระทะ นำขึ้นตั้งไฟพอร้อน ใส่เครื่องที่โขลกไว้ลงผัดจนมีกลิ่นหอม ปรุงรสด้วยซอสปรุงรส น้ำมันหอย และน้ำตาลทราย ผัดให้เข้ากัน     3. ใส่เส้นหมี่ลงผัด เติมน้ำเล็กน้อย ผัดจนเส้นเริ่มนุ่ม จากนั้นใส่ผักกระเฉดลงผัดให้เข้ากัน ตักใส่จาน      + ดูวิธีทำเพิ่มเติมได้ที่ หมี่กระเฉด ความอร่อยที่ไม่ควรมองข้าม
++++++++++++++


4. หมี่ผัดผักกระเฉดทะเล      ใครชอบกินอาหารทะเลต้องถูกใจกับเมนูหมี่ผัดผักกระเฉดทะเล สูตรจาก คุณบูตะ กะ กิมจิ สมาชิกเว็บไซต์พันทิปดอทคอม ใส่ทั้งกุ้งและปลาหมึก ทีเด็ดคือ ซอสมันกุ้งเพิ่มความอร่อย ที่ขาดไม่ได้เลยคือ ผักกระเฉด ส่วนผสม หมี่ผัดผักกระเฉดทะเล     • มันกุ้ง      • น้ำเปล่า (สำหรับผสมซอส)     • น้ำปลา     • มะนาว     • เส้นหมี่ขาว (แช่น้ำพอนิ่ม)     • น้ำเปล่า (สำหรับลวกเส้น)     • น้ำมันพืช     • กระเทียมตำหยาบ     • พริกขี้หนูตำหยาบ      • น้ำตาลปี๊บ     • กุ้ง      • ปลาหมึก     • ยอดอ่อนผักกระเฉดวิธีทำหมี่ผัดผักกระเฉดทะเล     1. นำมันกุ้งมาผสมน้ำเปล่า น้ำปลา และน้ำมะนาวให้ได้รสชาติตามที่ต้องการ (ซึ่งมันกุ้งจะมีขายตามห้างสรรพสินค้า แต่หากไม่มีให้ใช้วิธีรีดมันกุ้งจากหัวกุ้ง แต่ถ้าเป็นกุ้งตัวเล็ก จะได้มันกุ้งค่อนข้างน้อยประมาณ 1 ช้อนชา)     2. ตั้งน้ำในกระทะให้เดือดจัดแล้วนำเส้นหมี่ขาวที่แช่น้ำแล้วใส่ลงไปในน้ำเดือด ประมาณ 10 วินาที (นับ 1-10) เมื่อครบแล้วก็ปิดไฟได้เลย นำกระชอนช้อนเส้นหมี่ขาวออกแล้วราดด้วยน้ำเย็น หรือเปิดน้ำเปล่าผ่านเส้น เพื่อหยุดความสุกของเส้น ไม่ให้เส้นสุกจนเกินไป ต่อมาก็สะเด็ดน้ำออก แล้วพักเส้นไว้ก่อน     3. ตั้งกระทะเทน้ำมันลงไป รอให้น้ำมันร้อนสักพัก ใส่พริกและกระเทียมลงไปผัดให้เข้ากัน เติมซอสมันกุ้งที่เราเตรียมไว้เมื่อสักครู่ลงไปคนให้เข้ากัน ใส่น้ำตาลปี๊บเพี่อให้ได้รสหวาน เคี่ยวจนน้ำตาลปี๊บละลาย ชิมรสตามชอบ     4. ใส่กุ้งกับปลาหมึกลงไปผัดแล้วใส่เส้นตามทันที อย่าผัดกุ้งกับปลาหมึกนานเกินไปไม่เช่นนั้นเนื้อจะแข็งค่ะ คลุกเคล้าให้เข้ากัน      5. จากนั้นดันเส้นที่ผัดแล้วไว้ข้างกระทะ ใส่ผักกระเฉดลงไป กลบผักกระเฉดด้วยเส้นหมี่ขาวที่ผัดแล้ว ทิ้งไว้ประมาณ 30 วินาที ปิดไฟ แนะนำว่า ในขั้นตอนนี้อย่าให้ผักกระเฉดโดนความร้อนนานเกินไป เพราะผักกระเฉดอาจหายกรอบได้       6. เมื่อปิดไฟแล้วให้คลุกเคล้าส่วนผสมทั้งหมดเข้าด้วยกัน ตักใส่จาน     + ดูวิธีทำเพิ่มเติมได้ที่ หมี่ผัดผักกระเฉด จานเดียวจานเด็ด รสแซ่บเกินห้ามใจ
++++++++++++++


5. ผัดหมี่ฮ่องกง      ใครชอบเมนูหมี่ผัดสีเหลืองต้องถูกปากกับเมนูผัดหมี่ฮ่องกง สูตรจาก คุณ ta_gwang สมาชิกเว็บไซต์พันทิปดอทคอม ใส่ซีฟู้ดหลากหลาย เติมต้นอ่อนทานตะวัน หน้าตาเลอค่าระดับภัตตาคารเลยล่ะส่วนผสม ผัดหมี่ฮ่องกง     • กระเทียมสับ     • น้ำมันพืช (สำหรับผัด)     • กุ้ง     • ปลาหมึก     • เนื้อปู     • เบคอน     • น้ำตาลทราย (ปรุงรส)     • ซีอิ๊วขาว (ปรุงรส)     • น้ำปลา (ปรุงรส)     • น้ำมันหอย (ปรุงรส)     • ต้นอ่อนทานตะวัน     • แครอทขูดฝอย     • เส้นหมี่ฮ่องกงวิธีทำผัดหมี่ฮ่องกง     1. ตั้งกระทะใส่น้ำมันพืชลงไปเล็กน้อย ใส่กระเทียมลงไปผัดพอหอม     2. ใส่กุ้ง ปลาหมึก เนื้อปู และเบคอนลงไปผัดพอสุก     3. ปรุงรสด้วยน้ำตาลทราย ซีอิ๊วขาว น้ำปลา และน้ำมันหอย     4. ใส่ต้นอ่อนทานตะวันแครอทขูดฝอย และเส้นหมี่ฮ่องกง ผัดให้ทุกอย่างเข้ากัน ชิมรสชาติตามชอบ ตักใส่จาน     + ดูวิธีทำเพิ่มเติมได้ที่ ผัดหมี่ฮ่องกง ต้นอ่อนทานตะวัน เมนูเส้นหรู ๆ พิเศษกว่าที่เคย
++++++++++++++


6. ผัดหมี่ฮ่องกงเจ     
 มาต่อกันที่อีกเมนูผัดหมี่ฮ่องกงเจ สูตรนี้ไม่ใส่เนื้อสัตว์ ใส่ผัก 
เต้าหู้ และเห็ดหอม เติมน้ำซุปผักให้เส้นนุ่ม ทำง่ายเหลือเชื่อต้องลอง ส่วนผสม ผัดหมี่ฮ่องกงเจ      • เห็ดหอมสด (หั่นเป็นเส้น ๆ) 100 กรัม     • เต้าหู้เหลือง (หั่นเป็นชิ้นเล็ก) 100 กรัม     • โปรตีนเกษตร (แช่น้ำจนนุ่มหั่นเป็นชิ้นเล็ก) 100 กรัม     • กะหล่ำปลี (ซอยเป็นเส้น) 100 กรัม     • แครอท (ซอยเป็นเส้น) 1 ช้อนโต๊ะ     • เส้นหมี่ฮ่องกง (ลวกสุก) 300 กรัม     • น้ำซุปผัก 1/4 ถ้วย     • น้ำตาลทราย 1 ช้อนชา     • ซีอิ๊วขาว 1 ช้อนโต๊ะ     • ซอสเห็ดหอม 1 ช้อนโต๊ะ     • พริกไทยป่นเล็กน้อย      • น้ำมันพืช 2 ช้อนโต๊ะ (สำหรับผัด)วิธีทำผัดหมี่ฮ่องกงเจ     1. ใส่น้ำมันพืชลงในกระทะ ตั้งไฟอ่อนพอร้อน ใส่เห็ดหอม เต้าหู้เหลือง โปรตีนเกษตร กะหล่ำปลี และแครอทลงผัดจนสุกนิ่ม    
 2. ใส่เส้นหมี่ฮ่องกง และน้ำซุปลงผัดจนเส้นเริ่มนุ่ม ปรุงรสด้วยน้ำตาลทราย
 ซีอิ๊วขาว และซอสเห็ดหอม ผัดจนส่วนผสมทั้งหมดเข้ากันดี ตักใส่จาน      + ดูวิธีทำเพิ่มเติมได้ที่ ผัดหมี่ฮ่องกงเจ อาหารเจเมนูเส้นไร้เนื้อสัตว์สุดอร่อยสไตล์จีน
++++++++++++++


7. ผัดหมี่โคราช      ผัดหมี่โคราชก็เป็นอีกเมนูหมี่ผัดที่หาอร่อยยากเหลือเกิน เย็นนี้ไปซื้อส่วนผสมมาทำกันเลยดีกว่า สูตรจาก นิตยสาร foodstylist จับเส้นหมี่โคราชผัดกับหมูสามชั้นและไข่ ทีเด็ดอยู่ที่น้ำซอสรสเปรี้ยวหวาน อร่อยจนต้องยกนิ้วโป้งส่วนผสม ผัดหมี่โคราช     • หมูสามชั้น (หั่นชิ้นพอคำ) 150 กรัม      • น้ำมันพืช (สำหรับผัด)     • หอมแดงสับ 1 ช้อนโต๊ะ     • กระเทียมสับ 1 ช้อนโต๊ะ      • เต้าเจี้ยวอย่างดี 2 ช้อนโต๊ะ      • น้ำมะขามเปียก 2 ช้อนโต๊ะ      • ซีอิ๊วดำ 2 ช้อนชา     • น้ำตาลมะพร้าว 1 ช้อนโต๊ะ      • น้ำปลาอย่างดี 1 ช้อนโต๊ะ      • น้ำสะอาด     • เส้นหมี่โคราช (ลวกสุก) 250 กรัม      • ไข่เป็ด 2 ฟอง      • ถั่วงอก 50 กรัม     • ใบกุยช่ายหั่น 50 กรัม     • แคบหมู ตามชอบ      • พริกป่น ตามชอบ วิธีทำผัดเส้นหมี่โคราช     1. ตั้งกระทะใช้ไฟปานกลาง ใส่น้ำมันลงไปเล็กน้อย จากนั้นนำหมูสามชั้นลงไปเจียวให้สุกและกรอบ ตักพักไว้    
 2. เตรียมซอสโดยเริ่มผัดกระเทียมและหอมแดงให้สุก จากนั้นใส่เต้าเจี้ยว 
น้ำมะขามเปียก ซีอิ๊วดำ น้ำตาลมะพร้าวและน้ำปลา เติมน้ำสะอาดลงไปเล็กน้อย 
ผัดให้เข้ากันจนกระทั่งซอสเริ่มเดือด     3. 
ใส่เส้นหมี่โคราชที่ลวกน้ำลงไปผัด ตามด้วยไข่เป็ด จากนั้นผัดต่อ 
พอไข่เป็ดเริ่มสุกให้ใส่ถั่วงอก ใบกุยช่าย หมูสามชั้นที่เจียวไว้ แคบหมู 
และพริกป่นลงไปผัดให้เข้ากัน ชิมรสชาติตามชอบ ตักใส่จาน     + ดูวิธีทำเพิ่มเติมได้ที่ ผัดหมี่โคราช เมนูเส้นจานเด็ดสูตรต้นตำรับ
++++++++++++++


8. ผัดหมี่ซั่ว      ผัดหมี่ซั่วรสชาติจืดชืดไม่เหมาะกับคนชอบอาหารรสจัดจ้าน แต่ถ้าเจอเมนูผัดหมี่ซั่วหอยลายพริกเผานี่ละก็ยอมใจ สูตรจาก คุณลุงเด้ง ใส่พริกขี้หนูกับน้ำพริกเผา ทีเด็ดคือ ใส่หอยลาย เพิ่มความหอมจากออริกาโน่และพาร์สลีย์ส่วนผสม ผัดหมี่ซั่ว     • หมี่ซั่ว      • พริกขี้หนู สับหยาบ ๆ     • กระเทียม สับหยาบ ๆ     • หอมใหญ่ (หั่นเต๋า)     • มะเขือเทศ (หั่นเต๋า เอาเฉพาะเนื้อ ไม่เอาเม็ด)     • น้ำพริกเผา     • น้ำปลา (ปรุงรส)     • น้ำตาลทราย (ปรุงรส)     • หอยลายกระป๋อง     • ออริกาโน่     • พาร์สลีย์     • พริกไทยดำ      • ใบโหระพา หรือใบกะเพราวิธีทำผัดหมี่ซั่ว     1. ลวกเส้นหมี่ซั่วให้สุก ล้างน้ำเพื่อเอาแป้งส่วนเกินออก พักสะเด็ดน้ำไว้ให้แห้ง     2. ละลายน้ำพริกเผากับน้ำอุ่นเล็กน้อย ปรุงด้วยน้ำปลาและน้ำตาลทราย คนให้เข้ากัน    
 3. ตั้งกระทะใช้ไฟกลาง ใส่น้ำมันนิดหน่อย ใส่กระเทียมและพริกลงผัด 
พอกระเทียมเริ่มหอม ให้ใส่หอมใหญ่ตามลงไปครึ่งหนึ่ง ผัดต่อจนหอมใหญ่นิ่ม 
ใส่หอยลายและน้ำปรุงพริกเผาตามลงไป     4. ใส่เส้นหมี่ซั่วตามลงไป 
คลุกให้เข้ากัน เพิ่มความหอมด้วยออริกาโน่ พาร์สลีย์ 
และพริกไทยดำคลุกให้เข้ากันจนเริ่มหอมเครื่องเทศ 
ใส่มะเขือเทศและหอมใหญ่ที่เหลือ คลุกอีกรอบ 
เพิ่มสีสันด้วยน้ำมันน้ำพริกเผาและใบกะเพรา ตักใส่จาน     + ดูวิธีทำเพิ่มเติมได้ที่ ผัดหมี่ซั่วหอยลายพริกเผา อร่อยแบบจัดจ้าน
++++++++++++++


9. ผัดหมี่ไชยา      ทุกวันนี้หาซื้อเมนูผัดหมี่ไชยา หรือผัดไทยไชยายากมาก ถ้าใครพอมีเวลาว่างมาทำกินเองดีกว่า สูตรจาก คุณสมาชิกหมายเลข 1136170 สมาชิกเว็บไซต์พันทิปดอทคอม จับหมี่ผัดกับน้ำปรุงรส แกล้มกับถั่วงอกดิบ และใบกุยช่าย ส่วนผสม ผัดหมี่ไชยา     • น้ำผัดหมี่ไชยา (ตามสูตรด้านล่าง)     • ก๋วยเตี๋ยวเส้นเล็กและเส้นหมี่ (ยี่ห้อที่นิยมคือ ตราดอกบัว)     • ถั่วงอกดิบ หรือกะหล่ำปลีซอย     • ใบกุยช่ายส่วนผสม น้ำผัดหมี่ไชยา     • น้ำพริกเครื่องก๋วยเตี๋ยว 1 กิโลกรัม (ตามสูตรด้านล่าง)     • หอมแดง 2 กิโลกรัม     • มะขามเปียก 1/2 กิโลกรัม     • กะทิ 4 กิโลกรัม     • น้ำตาลปี๊บอย่างดี 5 กิโลกรัม     • น้ำตาลทราย 1 กิโลกรัม     • กะปิ เล็กน้อย     • เกลือเม็ด เล็กน้อย     • น้ำมันพืช เล็กน้อยส่วนผสม น้ำพริกเครื่องก๋วยเตี๋ยว     • พริกแห้งเม็ดใหญ่ 1 กิโลกรัม     • หอมแดง 3 กิโลกรัม     • เกลือเม็ด เล็กน้อยวิธีทำน้ำพริกเครื่องก๋วยเตี๋ยว     1. ผ่าพริกแห้งแล้วนำเม็ดออก นำไปแช่น้ำจนนิ่ม เตรียมไว้     2. นำหอมแดงไปแช่น้ำแล้วปอกเปลือกออก (เคล็ดลับ : ถ้านำหอมแดงไปแช่น้ำจะทำให้ปอกง่ายและไม่แสบตา)     3. ปั่นผสมพริกแห้งที่แช่น้ำจนนิ่มแล้วกับหอมแดง และเกลือเม็ดจนละเอียด เตรียมไว้สำหรับทำน้ำผัดหมี่วิธีทำน้ำผัดหมี่ไชยา     1. ปอกเปลือกหอมแดงออกแล้วนำไปปั่นให้ละเอียด เตรียมไว้     2. นำมะขามเปียกมาคั้นกับน้ำ เตรียมไว้    
 3. ใส่กะทิลงในหม้อ นำขึ้นตั้งไฟไม่ต้องรอให้เดือด ใส่หอมแดงปั่น 
น้ำมะขามเปียก น้ำตาลปี๊บ น้ำตาลทราย กะปิ และเกลือเม็ดลงไป 
คนผสมให้ละลายเข้ากัน เคี่ยวจนเดือด ชิมรสตามชอบ 
(ให้รสชาติหวานนำตามด้วยเปรี้ยว และเค็มตามลำดับ) 
เคี่ยวต่ออีกสักครู่แล้วปิดไฟ (ไม่ต้องเคี่ยวนานเพราะเดี๋ยวกะทิจะแตกมัน) 
เตรียมไว้ผัดกับเส้นวิธีทำผัดหมี่ไชยา    
 1. ผัดเส้นก๋วยเตี๋ยว (1 กิโลกรัม) กับน้ำผัดหมี่ (1.2 กิโลกรัม) 
*ถ้าน้ำผัดหมี่รสชาติเข้มข้นเกินไปให้ใส่น้ำเปล่าเพิ่มลงไป 1 แก้ว 
ผัดจนเส้นสุก      2. ตักใส่จาน เสิร์ฟพร้อมกับถั่วงอกดิบ และใบกุยช่าย     + ดูวิธีทำเพิ่มเติมได้ที่ ผัดไทยไชยา เส้นเหนียวนุ่มรสเข้มข้น เมนูเด็ดจากแดนใต้     
ใครไม่อยากกินข้าวหนักท้องก็หันมาทำเมนูผัดหมี่หรือหมี่ผัดกินอิ่มสบายท้องกันเถอะ
 ผัดไฟแรง ๆ จะได้กลิ่นเกรียมของเส้นหอม ๆ 
สามารถดัดแปลงใส่เนื้อสัตว์หรือใส่เครื่องเคราอื่น ๆ ได้ด้วยจ้า 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






9 สูตรทำผัดหมี่ หมี่ผัด เส้นนุ่มหอมอร่อย ง้อแค่กระทะใบเดียว





อัปเดตล่าสุด 9 มิถุนายน 2563 เวลา 00:22:41
 238,668 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































