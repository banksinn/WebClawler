




ปลากระป๋อง ยี่ห้อไหนดีและอร่อยถูกปาก ควรมีไว้ติดครัว

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
             เรื่องอาหารน่ารู้อื่นๆ












แนะนำ 15 ปลากระป๋องยี่ห้อไหนอร่อย เนื้อปลาเน้น ๆ ซอสฉ่ำ ๆ ราคาสบายกระเป๋า





14,999อ่าน














0












          ปลากระป๋อง อาหารสำเร็จรูปที่อยู่คู่ทุกครัวเรือน อร่อย สะดวก รวดเร็ว ปรุงได้หลายเมนู เก็บรักษาได้นาน ที่สำคัญราคาไม่แพงด้วย สำหรับใครที่กำลังมองหาของกินอร่อย ๆ เอาไว้ตุนในครัวละก็ ไปดูกันเลย
 




             เมื่อพูดถึง ปลากระป๋อง หลายคนคงจะนึกถึงอาหารสำเร็จรูปรสชาติดี ได้คุณค่าจากเนื้อปลา ราคาถูก หาซื้อง่าย และนำไปดัดแปลงทำเป็นเมนูอาหารได้หลากหลายเมนู ทั้งยำปลากระป๋อง ต้มยำปลากระป๋อง ข้าวผัดปลากระป๋อง นอกจากนี้ยังสามารถเก็บไว้ได้นานโดยไม่จำเป็นต้องแช่เย็นหรือปรุงสุก เหมาะสำหรับกรณีฉุกเฉินหรือวันสบาย ๆ ที่อยากกินอาหารง่าย ๆ และสะดวก ในปี 2022 นี้มีปลากระป๋องมากมายหลากหลายยี่ห้อวางขายในท้องตลาด หลงเดินเข้าไปในแผนกอาหารกระป๋องทีไร ถึงกับยืนงง เพราะเลือกไม่ถูกกันเลยทีเดียว วันนี้กระปุกดอทคอมเลยจะขอแนะนำตัวอย่างปลากระป๋องยี่ห้อที่มีวางขายทั่วไป เพื่อเป็นอีกหนึ่งตัวช่วยในการตัดสินใจ ตามนี้เลยค่ะ
ปลากระป๋อง ภาษาอังกฤษ คือ canned fish หรือ tinned fish

ปลากระป๋อง คืออะไร








          เป็นผลิตภัณฑ์ที่มีกระบวนการผลิตแปรรูปเพื่อการถนอมอาหาร โดยมีปลาทะเลเป็นวัตถุดิบหลัก ซึ่งปลาที่นิยมนำมาทำปลากระป๋องมากที่สุดคือ ปลาแมคเคอเรล และปลาซาร์ดีน ซึ่งมีความแตกต่างในเรื่องของรสชาติและเนื้อสัมผัส คือ 


ปลาแมคเคอเรล เป็นปลาทะเลชนิดหนึ่งที่มีลำตัวเพรียวยาว กลมเล็ก ผิวมันวาว และไม่มีเกล็ด มีเนื้อที่หนา แน่น รสชาติมัน กลิ่นคาวน้อย และไม่มีเกล็ด หรือบางยี่ห้อก็ใช้เป็นปลาทูและปลาลังที่มีขนาดเล็ก 


ปลาซาร์ดีน ปลาต้นตำรับที่นิยมนำมาทำเป็นปลากระป๋อง เพราะมีขนาดกำลังดีและจับได้ในปริมาณมาก มีลักษณะเนื้อนิ่มและมีรสชาติหวาน แต่จะพบเกล็ดปลาผสมอยู่ด้วย เพราะเป็นเกล็ดที่ติดกับตัวปลา ไม่สามารถขอดเกล็ดได้ 



คุณประโยชน์ของปลากระป๋อง

          ปลากระป๋อง มีส่วนผสมหลักเป็นปลาทะเล เป็นแหล่งโปรตีนที่ดี ย่อยง่าย อุดมไปด้วยวิตามินและแร่ธาตุต่าง ๆ ที่จำเป็นสำหรับร่างกาย รวมถึงไอโอดีนที่มีผลต่อการทำงานของไทรอยด์ เพื่อช่วยในการเผาผลาญพลังงาน เต็มไปด้วยกรดไขมันโอเมก้า 3 ที่มีส่วนช่วยในการปรับปรุงการทำงานของหลอดเลือด ลดความดันโลหิต และลดความเสี่ยงของโรคหัวใจและหลอดเลือดด้วย 
          แต่อย่างไรก็ตาม ในปลากระป๋อง มีปริมาณโซเดียมสูง เพื่อช่วยยืดอายุในการเก็บรักษาให้นานขึ้น จำเป็นต้องตรวรสอบรายละเอียดข้อมูลทางโภชนาการบนฉลากบรรจุภัณฑ์ก่อนตัดสินใจซื้อ เพื่อให้ได้ปลากระป๋องที่อร่อยและปลอดภัยต่อร่างกายที่สุด

ปลากระป๋อง เก็บไว้ได้นานแค่ไหน ?

             สำหรับปลากระป๋องที่ยังไม่ได้เปิด หากจัดเก็บอย่างถูกต้อง เช่น เก็บในที่แห้งและเย็น โดยทั่วไปจะสามารถเก็บไว้ได้นานถึง 3-5 ปี ทั้งนี้ ควรสังเกตวันที่ผลิตและวันหมดอายุที่ระบุไว้บนบรรจุภัณฑ์ และก่อนจะนำมาปรุงอาหาร ควรตรวจสอบภายนอกของกระป๋องก่อนทุกครั้งว่ายังมีสภาพดี ไม่มีสนิม มีรอยบุบหรือแตกหรือไม่ หากพบว่ากระป๋องมีรอยบุบ โป่ง บวม มีรอยรั่ว หรือเป็นสนิม ควรทิ้งทันที
แนะนำปลากระป๋องยี่ห้อไหนอร่อย ปี 2022
ควรมีไว้ติดครัว

ปลาแมคเคอเรล

1. ปลาแมคเคอเรลในซอสมะเขือเทศ โรซ่า



ภาพจาก hiqfood.com




             ทำจากปลาแมคเคอเรลเนื้อแน่น ชิ้นโต อุดมด้วยไอโอดีน แคลเซียม dha และ omega 3 ที่มีประโยชน์ต่อร่างกาย ชุ่มฉ่ำด้วยน้ำซอสมะเขือเทศเข้มข้นที่ผลิตจากมะเขือเทศแท้ 100% ได้คุณค่าจากไลโคปีนธรรมชาติที่มีส่วนช่วยในการต่อต้านอนุมูลอิสระ ไม่ใส่ผงชูรสและวัตถุปรุงแต่งรสอาหาร ไม่เจือสี และไม่ใช้วัตถุกันเสีย ปริมาณโซเดียม 300 มก. (1/2 กระป๋อง) ขนาด 155 กรัม ราคา 17 บาท
2. ปลาแมคเคอเรลในซอสมะเขือเทศรสเข้มข้น ปุ้มปุ้ย



ภาพจาก smilingfish.com




             ปลาแมคเคอเรลรูปร่างตัวเรียวยาวกลม คลุกเคล้าในซอสมะเขือเทศสูตรเข้มข้นเฉพาะจากปุ้มปุ้ย คัดสรรจากวัตถุดิบจากมะเขือเทศคุณภาพดี รสชาติกลมกล่อมเข้ากันไม่ซ้ำใคร อัดแน่นไปด้วยประโยชน์จากโอเมก้า 3 6 และ 9 ที่มีส่วนช่วยในเรื่องระบบประสาทและสมอง พร้อมด้วยสารต้านอนุมูลอิสระ ช่วยในเรื่องของหัวใจและหลอดเลือดแดง มีให้เลือกทั้งแบบรสเข้มข้น รสเข้มข้นพิเศษ รสเผ็ด และแบบคัดพิเศษ ปริมาณโซเดียม 680 มก. (1 กระป๋อง) ขนาด 155 กรัม ราคา 17 บาท
3. ปลาแมคเคอเรลในซอสมะเขือเทศ ท็อปส์



ภาพจาก tops.co.th




             ปลากระป๋องยี่ห้อ tops กับเนื้อปลาแมคเคอเรลชิ้นขนาดกลาง คู่กับเนื้อซอสมะเขือเทศเข้มข้น มีกลิ่นของมะเขือเทศค่อนข้างชัด รสชาติออกเค็ม เปรี้ยวและหวานเล็กน้อย ปริมาณโซเดียม 420 มก. (1/2 กระป๋อง) ขนาด 155 กรัม ราคา 17 บาท
4. ปลาแมกเคอเรลในซอสมะเขือเทศ สามแม่ครัว



ภาพจาก เฟซบุ๊ก ตราสามแม่ครัว




             ปลากระป๋องจากแบรนด์สามแม่ครัว เป็นเนื้อปลาแมคเคอเรลขนาดกลาง เนื้อนุ่ม ไม่มีกลิ่นคาว และตัวน้ำซอสสีแดงอมส้ม ความเข้มข้นกำลังพอดี ไม่เหลวและไม่ข้นจนเกินไป รสชาติบาง ๆ ติดหวานนำเล็กน้อย แบรนด์นี้มีความพิเศษคือบรรจุภัณฑ์ที่มีทั้งแบบผาธรรมดา ฝาดึง และใช้ช้อนงัด ปริมาณโซเดียม 230 มก. (1/2 กระป๋อง) ขนาด 155 กรัม ราคา 18 บาท
5. ปลาแมคเคอเรลในซอสมะเขือเทศ ซูเปอร์ซีเชฟ



ภาพจาก เฟซบุ๊ก ปลากระป๋อง ตราซูเปอร์ ซี เชฟ ( super-c-chef )




          เนื้อปลาแมคเคอเรล ชิ้นขนาดกลาง ๆ เนื้อนุ่ม ไม่มีกลิ่นคาว คู่กับน้ำซอสสีส้ม ๆ ไม่ข้นหรือใสจนเกินไปไม่มีกลิ่นมะเขือเทศ แต่โดดเด่นด้วยกลิ่นพริกเผา ให้รสชาติเต็มเข้มข้น ครบทั้งเค็ม หวาน เปรี้ยว ปริมาณโซเดียม 450 มก. (1/2 กระป๋อง) ขนาด 155 กรัม ราคา 18 บาท 

6. ปลาแมคเคอรอลในซอสมะเขือเทศ ซีเล็ค



ภาพจาก sealect.co.th




          เนื้อปลาแมคเคอเรลในซอสมะเขือเทศสีแดงเข้ม น้ำซอสเข้มข้นปานกลาง ตัวรสชาติเปรี้ยวนำ ตามด้วยหวานและเค็ม บรรจุในกระป๋องมาพร้อมกับฝาดึงเพื่อความสะดวก ปริมาณโซเดียม 450 มก. (1/2 กระป๋อง) ขนาด 155 กรัม ราคา 18 บาท 

7. ปลาแมคเคอเรลในซอสมะเขือเทศ ซื่อสัตย์ 



ภาพจาก sahapat.co.th




             ปลากระป๋องซื่อสัตย์ แบบเนื้อปลาแมคเคอเรลเนื้อแน่น อร่อยชิ้นใหญ่ ไร้กลิ่นคาว อุดมด้วยแคลเซียมสูงในซอสมะเขือเทศ ตัวเนื้อซอสดูมีความข้นหนืด รสชาติออกเปรี้ยวนำตามด้วยความเค็มแบบกลมกล่อม ปริมาณโซเดียม 220 มก. (1/2 ถ้วยตวง 77 กรัมรวมของเหลว) ขนาด 155 กรัม 18 บาท 
8. ปลาแมคเคอเรลในซอสมะเขือเทศ ไฮคิว



ภาพจาก hiqfood.com




             เป็นผู้ผลิตเดียวกันกับปลากระป๋องตราโรซ่า เป็นเนื้อปลาแมคเคอเรลขนาดปานกลาง เนื้อแน่น ไม่เละ ตัวซอสรสชาติเข้มข้นซอสรสหวานนำ ได้กลิ่นมะเขือเทศนิดหน่อย ไม่ใส่ผงชูรสและวัตถุปรุงแต่งรสอาหาร ไม่เจือสี และไม่ใช้วัตถุกันเสีย ปริมาณโซเดียม 300 มก. (1/2 กระป๋อง)  ขนาด 155 กรัม ราคา 23 บาท
9. ปลาแมกเคอเรลในซอสมะเขือเทศ อะยัม



ภาพจาก ayambrand.co.th




              ปลาแมกเคอเรลในซอสมะเขือเทศ อะยัม คัดสรรเฉพาะปลาแมกเคอเรลที่มาจากแหล่งน้ำเย็นแบบยั่งยืน ทำให้ได้เนื้อปลาคุณภาพพรีเมี่ยม ชิ้นใหญ่ เนื้อแน่น และมีไขมันดีที่มีประโยชน์ต่อร่างกาย ได้รสซอสมะเขือเทศเข้มข้นกลมกล่อม ปริมาณโซเดียม 330 มก. (1/2 กระป๋อง) ขนาด 155 กรัม ราคา 36 บาท
ปลาซาร์ดีน

10. ปลาซาร์ดีนในซอสมะเขือเทศ รสเข้มข้น ปุ้มปุ้ย



ภาพจาก smilingfish.com




             ปลาซาร์ดีนรูปร่างเพรียวยาว เนื้อนุ่มหวานหอม คลุกเคล้าในซอสมะเขือเทศสูตรเข้มข้นเฉพาะจากปุ้มปุ้p คัดสรรจากวัตถุดิบจากมะเขือเทศคุณภาพดี รสชาติกลมกล่อมเข้ากันไม่ซ้ำใคร อัดแน่นไปด้วยประโยชน์จากโอเมก้า 3, 6 และ 9 ที่มีส่วนช่วยในเรื่องระบบประสาทและสมอง พร้อมด้วยสารต้านอนุมูลอิสระ ช่วยในเรื่องของหัวใจและหลอดเลือดแดง ปริมาณโซเดียม 360 มก. (1/2 กระป๋อง) ขนาด 155 กรัม ราคา 14 บาท
11. ปลาซาร์ดีนในซอสมะเขือเทศ สามแม่ครัว 



ภาพจาก เฟซบุ๊ก ตราสามแม่ครัว




            ปลากระป๋องจากแบรนด์สามแม่ครัว เป็นเนื้อปลาซาร์ดีนขนาดกลาง เนื้อนุ่ม ไม่มีกลิ่นคาว และตัวน้ำซอสสีแดงอมส้ม ความเข้มข้นกำลังพอดี ไม่เหลวและไม่ข้นจนเกินไป รสชาติบาง ๆ ติดหวานนำเล็กน้อย บรรจุในกระป๋องมาพร้อมกับฝาดึงเพื่อความสะดวก ปริมาณโซเดียม 230 มก. (1/2 กระป๋อง)  ขนาด 155 กรัม ราคา 16 บาท
12. ปลาซาร์ดีนในซอสมะเขือเทศ ซูเปอร์ซีเชฟ



ภาพจาก เฟซบุ๊ก ปลากระป๋อง ตราซูเปอร์ ซี เชฟ ( super-c-chef )




             ปลากระป๋องผลิตจากปลาซาร์ดีนเนื้อนุ่ม สด ไร้กลิ่นคาว ชิ้นใหญ่หอม อร่อย คู่กับน้ำซอสมะเขือเทศเข้มข้น รสชาติกลมกล่อม ทั้งเปรี้ยวและหวาน สะดวกด้วยฝาห่วงแบบดึง ปริมาณโซเดียม 540 มก. (1/2 กระป๋อง) ขนาด 155 กรัม ราคา 16 บาท
13. ปลาซาร์ดีนในซอสมะเขือเทศ ซีเล็ค 



ภาพจาก sealect.co.th




             ปลาซาร์ดีนขนาดกลาง ในซอสมะเขือเทศสีแดงเข้ม น้ำซอสเข้มข้นปานกลาง มีรสชาติกลมกล่อม เปรี้ยว หวาน เค็ม ลงตัวกำลังพอดี ปริมาณโซเดียม 370 มก. (1/2 กระป๋อง) ขนาด 155 กรัม ราคา 17 บาท 
14. ปลาซาร์ดีนในซอสมะเขือเทศ ซื่อสัตย์ 



ภาพจาก sahapat.co.th




           ปลาซาร์ดีนในซอสมะเขือเทศ เนื้อนุ่ม อร่อยชิ้นใหญ่ อุดมด้วยแคลเซียมสูง ตัวเนื้อซอสดูมีความข้นหนืด รสชาติออกเปรี้ยวนำตามด้วยความเค็มแบบกลมกล่อม ปริมาณโซเดียม 440 มก. (1/2 กระป๋อง)  ขนาด 155 กรัม 18 บาท

15. ปลาซาร์ดีนในซสมะเขือเทศ อะยัม



ภาพจาก ayambrand.co.th




             ปลาซาร์ดีนในซอสมะเขือเทศตราอะยัม สูตรมะเขือเทศเข้มข้น คัดสรรเฉพาะปลาซาร์ดีนคุณภาพดี เฉพาะสายพันธุ์ที่มาจากทะเลกระแสน้ำเย็นเท่านั้น ได้เป็นเนื้อปลารสชาติดี เนื้อนุ่ม และอุดมด้วยกรดไขมันโอเมก้า 3 สามารถรับประทานคู่กับอาหารได้ทุกประเภท ปริมาณโซเดียม 280 มก. (1/2 กระป๋อง) ขนาด 155 กรัม ราคา 36 บาท
           นี่เป็นเพียงส่วนหนึ่งของปลากระป๋องที่มีขายทั่วไปเท่านั้น ยังมีอีกหลายยี่ห้อให้ได้เลือกชิมกันตามใจชอบ ใครชอบแบบไหน ก็จัดได้เลยค่ะ 
             สำหรับใครที่อยากเพิ่มคุณค่าและรสชาติของปลากระป๋องให้เข้มข้น จัดจ้าน ถูกปากมากยิ่งขึ้น ลองดูสูตรอาหารจากปลากระป๋องเพิ่มเติมได้ที่
     => 9 เมนูปลากระป๋อง ทำง่าย ๆ สูตรเด็ดคู่ท้องยามสิ้นเดือน
     => 15 เมนูจากอาหารกระป๋อง อาหารจานด่วนอิ่มง่ายอร่อยครบ
 

ขอบคุณข้อมูลจาก
thespruceeats.com, taste.com.au, stilltasty.com, hiqfood.com, smilingfish.com, tops.co.th, เฟซบุ๊ก ตราสามแม่ครัว, เฟซบุ๊ก ปลากระป๋อง ตราซูเปอร์ ซี เชฟ ( super-c-chef ), sealect.co.th, sahapat.co.th, hiqfood.com, yambrand.co.th, smilingfish.com, เฟซบุ๊ก ตราสามแม่ครัว, เฟซบุ๊ก ปลากระป๋อง ตราซูเปอร์ ซี เชฟ ( super-c-chef ), sealect.co.th, sahapat.co.th, ayambrand.co.th, tescolotus.com
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













แนะนำ 15 ปลากระป๋องยี่ห้อไหนอร่อย เนื้อปลาเน้น ๆ ซอสฉ่ำ ๆ ราคาสบายกระเป๋า




โพสต์เมื่อ 15 กุมภาพันธ์ 2565 เวลา 18:20:29
 14,999 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































