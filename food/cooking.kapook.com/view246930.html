




ปลาทอดน้ำปลา อร่อยย่อยง่ายกับน้ำราดหอมกรุ่น


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เมนูอาหารไทย












6 วิธีทำปลาทอดน้ำปลา หอมกรุ่นอร่อยง่ายสไตล์ไทย





54,413อ่าน














0












           ชอบแหละดูออก ! ชวนทำปลาทอดน้ำปลา อาหารเมนูปลาเนื้อนุ่มราดซอสกลิ่นหอม ยิ่งถ้าได้ยำมะม่วงหรือน้ำจิ้มซีฟู้ดมากินคู่กัน รับรองเด็ด !   




          เมนูหมูทอดน้ำปลา อาหารไทยกินบ่อยก็เอียนก็เบื่อ ลองมาทำเมนูปลาทอดน้ำปลาบ้างดีไหม กระปุกดอทคอมขอนำเสนอวิธีทำปลาทอดน้ำปลา เช่น ปลากะพงทอดน้ำปลา ปลาอินทรีทอดน้ำปลา แซลมอนทอดน้ำปลา ชอบปลาชนิดไหนจัดโลด ! 

1. ปลากะพงทอดน้ำปลา 





           แอบติดใจปลากะพงทอดน้ำปลาจากร้านชื่อดัง แต่เพราะราคาแอบแรงเลยอยากมาทำกินเองจ้า เริ่มจากจับปลาหมักกับเครื่องปรุงแล้วเอาไปทอดจนสุก สุดท้ายราดซอสน้ำปลาลงไป และเสิร์ฟคู่กับน้ำยำ



ส่วนผสม ปลากะพงทอดน้ำปลา


ปลากะพง (หรือปลาสำลี) น้ำหนักประมาณ 800 กรัม จำนวน 1 ตัว
ซอสหอยนางรม 1 ช้อนโต๊ะ
ซอสปรุงรส 1 ช้อนโต๊ะ
แป้งข้าวโพด 2 ช้อนโต๊ะ
น้ำมันพืชสำหรับทอดปลา
น้ำปลา 1 ช้อนโต๊ะ
น้ำตาลปี๊บ 2 ช้อนชา


ส่วนผสม น้ำยำปลาทอดน้ำปลา


น้ำปลา 2 ช้อนโต๊ะ
น้ำตาลทราย 2 ช้อนโต๊ะ
น้ำมะนาว 2 ช้อนโต๊ะ
พริกขี้หนูทุบพอแตก ปริมาณตามชอบ
มะเขือเทศหั่นเป็นชิ้นเล็ก 1/2 ลูก
หอมแดงซอยบาง 1 หัว
กระเทียมหั่นบาง 1 ช้อนโต๊ะ
ผักชีสำหรับโรยหน้า


วิธีทำน้ำยำ


ผสมส่วนผสมทั้งหมดเข้าด้วยกันจนน้ำตาลทรายละลาย โรยหน้าด้วยผักชี ตักใส่ถ้วย


วิธีทำปลากะพงทอดน้ำปลา

     1. ล้างทำความสะอาดปลา ผ่าครึ่งจากด้านบนตัวปลา (โดยให้ท้องติดกัน) เตรียมไว้
     2. ผสมซอสหอยนางรมและซอสปรุงรสเข้าด้วยกัน นำปลาลงคลุกให้ทั่ว จากนั้นนำไปคลุกในแป้งข้าวโพดให้ทั่วตัวปลา เตรียมไว้
     3. วิธีทอดปลากระพง ใส่น้ำมันพืชลงในกระทะ (ให้ท่วมตัวปลา) นำขึ้นตั้งไฟ ใช้ไฟแรงจนน้ำมันร้อนจัด ใส่ปลากะพงลงทอดจนด้านนอกเหลืองกรอบ (อย่านานเกินไปอาจจะไหม้ได้) ลดไฟเบาลง ทอดต่อจนเนื้อปลาสุกและกรอบทั่วทั้งตัว ตักขึ้นสะเด็ดน้ำมัน จัดใส่จาน เตรียมไว้
     4. ใส่น้ำมันเล็กน้อยลงในกระทะ ตามด้วยน้ำตาลปี๊บและน้ำปลา คนผสมให้เข้ากันจนเดือด ตักราดลงบนตัวปลาให้ทั่ว เสิร์ฟคู่กับน้ำยำ
 

ดูวิธีทำ ปลากะพงทอดน้ำปลา เพิ่มเติมคลิก

2. ปลากะพงทอดน้ำปลา เครื่องเคียง 5 อย่าง



ภาพจาก นิตยสาร gourmet & cuisine

          วันพิเศษทั้งทีจะให้ทำเมนูปลาทอดน้ำปลาหน้าตาแบบทั่วไปได้อย่างไร ต้องเจอสูตรปลากะพงทอดน้ำปลาสูตรนี้ เด็ดตรงที่มาพร้อมเครื่องเคียง 5 อย่าง ทั้งน้ำจิ้มซีฟู้ดและยำแบบต่าง ๆ 



ส่วนผสม ปลากะพงทอด


ปลากะพง (ควรใช้ปลากะพงตัวขนาดกลาง หรือหนักประมาณ 750 กรัม)
น้ำมันพืช สำหรับทอด


ส่วนผสม น้ำสำหรับราดปลา


น้ำปลาอย่างดี 1 ส่วน
น้ำตาลทราย 1 ส่วน
น้ำเปล่า 1 ส่วน


ส่วนผสม น้ำจิ้มซีฟู้ด


รากผักชี 1/2 ถ้วย
กระเทียมไทยกลีบเล็ก 1/2 ถ้วย
พริกขี้หนูสวน (ไม่เด็ดก้าน) 25 เม็ด
ใบสะระแหน่ 20 ใบ
น้ำปลา 1/2 ถ้วย
น้ำตาลทราย 1/4 ถ้วย
น้ำตาลปี๊บ 1/4 ถ้วย
น้ำมะนาว 1/2 ถ้วย


ส่วนผสม ยำส้มโอ


ส้มโอยีให้เป็นชิ้นเล็ก 1 ถ้วย
พริกขี้หนูสวน 3 เม็ด
พริกจินดาแดง 3 เม็ด
กระเทียมไทย 3 กลีบ
น้ำปลา 1 ช้อนโต๊ะ
น้ำตาลทราย 1 ช้อนโต๊ะ           
น้ำตาลปี๊บ 1 ช้อนโต๊ะ       
น้ำมะนาว 1 ช้อนโต๊ะ       
น้ำมะขาม 2 ช้อนโต๊ะ   
มะเขือเทศราชินี 2 ลูก
ถั่วฝักยาว (หั่นฝอย) 5 กรัม


ส่วนผสม ยำมะม่วง


มะม่วงเปรี้ยวหั่นฝอย 100 กรัม
หอมแดงซอย 1 ช้อนโต๊ะ
แครอตหั่นฝอย 10 กรัม
ผักชี 10 กรัม
ใบสะระแหน่ 10 กรัม
พริกจินดาแดงซอย 2 เม็ด
น้ำจิ้มซีฟู้ด 2 ช้อนโต๊ะ


ส่วนผสม ยำมะเขือยาว


มะเขือยาวเผา ลอกเปลือก 100 กรัม
หอมแดงซอย 10 กรัม   
ตะไคร้ซอย 5 กรัม
ต้นหอมซอย 5 กรัม
ผักชีฝรั่งซอย 3 กรัม
ผักชีเด็ดใบ 15 ใบ
ใบสะระแหน่ 15 ใบ
พริกขี้หนูสวนซอย 3 เม็ด
กุ้ง 2 ตัว
หมึกกล้วยลวก 1 ตัว
น้ำจิ้มซีฟู้ด 2 ช้อนโต๊ะ


ส่วนผสม ผัดมะเขือยาว


มะเขือยาวหั่นชิ้นเล็ก ทอดน้ำมัน 100 กรัม
เต้าเจี้ยว 1/2 ช้อนโต๊ะ
น้ำมันหอย 1 ช้อนโต๊ะ   
น้ำมันงา 1 ช้อนโต๊ะ       
พริกไทย 1 ช้อนชา
ใบโหระพา 5 กรัม


วิธีทำปลากะพงทอดน้ำปลา 5 เครื่องเคียง

     1. วิธีทำน้ำปลาสำหรับราดปลา โดยนำส่วนผสมทั้งหมดผสมเข้าด้วยกัน ต้มให้น้ำตาลละลาย พักไว้
     2. วิธีทำน้ำจิ้มซีฟู้ด โดยตำรากผักชี กระเทียม พริกขี้หนู และใบสะระแหน่ ใส่ส่วนผสมที่เหลือ คนให้เข้ากัน
     3. วิธีทำยำส้มโอ โดยคลุกเคล้าส่วนผสมทั้งหมดให้เข้ากัน
     4. วิธีทำยำมะม่วง โดยคลุกเคล้าส่วนผสมทั้งหมดให้เข้ากัน
     5. วิธีทำยำมะเขือยาว โดยคลุกเคล้าส่วนผสมทั้งหมดให้เข้ากัน
     6. วิธีทำผัดมะเขือยาว โดยตั้งกระทะให้ร้อน ผัดส่วนผสมทั้งหมดให้เข้ากัน
     7. วิธีทำปลากะพงทอดน้ำปลา โดยตั้งกระทะ ใส่น้ำมันให้ท่วมตัวปลา (ควรใช้ปลากะพงตัวขนาดกลาง หรือหนักประมาณ 750 กรัม) รอจนน้ำมันร้อนใส่ปลาลงทอด หรี่ไฟลงปานกลาง ทอดจนหนังปลาเหลืองกรอบเป็นสีทอง ตักขึ้นแล้วดัดตัวปลาให้งอบนตะแกรง พักไว้ จัดปลาใส่จาน ราดน้ำปลาที่เตรียมไว้บนตัวปลาให้ทั่ว เสิร์ฟพร้อมเครื่องเคียงทั้ง 5 อย่าง
 

ดูวิธีทำ ปลากะพงทอดน้ำปลา เครื่องเคียง 5 อย่าง เพิ่มเติมคลิก

3. ปลาทรายขาวทอดน้ำปลา 



ภาพจาก เฟซบุ๊ก yingsak jonglertjesdawong

           เห็นแล้วชอบเลยกับสูตรปลาทรายขาวทอดน้ำปลา เลือกปลาทรายขาวตัวเล็กมาชุบแป้งแล้วทอดจนกรอบกินได้ทั้งตัว แกล้มกับน้ำยำมะม่วง


ส่วนผสม ปลาทรายขาวทอดน้ำปลา


แป้งประกอบอาหาร 1 ซอง
น้ำเย็นจัด 210 มิลลิลิตร
ปลาทรายขาว 150 กรัม
น้ำปลา 1 ช้อนโต๊ะ
น้ำมันพืช สำหรับทอด


ส่วนผสม น้ำยำมะม่วง


น้ำมะนาว 2 ช้อนโต๊ะ
น้ำปลา 1+1/2 ช้อนโต๊ะ
น้ำตาลปี๊บ 2 ช้อนโต๊ะ
พริกขี้หนูเขียวและพริกขี้หนูแดงสับ 2 ช้อนโต๊ะ
มะม่วงเปรี้ยว ซอยเป็นเส้น 100 กรัม
หอมแดงซอย สำหรับโรยหน้า
เม็ดมะม่วงหิมพานต์ทอด สำหรับโรยหน้า
ช่อผักชี สำหรับแต่ง


วิธีทำปลาทรายขาวทอดน้ำปลา

     1. ละลายแป้งประกอบอาหาร กับน้ำเย็นเข้าด้วยกัน เตรียมไว้
     2. เคล้าผสมปลาทรายขาวกับน้ำปลาเข้าด้วยกัน จุ่มปลาลงในแป้งประกอบอาหารที่ละลายไว้ นำลงทอดในน้ำมันพืชที่อุ่นเตรียมไว้ ทอดใช้ไฟปานกลางจนสุกกรอบ ตักขึ้น เตรียมไว้

วิธีทำยำมะม่วง

     1. ผสมน้ำมะนาว น้ำปลา และน้ำตาลปี๊บ เข้าด้วยกัน คนผสมจนน้ำตาลละลาย ใส่พริกขี้หนูสับและมะม่วงซอย เคล้าผสมให้เข้ากัน
     2. ตักยำมะม่วงลงจานเสิร์ฟ วางปลาทรายขาวทอด แต่งด้วยหอมแดงซอย เม็ดมะม่วงหิมพานต์ทอดกรอบ วางช่อผักชี พร้อมเสิร์ฟ
 

ดูวิธีทำ ปลาทอดน้ำปลา เพิ่มเติมคลิก

4. ปลาแซลมอนทอดน้ำปลา



ภาพจาก คุณแม่มณีมีของกิน สมาชิกเว็บไซต์พันทิปดอทคอม

           ถ้าเบื่อสเต๊กแซลมอนลองมาทำแซลมอนทอดน้ำปลากันดู มาพร้อมวิธีทำซอสน้ำปลาและน้ำจิ้มซีฟู้ดรสแซ่บ 


ส่วนผสม แซลมอนทอดน้ำปลา


แซลมอน
น้ำเปล่า
แป้งมันฮ่องกง หรือแป้งโกกิ


ส่วนผสม น้ำปลาสำหรับราด


น้ำมันพืช 2 ช้อนกินข้าว
น้ำตาลปี๊บ หรือน้ำตาลทราย 1/2 ช้อน
น้ำปลา 8 ช้อนกินข้าว
น้ำเปล่า 4 ช้อนกินข้าว


ส่วนผสม น้ำจิ้มซีฟู้ด


กระเทียมไทย
พริกขี้หนู
น้ำตาลปี๊บ
น้ำปลา
น้ำมะนาว
น้ำเปล่า


วิธีทำแซลมอนทอดน้ำปลา

     1. ใช้แซลมอนชิ้นใหญ่ แล้วก็มาหั่นให้เป็นชิ้นตามขนาดที่ต้องการ ล้างน้ำ 1 ครั้ง แล้วใช้กระดาษซับให้แห้ง โรยแป้งมันฮ่องกงแล้วก็เคล้าให้เข้ากัน
     2. ตั้งกระทะใส่น้ำมัน พอน้ำมันร้อนปรับเป็นไฟกลาง เอาแซลมอนลงไปทอดจนเหลืองทั้ง 2 ด้าน อย่าทอดนาน เนื้อปลาจะแข็ง เสร็จแล้วตักขึ้นซับน้ำมันสักนิดหนึ่ง ตักใส่ภาชนะ
     3. ทำน้ำปลาสำหรับราด โดยใส่น้ำมันลงในกระทะ ตามด้วยน้ำตาลปี๊บ น้ำปลา และน้ำเปล่า เคี่ยวทุกอย่างให้เข้ากัน รอจนเดือดแล้วราดลงบนปลาทอด
     4. ทำน้ำจิ้มซีฟู้ด โดยเอากระเทียมไทยโขลกกับพริกขี้หนู ใส่น้ำตาลปี๊บลงไปเล็กน้อย ตามด้วยน้ำปลา น้ำมะนาว และน้ำเปล่าอีกเล็กน้อย จัดเสิร์ฟกับปลาทอด
 

ดูวิธีทำ แซลมอนทอดน้ำปลา เพิ่มเติมคลิก

5. ปลาช่อนทอดน้ำปลา 





          เตรียมข้าวสวยรอกินเมนูปลาช่อนทอดน้ำปลารัว ๆ กันเลย เริ่มจากทอดปลาช่อนจนสุกกรอบ ราดซอสน้ำปลารสกลมกล่อม แกล้มกับน้ำยำรสจัดจ้าน



ส่วนผสม ปลาช่อนทอดน้ำปลา


ปลาช่อน 1 ตัว
ซอสหอยนางรม 1 ช้อนโต๊ะ
ซอสปรุงรส 1 ช้อนโต๊ะ
แป้งข้าวโพด 2 ช้อนโต๊ะ
น้ำมันพืช (สำหรับทอดปลา)
น้ำปลา 1 ช้อนโต๊ะ
น้ำตาลปี๊บ 2 ช้อนชา
มะม่วงเปรี้ยวสับ หรือขูด (โรยหน้า)
ขึ้นฉ่าย (หั่นเป็นท่อน)
ถั่วลิสงคั่ว (โรยหน้า)


ส่วนผสม น้ำยำ


น้ำปลา 2 ช้อนโต๊ะ
น้ำตาลทราย 2 ช้อนโต๊ะ
น้ำมะนาว 2 ช้อนโต๊ะ
พริกขี้หนูทุบพอแตก (ตามชอบ)
มะเขือเทศ (หั่นเป็นชิ้นเล็ก) 1/2 ลูก
หอมแดงซอยบาง 1 หัว
กระเทียม (ฝานบาง) 1 ช้อนโต๊ะ
ผักชี (โรยหน้า)


วิธีทำน้ำยำ


ผสมส่วนผสมทั้งหมดเข้าด้วยกัน คนจนน้ำตาลทรายละลาย โรยหน้าด้วยผักชี ตักใส่ถ้วย เตรียมไว้


วิธีทำปลาช่อนน้ำปลา

     1. ทำความสะอาดปลาช่อน ผ่าครึ่งจากด้านบนตัวปลา (โดยให้ท้องติดกัน) เตรียมไว้
     2. ผสมซอสหอยนางรมและซอสปรุงรสเข้าด้วยกัน นำปลาลงคลุกให้ทั่ว จากนั้นนำไปคลุกในแป้งข้าวโพดให้ทั่ว เตรียมไว้
     3. ใส่น้ำมันพืชลงในกระทะ (ให้ท่วมตัวปลา) ใช้ไฟแรงรอจนน้ำมันร้อนจัด ใส่ปลาช่อนลงทอดจนด้านนอกเหลืองกรอบ (อย่านานเกินไปอาจจะไหม้ได้) ลดไฟเบาลง ทอดต่อจนเนื้อปลาสุกและกรอบทั่วทั้งตัว ตักขึ้นสะเด็ดน้ำมัน จัดใส่จาน เตรียมไว้
     4. ใส่น้ำมันเล็กน้อยลงในกระทะ ตามด้วยน้ำตาลปี๊บและน้ำปลา คนผสมให้เข้ากันจนเดือด ตักราดลงบนตัวปลาให้ทั่ว เสิร์ฟคู่กับน้ำยำ โรยด้วยมะม่วงเปรี้ยว ขึ้นฉ่าย และถั่วลิสง
 

ดูวิธีทำ ปลาช่อนทอดน้ำปลา เพิ่มเติมคลิก

6. ปลาอินทรีทอดน้ำปลา



ภาพจาก คุณ shintaro สมาชิกเว็บไซต์พันทิปดอทคอม

           ไปจ่ายตลาดซื้อปลาอินทรีสดตุนไว้เลย จะได้จับมาทำปลาอินทรีทอดน้ำปลาวนไป สูตรซอสน้ำปลารสเค็มหวานกลมกล่อม กินกับข้าวสวยสุดฟิน


ส่วนผสม ปลาอินทรีทอดน้ำปลา


ปลาอินทรี
น้ำปลา
น้ำตาลทราย
พริกไทย
เกลือป่น
แป้งมัน 1 ช้อนโต๊ะ 
น้ำปลาอย่างดี
น้ำตาลปี๊บ


วิธีทำปลาอินทรีทอดน้ำปลา

     1. หมักปลาอินทรีกับน้ำปลา น้ำตาลทราย พริกไทย และเกลือป่นเล็กน้อย ใช้ส้อมหรืออุปกรณ์จิ้มเนื้อ จิ้มเนื้อปลาให้ทั่ว (เพื่อให้เครื่องเทศซึมเข้าเนื้อปลา) หมักทิ้งไว้อย่างน้อย 1 ชั่วโมง หรือมากกว่านั้น
     2. นำปลามาคลุกแป้งมันให้ทั่วชิ้น (ที่ใช้แป้งมันเพื่อไม่ให้เนื้อปลาติดกระทะเวลาทอด ถ้าไม่มีแป้งมันก็ไม่ต้อง แต่ระวังไม่ให้ปลาติดกระทะ)
     3. ตั้งน้ำมันให้ร้อน นำปลาลงทอดแล้วเบาลงเป็นไฟปานกลาง ทอดจนปลาลอยขึ้นมาแล้วพลิกอีกด้านลงไปทอดให้เหลืองสุก ตักขึ้นสะเด็ดน้ำมัน เตรียมไว้
     4. ผสมน้ำปลากับน้ำตาลปี๊บเข้าด้วยกัน คนผสมจนละลาย ชิมรสตามชอบ (เค็มนำหวานตาม)
     5. ตักน้ำมันที่เหลือจากการทอดปลาเมื่อครู่ออกให้เหลือประมาณ 1 ช้อนโต๊ะ พอกระทะร้อน ใส่น้ำปลาที่ผสมลงไปแล้วนำปลาใส่ลงไปในกระทะ พลิกกลับด้านซ้าย-ขวาเล็กน้อย ตักเนื้อปลาใส่จาน เสิร์ฟพร้อมมะนาวและผักสลัด
 

ดูวิธีทำ ปลาอินทรีทอดน้ำปลา เพิ่มเติมคลิก

          เมนูปลาทอดน้ำปลา ถ้าทำเองตรงปกและถูกปากแน่นอน จะใช้ปลาอะไรก็ตามชอบ ทีเด็ดคือซอสน้ำปลากลิ่นหอม อื้อหือ… น้ำลายไหล มามะไปหุงข้าวระหว่างทอดปลาเลยจ้า

แนะนำเมนูทอดน้ำปลาอื่น ๆ ที่น่าสนใจ

     ► กะหล่ำปลีทอดน้ำปลา อาหารไทยสุดง่าย อร่อยได้ไม่ยุ่งยาก
     ► เนื้อทอดน้ำปลา ร้อน ๆ หอมอร่อยกับส่วนผสม 3 อย่าง
     ► หมูกรอบทอดน้ำปลา สูตรทำง่ายหนังกรอบอร่อยสองเด้ง
     ► หมูทอดน้ำปลาคั่วพริกกระเทียม เมนูกับแกล้มอร่อยกรอบนัวกว่าเดิม
     ► ไก่ทอดน้ำปลา หม้อทอดไร้น้ำมัน หนังกรอบหอมอร่อย
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













6 วิธีทำปลาทอดน้ำปลา หอมกรุ่นอร่อยง่ายสไตล์ไทย




อัปเดตล่าสุด 24 กันยายน 2564 เวลา 13:26:28
 54,413 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































