




เมนูน่องไก่ติดสะโพก อร่อยนุ่มโปรตีนแน่นถูกใจทุกวัย


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เมนูอาหารไทย












8 เมนูน่องไก่ติดสะโพก เติมโปรตีนได้สารพัดเมนู





2,080อ่าน














0












            ชวนทำเมนูน่องไก่ติดสะโพก เหมาะทั้งเมนูกับข้าวและกับแกล้ม อร่อยนุ่ม โปรตีนแน่น มื้อต่อไปต้องลองทำดู  




             เมนูน่องไก่ทำอะไรได้บ้าง ? จับมาทำอาหารได้หลากหลาย ถ้าอยากรู้มาจดสูตรกัน กระปุกดอทคอมขอนำเสนอวิธีทำเมนูน่องไก่ติดสะโพก ไม่ว่าจะเป็นอาหารจานเดียว เมนูกับข้าว หรือเมนูกับแกล้ม ชอบเมนูไหนลุยกันได้เลย
1. มัสมั่นไก่ 



ภาพจาก คุณ sandy_sine สมาชิกเว็บไซต์พันทิปดอทคอม

          ใครชอบกินแกงไทยรสไม่เผ็ดขอแนะนำเมนูมัสมั่นไก่ สูตรจาก คุณ sandy_sine สมาชิกเว็บไซต์พันทิปดอทคอม สูตรนี้ใช้พริกแกงมัสมั่นสำเร็จรูป เพิ่มถั่วลงไป ปรุงรสตามชอบ


ส่วนผสม มัสมั่นไก่


ถั่วลิสงคั่ว 80 กรัม
น่องไก่ติดสะโพก 2 น่อง
มันฝรั่ง 1 หัว
หอมหัวใหญ่ 1-2 หัว
หัวกะทิ 1 ถ้วย
พริกแกงมัสมั่น 100 กรัม
หางกะทิ 4 ถ้วย
อบเชย 3-4 แท่ง (ไม่มีไม่ต้องใส่ได้)
ดอกโป๊ยกั๊ก 4-5 ดอก (ไม่มีไม่ต้องใส่ได้)
น้ำปลา 3 ช้อนโต๊ะ
น้ำมะขามเปียก 3 ช้อนโต๊ะ
น้ำตาลปี๊บ 2 ช้อนโต๊ะ


วิธีทำมัสมั่นไก่

     1. ตั้งกระทะใช้ไฟอ่อนเพื่อคั่วถั่วลิสงให้สุก นำถั่วที่คั่วแล้วมายี ๆ ให้เปลือกหลุดออกให้หมด
     2. เตรียมหั่นมันฝรั่ง หอมใหญ่ และน่องไก่ เป็นชิ้นไม่ต้องเล็กมาก
     3. ตั้งกระทะใช้ไฟปานกลาง ใส่หัวกะทิและพริกแกงมัสมั่นลงไป ผัดให้กะทิแตกมัน ใส่น่องไก่ลงไป ตามด้วยมันฝรั่งและหอมหัวใหญ่ ผัดให้เข้ากันสักครู่หนึ่งแล้วจึงใส่หางกะทิ ตั้งไว้ให้เดือด
     4. หลังเดือดแล้วให้เบาไฟ ใส่โป๊ยกั๊ก อบเชย และถั่วคั่ว ลงไปตุ๋นประมาณ 30 นาที หรือจนกว่าไก่เปื่อยนุ่ม
     5. เมื่อไก่นุ่มแล้วปรุงรสด้วยน้ำปลา น้ำมะขามเปียก และน้ำตาลปี๊บ คนให้เข้ากันและชิมรสชาติ ถ้ารสชาติพอใจแล้วให้ปิดไฟพร้อมเสิร์ฟ
 

ดูวิธีทำ มัสมั่นไก่ เพิ่มเติมคลิก

2. ไก่ต้มโค้ก 



ภาพจาก คุณแขมร อินเตอร์ สมาชิกเว็บไซต์พันทิปดอทคอม

           มาต่อกันที่เมนูไก่ต้มโค้ก สูตรจาก คุณแขมร อินเตอร์ สมาชิกเว็บไซต์พันทิปดอทคอม จับไก่หมักกับโค้กและเครื่องปรุงรสอื่น ๆ จนเข้าเนื้อ เสร็จแล้วเอาไปต้มจนเปื่อยนุ่ม


ส่วนผสม ไก่ต้มโค้ก


น่องไก่ติดสะโพก 1/2 กิโลกรัม
ขิงสด 1 แง่ง
เม็ดพริกไทยดำ 1/2 ช้อนโต๊ะ
กระเทียม 1 ช้อนโต๊ะ
รากผักชี 4 ราก
น้ำตาลทราย 1+1/2 ช้อนโต๊ะ
น้ำมันหอย 1 ช้อนโต๊ะ
ซอสปรุงรส 2 ช้อนโต๊ะ
ซีอิ๊วดำ 1/2 ช้อนโต๊ะ
น้ำโค้ก 1/2 ลิตร


วิธีทำไก่ต้มโค้ก

     1. ​ตำหรือปั่นเม็ดพริกไทยดำ กระเทียม รากผักชี และขิง ให้ละเอียด ใส่เครื่องปรุง ได้แก่ น้ำตาลทราย น้ำมันหอย ซอสปรุงรส และซีอิ๊วดำ เติมน้ำโค้ก
     2. จิ้มไก่ด้วยส้อมก่อนหมักจะได้เข้าน้ำเข้าเนื้อ หมักกับน้ำหมักอย่างน้อย 1 ชั่วโมง หรือข้ามคืน
     3. นำมาย่างกับกระทะให้หนังมีสีเหลืองทอง จากนั้นค่อยเติมน้ำซอสที่เหลือจากการหมัก ใช้เวลาต้มอย่างน้อย 20 นาที หรือจนกว่าจะสุกและนุ่มดี พร้อมเสิร์ฟ
 

ดูวิธีทำ ไก่ต้มโค้ก เพิ่มเติมคลิก

3. ไก่อบกระเทียมพริกไทย



ภาพจาก คุณเนินน้ำ อาหารบ้าน ๆ ที่บ้านเนินน้ำ

            เมนูน่องไก่ติดสะโพกสูตรนี้เด็กกินได้ ขอแนะนำไก่อบกระเทียมพริกไทย สูตรจาก คุณเนินน้ำ อาหารบ้าน ๆ ที่บ้านเนินน้ำ มาพร้อมน้ำหมักรสเด็ดและสูตรน้ำจิ้มแจ่วรสแซ่บ และวิธีนึ่งข้าวเหนียวใบเตย


ส่วนผสม สำหรับหมักไก่


น่องไก่ติดสะโพก 700 กรัม
กระเทียม 1 ช้อนโต๊ะ
พริกไทย 1+1/2 ช้อนชา
ซอสหอยนางรม 1+1/2 ช้อนโต๊ะ
ซีอิ๊วขาว 1+1/2 ช้อนชา
น้ำตาลทราย 2 ช้อนชา
เกลือป่นหยาบ 1+1/2 ช้อนชา


ส่วนผสม น้ำจิ้มแจ่ว


มะขามเปียก 50 กรัม
น้ำอุ่น 1 ถ้วย
น้ำตาลปี๊บ 5 ช้อนโต๊ะ
น้ำปลา 3 ช้อนโต๊ะ
ผักชีฝรั่งซอย 1 ช้อนโต๊ะ
หอมแดงซอย 1 ช้อนโต๊ะ
พริกป่น 1 ช้อนโต๊ะ
ข้าวคั่วป่น 1 ช้อนโต๊ะ


ส่วนผสม ข้าวเหนียวใบเตย


ข้าวเหนียว 100 กรัม
น้ำใบเตยผสมสีเขียวแอปเปิล สำหรับแช่ข้าวเหนียว
น้ำเปล่า สำหรับแช่ข้าวเหนียวและพรมข้าวเหนียว


วิธีทำไก่อบกระเทียมพริกไทย

     1. แช่ข้าวเหนียวในน้ำใบเตยประมาณ 2-3 ชั่วโมง ซาวให้สะอาด พักให้สะเด็ดน้ำ เทข้าวเหนียวใส่หวด ปิดฝา นำไปนึ่งในน้ำเดือดประมาณ 20 นาที พอนึ่งครบ 15 นาที ให้พลิกข้าวเหนียวด้านล่างขึ้นด้านบนแล้วพรมน้ำเปล่าให้ทั่ว ปิดฝานึ่งต่ออีก 5 นาที หรือจนสุก
     2. ล้างทำความสะอาดไก่ พักให้สะเด็ดน้ำ จากนั้นหมักด้วยซอสหอยนางรม ซีอิ๊วขาว เกลือ น้ำตาล กระเทียมบุบหยาบ และพริกไทยบุบหยาบ พักไว้อย่างน้อย 1 ชั่วโมง หรือข้ามคืน พอครบเวลานำเข้าเตาอบ อบจนไก่สุกเหลือง ใช้อุณหภูมิประมาณ 200 องศาเซลเซียส นานประมาณ 1 ชั่วโมง
     3. ทำน้ำจิ้มแจ่ว โดยแช่มะขามเปียกในน้ำอุ่นพอนุ่ม คั้นแล้วกรองเอาแต่น้ำ ผสมน้ำมะขามเปียก น้ำตาลปี๊บ และน้ำปลา ยกขึ้นตั้งไฟปานกลางเคี่ยวจนเหนียว เติมพริกป่น ข้าวคั่วป่น คนพอเข้ากัน ยกลงจากเตา พออุ่นตักใส่ถ้วย โรยด้วยผักชีฝรั่งและหอมแดง แต่ถ้าใครต้องการสะดวก ใช้ผงปรุงรสลาบช่วยได้ โดยใส่น้ำอุ่นลงไปผสมให้เข้ากัน เติมหอมแดงและผักชีฝรั่ง
     4. จัดไก่ใส่จานรองด้วยใบตอง เสิร์ฟกับข้าวเหนียวใบเตยและน้ำจิ้มแจ่ว
 

ดูวิธีทำ ไก่อบกระเทียมพริกไทย เพิ่มเติมคลิก

4. สเต๊กไก่ย่างพริกไทยดำ



ภาพจาก คุณ rita_bunny สมาชิกเว็บไซต์พันทิปดอทคอม

           มื้อต่อไปมาทำอาหารฝรั่งสไตล์ไทยกันไหม นี่เลยเมนูสเต๊กไก่ย่างพริกไทยดำ สูตรจาก คุณ rita_bunny สมาชิกเว็บไซต์พันทิปดอทคอม จับไก่หมักกับน้ำมันหอยและสามเกลอ เสร็จแล้วเอาไปย่างจนสุก เสิร์ฟพร้อมผักสลัดและน้ำจิ้มแจ่ว


ส่วนผสม สเต๊กไก่ย่างพริกไทยดำ (สำหรับ 2 ที่)


น่องไก่ติดสะโพก 600 กรัม
น้ำมันหอย 3 ช้อนโต๊ะ
สามสหาย 1 ช้อนโต๊ะ (รากผักชี กระเทียม และพริกไทย โขลกให้เข้ากัน)
พริกไทยดำ บดหยาบ 1 ช้อนชา


ส่วนผสม น้ำจิ้มแจ่ว


น้ำปลา 3 ช้อนโต๊ะ
น้ำมะนาว 1 ช้อนโต๊ะ
ข้าวคั่ว 2 ช้อนชา
น้ำตาลทราย 1/4 ช้อนชา
พริกป่น ตามชอบ
ผักชีใบเลื่อย ตามชอบ
ต้นหอม ตามชอบ


วิธีทำสเต๊กไก่ย่างพริกไทยดำ

     1. หมักสะโพกไก่กับน้ำมันหอยและสามสหายเข้าด้วยกัน โรยพริกไทยดำลงไปคลุกเคล้าให้เข้ากัน หมักทิ้งไว้เป็นเวลา 1 ชั่วโมง
     2. พอหมักไก่ได้ที่แล้วก็ตั้งกระทะใช้ไฟแรงสุด นำไก่ลงไปย่างบนกระทะ โดยเอาส่วนที่เป็นหนังลงไปก่อน ปิดฝาแล้วลดเป็นไฟอ่อน พอไก่สุกได้ที่ก็กลับด้าน ปิดฝาแล้วรอจนกว่าจะสุกทั่ว
     3. พอไก่สุกแล้วให้กลับด้าน และเอาส่วนที่เป็นหนังลงไปนาบกระทะอีกครั้ง แล้วใช้ไฟแรงสุดเพื่อให้หนังเกรียมสวย เป็นอันเสร็จ
     4. ทำน้ำจิ้มแจ่ว โดยผสมน้ำปลา น้ำมะนาว ข้าวคั่ว น้ำตาลทราย พริกป่น ผักชีใบเลื่อย และต้นหอม ให้เข้ากัน เสิร์ฟพร้อมกับสเต๊กไก่พริกไทยดำ ผักสลัด หรือผักอื่น ๆ ตามชอบ
 

ดูวิธีทำ สเต๊กไก่ย่างพริกไทยดำ เพิ่มเติมคลิก

5. ไก่พริกไทยดำตุ๋นเบียร์



ภาพจาก คุณ scozember สมาชิกเว็บไซต์พันทิปดอทคอม

           เกิดมาต้องลองสักครั้งกับเมนูไก่พริกไทยดำตุ๋นเบียร์ สูตรจาก คุณ scozember สมาชิกเว็บไซต์พันทิปดอทคอม จับไก่หมักกับเครื่องปรุง สุดท้ายใส่เบียร์ลงไปตุ๋นจนนุ่ม


ส่วนผสม ไก่พริกไทยดำตุ๋นเบียร์


น่องไก่ติดสะโพก 2 ชิ้น
กระเทียม
รากผักชี
พริกไทยดำบด
ซีอิ๊วดำหวาน
เกลือ
น้ำตาลทราย
เนยสด นิดหน่อย
เบียร์รสอ่อน ๆ (สูตรนี้ใช้ไฮเนเก้น)


วิธีทำไก่พริกไทยดำตุ๋นเบียร์

     1. โขลกกระเทียม รากผักชี และพริกไทยดำบด เข้าด้วยกัน (ไม่ต้องละเอียดมาก) แล้วนำไปหมักกับน่องไก่ ปรุงรสด้วยซีอิ๊วดำหวาน เกลือ และน้ำตาลทราย (โดยกะให้เค็มนำแล้วหวานตามนิด ๆ) แล้วเอาไปทอดในกระทะใช้ไฟปานกลางจนเหลืองทั้ง 2 ด้าน (หรือให้อกเกรียมนิด ๆ)
     2. เทเบียร์ลงไป เร่งไฟขึ้นเล็กน้อยให้เดือด แล้วช้อนฟองเบียร์ออกให้หมด จากนั้นปิดฝา ตุ๋นต่อด้วยไฟอ่อน ประมาณ 30-40 นาที พอครบเวลาแล้วให้เร่งไฟอีกครั้งให้เดือดพล่าน รอจนน้ำงวดพอประมาณแล้วตักไก่ขึ้นใส่จาน
     3. เบาไฟลงแล้วใส่เนยลงไป ชิมรสตามชอบ (ถ้าไม่เค็มให้ใส่เกลือลงไปหรือเติมพริกไทยลงไปได้) จากนั้นตักราดลงบนไก่ พร้อมเสิร์ฟ
 

ดูวิธีทำ ไก่พริกไทยดำตุ๋นเบียร์ เพิ่มเติมคลิก

6. ไก่ย่างหนังกรอบ



ภาพจาก เฟซบุ๊ก something cooked

           สำหรับคนชอบกินหนังกรอบ ๆ ขอแนะนำเมนูไก่ย่างหนังกรอบ สูตรจาก เฟซบุ๊ก something cooked จับไก่หมักกับผงกะหรี่ ย่างจนหนังแห้งกรอบ เสิร์ฟพร้อมครีมซอส


ส่วนผสม ไก่ย่างหนังกรอบ


น่องไก่ติดสะโพก
ผงกะหรี่ไทย
เกลือป่น
พริกไทยดำบดหยาบ


ส่วนผสม ครีมซอส


น้ำมันมะกอก เล็กน้อย
หอมใหญ่สับ
ถั่วลันเตา (สดหรือแบบแช่แข็งก็ได้)
ข้าวโพดหวาน
วิปปิ้งครีม
ผงยี่หร่า
ใบไทม์
น้ำสต๊อกไก่


วิธีทำไก่ย่างหนังกรอบ

     1. หมักไก่โดยคลุกไก่กับผงกะหรี่ให้ทั่ว โรยเกลือป่นกับพริกไทยดำเล็กน้อย หมักทิ้งไว้ 30 นาที 
     2. พอครบเวลาให้ย่างไก่โดยนำกระทะขึ้นตั้งไฟอ่อน ใส่น้ำมันมะกอกลงไปเล็กน้อย พอน้ำมันเริ่มร้อนนำไก่ลงไปย่าง โดยเอาด้านที่ติดหนังลงไปย่างก่อน 10 นาที จากนั้นพลิกอีกด้าน ย่างต่อประมาณ 25 นาที พอครบเวลาแล้วนำไก่ออกจากกระทะ พักทิ้งไว้ประมาณ 5 นาที เพื่อให้ไก่เซตตัว
     3. ทำครีมซอส โดยผัดหอมใหญ่สับกับน้ำมันมะกอกเล็กน้อย ใช้ไฟอ่อน ๆ ใส่ถั่วลันเตาและข้าวโพดหวานลงไป ปรุงรสด้วยเกลือป่นเล็กน้อย ใส่วิปปิ้งครีมลงไปพร้อมกับผงกะหรี่และยี่หร่า คนให้เข้ากันเป็นเนื้อเดียวและครีมซอสเริ่มเดือด
     4. เติมน้ำสต๊อกไก่และไทม์ลงไป คนผสมให้เข้ากัน ต้มด้วยไฟอ่อน ๆ ต่อจนซอสข้น สุดท้ายปรุงด้วยเกลือป่นกับพริกไทย ตักส่วนผสมซอสครีมใส่จาน วางไก่ย่างหนังกรอบลงไป แต่งจานให้สวยงาม พร้อมเสิร์ฟ
 

ดูวิธีทำ ไก่ย่างหนังกรอบ เพิ่มเติมคลิก

7. ไก่ต้มน้ำปลา





           และแล้วก็มาถึงเมนูไก่ต้มน้ำปลาสุดฮิต กินเป็นเมนูกับแกล้มหรือกับข้าวก็อร่อย จับไก่ต้มกับเครื่องสมุนไพรเสิร์ฟกับน้ำจิ้มรสเด็ด



ส่วนผสม ไก่ต้มน้ำปลา


น่องไก่ติดสะโพก 1 ชิ้น (หรือไก่ส่วนอื่น ๆ ตามชอบ)
รากผักชี 3 ราก
ข่า 1/2 หัว
ตะไคร้ 1 ต้น
มะกรูด 3 ใบ
น้ำปลา 1 ช้อนโต๊ะ
ซอสปรุงรส 2 ช้อนโต๊ะ
ซีอิ๊วดำ 1 ช้อนชา
น้ำตาลปี๊บ 1 ช้อนชา
น้ำเปล่า


ส่วนผสม น้ำจิ้มไก่ต้มน้ำปลา


พริกขี้หนู
กระเทียม
น้ำตาลปี๊บ
น้ำมะนาว
น้ำปลา


วิธีทำไก่ต้มน้ำปลา

     1. ใส่น้ำลงในหม้อ นำขึ้นตั้งไฟต้มจนเดือด จากนั้นใส่ไก่ลงไปลวกให้พอหนังตึง ตักขึ้นสะเด็ดน้ำ ใส่จานพักไว้
     2. ใส่รากผักชี ข่า ตะไคร้ และใบมะกรูด ลงในหม้อ วางชิ้นไก่ที่ลวกไว้ทับลงไป ตามด้วยน้ำตาลปี๊บ น้ำปลา ซอสปรุงรส และซีอิ๊วดำ จากนั้นเทน้ำเปล่าใส่ลงไป กะให้พอท่วมชิ้นไก่ เปิดไฟอ่อน ๆ ปิดฝาต้มทิ้งไว้ประมาณ 30-60 นาที
     3. ทำน้ำจิ้มไก่ต้มน้ำปลา โดยซอยพริกและกระเทียมแล้วนำไปโขลกเข้าด้วยกันพอหยาบ ใส่น้ำตาลปี๊บ น้ำมะนาว และน้ำปลา ลงไปคนผสมให้ละลายเข้ากัน ตักน้ำจิ้มใส่ถ้วย เตรียมไว้
     4. เมื่อต้มไก่จนสุกแล้วตักไก่ใส่จาน บั้งที่เนื้อไก่เล็กน้อยแล้วตักน้ำซุปราดลงไป แต่งให้สวยงาม เสิร์ฟพร้อมน้ำจิ้มไก่ต้มน้ำปลาที่เตรียมไว้
 

ดูวิธีทำ ไก่ต้มน้ำปลา เพิ่มเติมคลิก

8. ไก่ย่างพริกไทยดำ





            ปิดท้ายกันด้วยเมนูไก่ย่างพริกไทยดำ จะอบหรือย่างก็ได้ รับรองหอมกลิ่นพริกไทย และมีรสหวานจากน้ำผึ้ง


ส่วนผสม ไก่ย่างพริกไทยดำ


สะโพกไก่ (หั่นเป็น 3 ชิ้น) น้ำหนัก 400 กรัม
กระเทียมสับ 2 ช้อนโต๊ะ
พริกไทยดำ 1 ช้อนโต๊ะ
รากผักชีสับหยาบ 2 ราก
ซอสหอยนางรม 2 ช้อนโต๊ะ
ซีอิ๊วขาว 1 ช้อนโต๊ะ
ซอสพริก 1 ช้อนโต๊ะ
น้ำผึ้ง 1 ช้อนโต๊ะ
น้ำมันมะกอก 2 ช้อนโต๊ะ


วิธีทำไก่ย่างพริกไทยดำ

     1. โขลกกระเทียม พริกไทยดำ และรากผักชี ให้ละเอียดเข้าด้วยกัน ตักใส่อ่างผสม
     2. ใส่ซอสหอยนางรม ซีอิ๊วขาว ซอสพริก น้ำผึ้ง และน้ำมันมะกอก ลงในส่วนผสมที่โขลกไว้ คนผสมให้เข้ากัน จากนั้นใส่สะโพกไก่ลงเคล้าให้ทั่วชิ้นไก่ หมักทิ้งไว้ในตู้เย็นอย่างน้อย 1 ชั่วโมง
     3. นำไก่ไปย่างบนตะแกรงหรือในกระทะสำหรับย่างด้วยไฟอ่อน จนไก่สุกทั่วทั้ง 2 ด้าน หรือนำไปอบที่อุณหภูมิ 350 องศาฟาเรนไฮต์ จากนั้นนำมาจัดใส่จาน พร้อมเสิร์ฟ 
 

ดูวิธีทำ ไก่ย่างพริกไทยดำ เพิ่มเติมคลิก

          ถ้าเป็นสายแทะต้องลองมาทำเมนูน่องไก่ติดสะโพกสักครั้ง โดยเฉพาะสเต๊กไก่ย่างพริกไทยดำเสิร์ฟกับน้ำจิ้มแจ่ว กินแค่นี้ก็ฟินแล้ว

แนะนำเมนูไก่ส่วนอื่น ๆ ที่น่าสนใจ ใครอยากทำเมนูไหนคลิกเลยจ้า

     => ไก่ย่างแดง สีสวยอร่อยนุ่ม พร้อมสูตรหมักไก่ทำขายได้
     => พะแนงไก่ แกงไทยรสเข้มพร้อมเคล็ดลับความนุ่มเด้งหอมอร่อย
     => แกงไก่ใส่หน่อไม้ เครื่องเยอะหอมอร่อยเข้มข้นตำรับไทย
     => ไก่ทอดกรอบ สูตรเด็ดจากร้านดัง ทำกินเองได้ง่าย ๆ กรอบนอกนุ่มใน
     => ก๋วยเตี๋ยวไก่ตุ๋นพะโล้ สูตรใส่ผงพะโล้กลิ่นหอมต้องลองชิม
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













8 เมนูน่องไก่ติดสะโพก เติมโปรตีนได้สารพัดเมนู




อัปเดตล่าสุด 25 กุมภาพันธ์ 2565 เวลา 23:00:29
 2,080 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































