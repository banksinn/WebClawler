




สูตรผัดกะเพรา อาหารตามสั่งแบบประหยัดสำหรับมนุษย์เงินเดือน (น้อย)











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






8 สูตรผัดกะเพรา อาหารตามสั่งแบบประหยัดสำหรับมนุษย์เงินเดือน (น้อย)




297,036อ่าน







0















          แจกฟรี ! เมนูผัดกะเพราเผ็ด ๆ สูตรอาหารทำง่ายสไตล์ประหยัดงบ จะใส่เนื้อสัตว์ เครื่องใน หรือใส่แค่ไข่ก็อร่อย โปะไข่ดาวราดพริกน้ำปลาหน่อย อื้อหือ ! ฟินไปอีกมื้อเลย 










 

 

      ผัดกะเพรา อาหารจานเดียวที่ไม่ว่าใครก็ต้องเคยกิน เมนูอาหารตามสั่งอันดับหนึ่งอันทรงเสน่ห์
 เพราะมีให้เลือกหลากหลาย อร่อยได้หลายสไตล์ ครบรสความอร่อย 
แต่ก็อย่างที่เรารู้ ๆ กัน ร้านอาหารตามสั่งบางร้าน (ตามที่เคยเป็นข่าว) 
ขายจานละเป็นร้อย ๆ ก็มี 
มนุษย์เงินเดือนอย่างเราจะมีปัญญาไปสั่งกินได้อย่างไร เอาแบบนี้แล้วกัน 
กระปุกดอทคอมขอเสนอ 8 สูตรผัดกะเพรา เอาใจมนุษย์เงินเดือน (น้อย) 
ให้ได้ลองเลือกไปทำกินเอง ถูกใจแบบไหนก็จัดไปเลยจ้า 




1. ผัดกะเพราหมูย่าง
      มาเติมความอร่อยให้กับผัดกะเพราจานโปรดของคุณกันอีกสักหน่อยด้วยหมูย่างที่เรากินกันทุก ๆ เช้า จับมาผัดกะเพราแล้วราดบนข้าวสวยร้อน ๆ โปะไข่ดาวสักหน่อย ฟินเว่อร์ ! สูตรเด็ดจาก คุณ jin leng สมาชิกเว็บไซต์พันทิปดอทคอม






ส่วนผสม
      ► พริกขี้หนู

      ► พริกหอม

      ► กระเทียม

      ► น้ำมันพืช 1 ช้อนโต๊ะ

      ► หมูย่าง (ซื้อจากร้านส้มตำ)

      ► ถั่วฝักยาวหั่นเฉียง

      ► น้ำมันหอย 1ช้อนโต๊ะ

      ► น้ำตาลทราย 1 ช้อนชา ถึง 1+1/2ช้อนชา

      ► ซอสปรุงรส 2 ช้อนชา (หรือน้ำปลา)

      ► ใบกะเพราแดง

      ► ข้าวสวยและไข่ดาว
วิธีทำ      1. โขลกพริกขี้หนู พริกหอม และกระเทียมเข้าด้วยกัน      2. ใส่น้ำมันลงในกระทะ ใส่เครื่องที่โขลกไว้ลงผัดจนหอม      3. ใส่หมูย่างและถั่วฝักยาวลงไปผัด ปรุงรสด้วยน้ำมันหอย น้ำตาลทราย และซอสปรุงรส เติมน้ำเปล่าลงไปเล็กน้อย      4. สุดท้ายใส่ใบกะเพราแดงลงไปผัดให้เข้ากัน       5. ตักใส่จาน เสิร์ฟพร้อมข้าวสวยและไข่ดาว 


++++++++++++++++++++ 




2. ผัดกะเพราวุ้นเส้นหมูสับ



      เติมความอร่อยให้เมนูสิ้นคิดอย่างผัดกะเพราหมูสับให้เป็นอาหารจานเดียวจานเด็ดที่ไม่ซ้ำใคร เพิ่มออปชั่นความอร่อยด้วยวุ้นเส้นเหนียวนุ่ม กลายเป็นเมนูผัดกะเพราวุ้นเส้นแสนอร่อยสูตรจาก คุณ indypiggy สมาชิกเว็บไซต์พันทิปดอทคอม ที่สำคัญ ทำง่ายอย่าบอกใครเชียว
  








ส่วนผสม ผัดกะเพราวุ้นเส้น



      ► พริกและกระเทียม (ตำรวมกัน)      ► น้ำมันพืช      ► หมูสับ       ► น้ำปลา      ► น้ำตาลทราย      ► น้ำมันหอย       ► ซีอิ๊วขาว      ► วุ้นเส้นสด      ► ใบกะเพรา (เด็ดเป็นใบ) วิธีทำผัดกะเพราวุ้นเส้น

      1. ตั้งกระทะ ใส่น้ำมันพืชลงไป พอร้อนใส่พริกและกระเทียมที่ตำไว้ลงไปผัดจนหอม      2. เมื่อผัดจนพริกและกระเทียมหอมดีแล้ว ใส่หมูสับลงไปผัด      3. เมื่อหมูสับเริ่มสุกทั่วแล้ว ใส่น้ำปลา น้ำตาลทราย น้ำมันหอย และซีอิ๊วขาวลงไป ผัดให้เข้ากัน ชิมรสตามใจชอบ 
     4. เมื่อผัดจนหมูสับสุกและเข้ากันดีกับเครื่องปรุงแล้ว 
ใส่วุ้นเส้นสดลงไป (ถ้าหากแห้งเกินไป สามารถเติมน้ำต้มสุกลงไปนิดหน่อย 
เพื่อให้วุ้นเส้นสุกง่ายและนิ่มค่ะ)      5. ผัดผสมจนเข้ากันดี ปิดไฟแล้วใส่ใบกะเพรา (พระเอกของเรา) ลงไปผัดให้เข้ากัน      6. ตักใส่จาน เป็นอันเสร็จพิธี พร้อมเสิร์ฟ
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  


+++++++++++++++++++
  
  
  
  
  
  
  
  
  
  




3. ผัดกะเพราเครื่องในไก่



      คนชอบความเหนียวเคี้ยวมันของเครื่องในไก่ก็ลองมาทำกะเพราเครื่องในไก่จานนี้ดู โปะไข่ดาว แถมพริกน้ำปลาให้ด้วย สูตรมาจาก คุณ isolateboy สมาชิกเว็บไซต์พันทิปดอทคอม ที่ทำเมนูไหนก็น่ากินไปซะหมด ใครหิวแล้วก็เคาะกระทะรอเลยจ้า
      






ส่วนผสม ผัดกะเพราเครื่องในไก่      ► เครื่องในไก่ 500 กรัม      ► พริกขี้หนูสวนสด 100 กรัม      ► กระเทียมเล็กน้อย 4-5 กลีบ      ► พริกไทยเม็ด 1/2 ช้อนแกง      ► น้ำมันพืช (สำหรับผัด)      ► น้ำตาลทราย 1/2 ช้อนชา      ► ผงชูรส 1/2 ช้อนชา      ► ผงปรุงรส (ใส่หรือไม่ใส่ก็ได้)      ► น้ำปลา 1 ช้อนโต๊ะ      ► ซีอิ๊วขาวเล็กน้อย (ปลายช้อนแกง)      ► น้ำมันหอย 1ช้อนโต๊ะ      ► ใบกะเพราตามชอบ (เด็ดเป็นใบ)      ► ข้าวสวย ไข่ดาว และน้ำปลาพริก สำหรับรับประทานคู่วิธีทำผัดกะเพราเครื่องในไก่

      1. ล้างเครื่องในให้สะอาด หั่นเป็นชิ้นพอดีคำ เตรียมไว้      2. เด็ดใบกะเพรา แยกดอกกะเพราออก แล้วนำไปแช่น้ำให้สะอาด ล้างฝุ่นดินออก เตรียมไว้      3. โขลกพริกขี้หนูสวนกับกระเทียม พริกไทยเม็ด และดอกกะเพรา เข้าด้วยกันพอหยาบ  
     4. ตั้งกระทะ ใส่น้ำมันพืชลงไปเล็กน้อย 
ใส่เครื่องที่โขลกไว้ลงเจียวให้หอม (เอาจามเป็นใช้ได้) 
แล้วใส่เครื่องในไก่ลงไปผัด ตามด้วยน้ำตาลทราย ผงชูรส ผงปรุงรส น้ำปลา 
ซีอิ๊วขาวเล็กน้อย และน้ำมันหอย ผัดจนเครื่องในไก่สุก      5. ชิมรสตามชอบ สุดท้ายใส่ใบกะเพราลงไป ผัดให้เข้ากัน ปิดไฟ ตักใส่จาน เสิร์ฟพร้อมข้าวสวย ไข่ดาว และน้ำปลาพริก 
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  


+++++++++++++++++++
  
  
  
  
  
  
  
  
  
  



4. ผัดกะเพราไข่

      เมนูไข่ก็ดี ผัดกะเพราก็ชอบ แล้วจะมานั่งกินแยกทำไม จับไปผัดรวมกันเลยดีกว่า ได้เมนูใหม่ไฉไลกว่าเดิมเป็นเท่าตัว สูตรมาจาก คุณมัสหมั่นแดนใต้ สมาชิกเว็บไซต์พันทิปดอทคอม ไอเดียดี๊ดี ง่ายอีกต่างหาก





ส่วนผสม ผัดกะเพราไข่      ► ไข่ไก่      ► พริกขี้หนูสด      ► กระเทียม      ► เกลือป่น      ► น้ำตาลทราย      ► น้ำมันพืช (สำหรับผัด)      ► น้ำต้มสุก      ► น้ำมันหอย      ► ใบกะเพราส่วนผสม ผัดกะเพราไข่      1. ตีไข่ไก่แล้วนำไปทอดจนสุก (ทำเหมือนไข่คนค่ะ แต่ใช้เวลานานกว่าไข่คนค่ะ) พักทิ้งไว้      2. โขลกพริกขี้หนูกับกระเทียม เกลือป่นนิดหน่อย และน้ำตาลทราย ตำให้พอหยาบ 
     3. ตั้งกระทะ ใส่น้ำมันลงไป ตามด้วยพริกที่ตำไว้ลงไปผัดให้หอม 
ตามด้วยไข่คนที่เตรียมไว้ เติมน้ำต้มสุกลงไปเล็กน้อย 
(ถ้าใครชอบใส่น้ำมันหอยก็ได้ค่ะแล้วแต่ตามใจเลยค่ะ) ชิมรสตามชอบ 
สุดท้ายตามด้วยใบกะเพรา ผัดให้เข้ากัน ตักใส่จาน พร้อมเสิร์ฟ
  
  
  
  
  
  
  


++++++++++++++++
    
    
    
    
    
    
    
  
  
  
5. ผัดกะเพรากุนเชียง



            ใครชอบผัดกะเพราออกหวานนำก็ต้องนี่เลย กะเพรากุนเชียงราดข้าว กลิ่นหอมยั่วยวนชวนหิว รสเด็ดเผ็ดจัดจ้านสไตล์ผัดกะเพรา แต่แอบแฝงความหวานเล็ก ๆ จากเนื้อกุนเชียง แหม ๆ เห็นภาพแล้วก็หิวสิแบบนี้ อย่ารอช้าจ้า มาทำข้าวผัดกะเพรากุนเชียง สูตรจาก เว็บไซต์ ching can cook กันให้ไวเลย
  






ส่วนผสม ผัดกะเพรากุนเชียง



      ► กระเทียมสับ
  
  
  
  
  
  
  
  
  
  
  
  
  
  
  
  
  
  
  
  
  
  
  
      ► พริกสับ
  
  
  
  
  
  
  
  
  
  
  
  
  
  
  
  
  
  
  
  
  
  
  
      ► กุนเชียง ต้มและทอด หั่นเต๋า
  
  
  
  
  
  
  
  
  
  
  
  
  
  
  
  
  
  
  
  
  
  
  
      ► น้ำมันหอย 
  
  
  
  
  
  
  
  
  
  
  
  
  
  
  
  
  
  
  
  
  
  
  
      ► ซอสปรุงรส 
  
  
  
  
  
  
  
  
  
  
  
  
  
  
  
  
  
  
  
  
  
  
  
      ► น้ำปลา
  
  
  
  
  
  
  
  
  
  
  
  
  
  
  
  
  
  
  
  
  
  
  
      ► ซีอิ๊วขาว
  
  
  
  
  
  
  
  
  
  
  
  
  
  
  
  
  
  
  
  
  
  
  
      ► น้ำตาลทราย
  
  
  
  
  
  
  
  
  
  
  
  
  
  
  
  
  
  
  
  
  
  
  
      ► ใบกะเพรา
  
  
  
  
  
  
  
  
  
  
  
  
  
  
  
  
  
  
  
  
  
  
  
      ► น้ำมันพืช สำหรับผัด
  
  
  
  
  
  
  
  
  
  
  
  
  
  
  
  
  
  
  
  
  
  


วิธีทำผัดกะเพรากุนเชียง



      1. ใส่น้ำมันพืชลงในกระทะ นำขึ้นตั้งไฟจนน้ำมันร้อน
  
  
  
  
  
  
  
  
  
  
      2. เจียวกระเทียมและพริกสับจนหอม 
  
  
  
  
  
  
  
  
  
  
      3. ใส่กุนเชียงที่ต้มและทอดไว้แล้วลงไป
  
  
  
  
  
  
  
  
  
  
      4. ปรุงรสด้วยน้ำมันหอย ซอสปรุงรส น้ำปลา ซีอิ๊วขาว และน้ำตาลทรายลงไป สุดท้ายปิดไฟ ใส่ใบกะเพรา 
  
  
  
  
  
  
  
  
  
  
  
  
  
  
  
  
  
  
  
  
  
  
  


+++++++++++++++
  
  
  
  
  
  
  
  
  
  


6. ผัดกะเพราหมู สูตรไมโครเวฟ

          ถือว่ากะเพราหมูเป็นเมนูประจำชาติไปเสียแล้ว จะทำกินเองก็ไม่ใช่เรื่องแปลก แต่หลายคนติดตรงที่อยู่ห้องพัก หรือคอนโดจะให้ทำเมนูผัดกะเพรากลิ่นฉุนก็เกรงว่าข้างห้องจะว่าเอา แถมมีแต่ไมโครเวฟเครื่องเดียว วันนี้เราเลยนำสูตร และวิธีทำกะเพราหมูด้วยไมโครเวฟง่าย ๆ มาฝาก ลองทำดูค่ะ
  





ส่วนผสม ผัดกะเพราหมูไมโครเวฟ      ► กระเทียมสับหยาบ 1 ช้อนโต๊ะ      ► พริกขี้หนูแดง 3-5 เม็ด (หรือปริมาณตามชอบ)      ► น้ำมันพืช 1 ช้อนโต๊ะ      ► หมูสับ 100 กรัม      ► น้ำตาลทราย 1/2 ช้อนชา      ► น้ำปลา 1 ช้อนโต๊ะ      ► น้ำมันหอย 1 ช้อนโต๊ะ      ► น้ำ 2 ช้อนโต๊ะ      ► ใบกะเพรา 1 กำมือ      ► พริกชี้ฟ้าแดงหั่นเฉียง      ► ข้าวสวย วิธีทำ ผัดกะเพราหมูไมโครเวฟ      1. โขลก หรือสับพริกขี้หนูกับกระเทียมเข้าด้วยกัน เตรียมไว้ 
     2. ใส่น้ำมันพืชลงในถ้วยกระเบื้อง ตามด้วยส่วนผสมพริก คนให้เข้ากัน 
นำเข้าเตาไมโครเวฟ ใช้ไฟแรงปานกลาง นานประมาณ 1 นาที นำออกจากเตา    
  3. ใส่เนื้อหมูสับ คนให้เนื้อหมูถูกน้ำมันให้ทั่ว นำเข้าเตาไมโครเวฟ 
ใช้ไฟแรงปานกลาง นานประมาณ 2 นาที จนเนื้อหมูสุก นำออกจากเตา 
ผัดผสมให้เข้ากัน       4. ปรุงรสด้วยน้ำตาลทราย น้ำปลา และน้ำมันหอย 
เติมน้ำ คนผสมให้เข้ากัน นำเข้าเตาไมโครเวฟ ใช้ไฟแรงปานกลาง นานประมาณ 1 
นาที ยกออกจากเตา      5. ใส่ใบกะเพรา และพริกชี้ฟ้าแดง 
ผัดผสมให้เข้ากัน นำเข้าเตาไมโครเวฟ ใช้ไฟแรงปานกลาง นานประมาณ 1 นาที 
ยกออกจากเตา ตักใส่จาน รับประทานคู่กับข้าวสวย


+++++++++++
  
  
  
  
  
  
  
  
  


7. ผัดกะเพราหน่อไม้หมูสับ           สำหรับใครที่ชอบกินผัดกะเพราใส่เครื่องเคราอย่างอื่นนอกจากเนื้อสัตว์เพิ่มเติม วันนี้เรามีวิธีทำ ผัดกะเพราหน่อไม้ใส่หมูสับมาฝากจาก ching can cook เป็นอีกหนึ่งเมนูที่อร่อยเด็ดไปอีกแบบจ้า
      
ส่วนผสม ผัดกะเพราหน่อไม้      ► หน่อไม้ดง      ► ใบกะเพรา      ► น้ำมันพืช สำหรับผัดและทอดใบกะเพรา      ► พริก      ► กระเทียม      ► รากผักชี      ► พริกไทยเม็ด      ► หมูสับ      ► ซีอิ๊วขาว      ► น้ำปลา      ► น้ำตาลทราย      ► น้ำซุป      ► ซีอิ๊วดำ
  
  
  
  
  
  
  
  
  
  
  
  
  
  
  
  
  
  
  
  
  
วิธีทำ ผัดกะเพราหน่อไม้

      1. ลวกหน่อไม้ดองในน้ำเดือด แล้วล้างด้วยน้ำสะอาดหลาย ๆ น้ำ 
     2. วิธีทำกะเพรากรอบ ล้างใบกะเพราแล้วทิ้งให้สะเด็ดน้ำ 
ไม่อย่างนั้นน้ำมันจะกระเด็นสุด ๆ เลยค่ะ ทอดในน้ำมันร้อน ๆ 
(แต่ถ้าน้ำมันร้อนเกินไปจนออกสีเข้ม ๆ แล้วควันขึ้นเยอะ ๆ เนี่ย 
ทอดไม่ได้นะคะ เพราะถ้านำกะเพราลงไปทอดจะไม่เขียวเลยค่ะ 
จะออกเป็นสีน้ำตาล)  แล้วรีบยกขึ้น พักไว้      3. ใส่น้ำมันลงในกระทะ นำขึ้นตั้งไฟ เจียวพริกและกระเทียมตำหยาบจนหอม (ถ้าชอบเผ็ดร้อนก็ตำรากผักชี พริกไทยลงไปผัดด้วยค่ะ
  
  
  
  
  
  
  
  
  
      4. จากนั้นใส่หมูสับลงไป
 ตามด้วยหน่อไม้ที่ลวกมาแล้ว ปรุงรสด้วยน้ำมันหอย ซีอิ๊วขาว 
น้ำปลาและน้ำตาลทราย เติมน้ำซุปพอขลุกขลิก 
เหยาะซีอิ๊วดำลงไปนิดเพื่อสีที่สวยงาม 
  
  
  
  
  
  
  
  
  
      5. สุดท้ายปิดไฟใส่ใบกะเพรา คน ๆ ให้เข้ากันเป็นอันเสร็จ จัดใส่จานให้สวยงาม
+++++++++++++++++++++
    
    
    
    
    
    
    
    
    




8. ผัดกะเพราไส้อั่ว


          ไส้อั่วธรรมดาก็ว่ากินอร่อยพอตัวแล้ว วันนี้จะจับไส้อั่วไปผัดกะเพราเพิ่มความเผ็ดร้อนเข้าไปอีก ได้เป็นเมนูใหม่กลิ่นหอม รสชาติเผ็ดร้อนแบบพ่นไฟ เป็นสูตรเด็ดมาจากคุณ สล่าปู่ สมาชิกเว็บไซต์พันทิปดอทคอม ใครพร้อมจะพ่นไฟแล้ว ตามมาดูส่วนผสมและวิธีทำผัดกะเพราไส้อั่วกันได้เลย
      




ส่วนผสม ผัดกะเพราไส้อั่ว      ► ไส้อั่ว (หั่นเป็นชิ้น ๆ)      ► หมูสับ (เล็กน้อย)      ► พริกขี้หนู (ตามชอบ)      ► กระเทียม      ► ซีอิ๊วขาว      ► น้ำมันหอย      ► น้ำตาลทราย (เล็กน้อย)      ► น้ำเปล่า      ► ใบกะเพรา เด็ดเป็นใบ      ► น้ำมันพืช (สำหรับผัด)วิธีทำ ผัดกะเพราไส้อั่ว

      1. ผัดพริก กระเทียม และหมูสับ ปรุงด้วยซีอิ๊วขาว น้ำมันหอย และน้ำตาลทรายเล็กน้อย      2. ผัดจนหอม เติมน้ำเปล่าลงไปเล็กน้อยแล้วใส่ไส้อั่วลงไปคลุกเคล้าเบา ๆ สุดท้ายตามด้วยใบกะเพรา      3. ตักใส่จาน พร้อมรับประทาน

      หมายเหตุ : เมนูนี้กลิ่นหอมรับประกันได้เลยค่ะ 
รสชาติก็อร่อยแปลกไป ไส้อั่วมีรสมีกลิ่นของตัวเองอยู่แล้ว 
พอมาอุ้มชุ่มน้ำจากเครื่องปรุงรสเข้มข้นขึ้นเยอะ 
เคล้ากับกลิ่นของกะเพราเข้าไปอีกถือว่าไม่เสียของค่ะ

      เอาล่ะ
 มีเมนูผัดกะเพราสูตรไหนโดนใจกันบ้างหรือยังเอ่ย อย่าไปสนกระแสข่าวนักเลย 
ปวดหัว ทำเองกินเอง สบายใจคนเดียวอยู่ที่บ้าน แฮปปี้สุด ๆ 
แถมยังอร่อยทุกสูตรจนต้องยกนิ้วให้เลยล่ะค่ะ !





 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






8 สูตรผัดกะเพรา อาหารตามสั่งแบบประหยัดสำหรับมนุษย์เงินเดือน (น้อย)





อัปเดตล่าสุด 1 ธันวาคม 2563 เวลา 14:15:13
 297,036 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































