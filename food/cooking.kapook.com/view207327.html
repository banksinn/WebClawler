




ไอศกรีมง่าย ๆ สูตรไอศกรีมไม่ใช้เครื่อง กับ ไอศกรีม คลายร้อน เช่น ไอศกรีมสตรอว์เบอร์รี ไอศกรีมมะม่วง ไอศกรีมอัญชัน ไอศกรีมชาไทย

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            ไอศกรีม












10 สูตรไอศกรีมง่าย ๆ ไม่ใช้เครื่อง สีสวยหวานเย็นชื่นใจคลายร้อน





34,473อ่าน














0












            ง่ายกว่านี้ก็ต้องซื้อกินแล้ว กับเมนูไอศกรีมไม่ใช้เครื่อง สูตรไอศกรีมทำง่ายเว่อร์ สีสวยสดใสชวนลิ้มลอง มีติดตู้เย็นไว้คือดี๊ดีในหน้าร้อนจริง ๆ  




            อย่างที่รู้กันดีว่าวิธีทำไอศกรีม ต้องใช้เครื่องทำไอศกรีมราคาแพง ถ้าไม่มีก็จบ ! แต่สำหรับเมนูไอศกรีมสูตรนี้ไม่ต้องมีเครื่องทำไอศกรีมก็ทำได้นะจ๊ะ กระปุกดอทคอมขอนำเสนอวิธีทำไอศกรีมง่าย ๆ ไม่ใช้เครื่อง เช่น ไอศกรีมสตรอว์เบอร์รี ไอศกรีมมะม่วง ไอศกรีมอัญชัน ไอศกรีมชาไทย เป็นต้น อยากรู้ว่าทำอย่างไรเลื่อนลงไปดูสูตรด้านล่างเลยค่ะ
 
1. ไอศกรีมสตรอว์เบอร์รี 



สูตรจาก คุณ little pastry chef สมาชิกเว็บไซต์พันทิปดอทคอม

          ใครชอบไอศกรีมรสเปรี้ยว ๆ อยากให้ลองทำเมนูไอศกรีมสตรอว์เบอร์รี สูตรไอศกรีมไม่ใช้เครื่อง สูตรนี้ใช้สตรอว์เบอร์รีแช่แข็ง ผสมกับเนื้อไอศกรีม เติมรสหวานนิดหน่อย แค่คำเดียวก็สดชื่นแล้วค่ะ
 



ส่วนผสม ไอศกรีมสตรอว์เบอร์รี (ประมาณ 255 กรัม)


สตรอว์เบอร์รีแช่แข็ง 100 กรัม
น้ำตาลทรายป่น 55 กรัม
น้ำมะนาว 1/2 กรัม
วิปปิ้งครีม 100 กรัม
สตรอว์เบอร์รีเเต่งหน้าไอศกรีม (จะใส่ก็ได้หรือไม่ใส่ก็ได้ค่ะ) 20 กรัม
	 


วิธีทำไอศกรีมสตรอว์เบอร์รี

     1. นำสตรอว์เบอร์รีแช่แข็งกับนํ้าตาลใส่ในหม้อ เปิดไฟอ่อน คนไปเรื่อย ๆ จนน้ำตาลและน้ำแข็งในสตรอเบอร์รีละลาย ปิดไฟ ไม่ต้องให้รอให้เดือด และเวลาคน ไม่ต้องใช้ไฟแรง เพราะสตรอว์เบอร์รีจะไหม้ และทำให้สีไอศกรีมไม่สวย นำสตรอว์เบอร์รีมาใส่ชามพักไว้ แล้วเติมน้ำมะนาวลงไป เพื่อตัดให้มีความเปรี้ยวนิดหนึ่ง พักไว้ให้เย็น
     2. ตีวิปปิ้งครีมให้ตั้งยอด เพราะถ้าครีมเหลวไปเวลาใส่สตรอว์เบอร์รีซอส จะทำให้ครีมเหลวได้ จะใช้เครื่องตีมือไฟฟ้าช่วยก็ได้ แต่ในสูตรที่ทำให้ดูมันน้อย ตีมือธรรมดาเลยง่าย แต่ถ้าใครทำ 1 เท่าของสูตรขึ้นไปแนะนำว่า ให้ใช้เครื่องตีมือไฟฟ้าจะสะดวกกว่า นำซอสสตรอว์เบอร์รีมาผสมกับครีม นำไปใส่ภาชนะที่เตรียมไว้
     3. นำสตรอว์เบอร์รีที่เตรียมไว้ไปละลายในไมโครเวฟ 20 วินาที แล้วนำมาตัดให้เป็นชิ้นเล็ก โดยใช้ช้อนกินข้าว ใส่ในไอศกรีมแล้วคนผสมเล็กน้อย เพื่อจะได้เป็นลายซอสสตรอว์เบอร์รี นำไอศกรีมไปแช่ในช่องแข็ง ประมาณ 4 ชั่วโมงขึ้นไปเพื่อให้เซตตัว ตักเสิร์ฟ
 

ดูวิธีทำ ไอศกรีมสตรอว์เบอร์รี เพิ่มเติมคลิก

2. ไอศกรีมมะม่วง



สูตรจาก เฟซบุ๊ก ครัวป้ามารายห์

            ใครมีมะม่วงสุกเยอะแยะแล้วกลัวกินไม่ทัน จับมาทำไอศกรีมไม่ใช้เครื่องสักหน่อยดีไหม เนื้อไอศกรีมใส่ทั้งซอสมะม่วงและเนื้อมะม่วง รับรองไอศกรีมมะม่วงสูตรนี้อร่อยเด็ด
 


ส่วนผสม ไอศกรีมมะม่วง


เนื้อมะม่วงปั่น 400 กรัม
เจลาติน 1 ช้อนชา
วิปปิ้งครีม 250 กรัม
ไอซิ่ง 50 กรัม
นมข้นหวาน 30 กรัม
สีผสมอาหารสีเหลือง (ใส่หรือไม่ก็ได้)
เนื้อมะม่วงสุก
	 


วิธีทำไอศกรีมมะม่วง

     1. ผสมเจลาตินกับน้ำคนให้เข้ากันแล้วพักไว้ 10 นาที นำเข้าไมโครเวฟประมาณ 10-20 วินาที แล้วก็นำไปผสมกับเนื้อมะม่วงปั่น อาจจะตักเนื้อมะม่วงปั่นมาผสมในถ้วยเจลาตินก่อน คนให้เข้ากัน แล้วค่อยนำไปเทรวมกันอีกทีจะได้คนเข้ากันง่าย ๆ

     หมายเหตุ : สามารถนำมะม่วงหั่นเป็นสี่เหลี่ยมลูกเต๋าแล้วแช่ช่องฟรีซให้แข็งก่อนแล้วมาปั่นก่อนทำไอศกรีมมะม่วงได้ (จะทำให้ไอศกรีมเซตตัวเร็วและเกล็ดน้ำแข็งเล็กด้วย)

     2. ตีวิปปิ้งครีมกับน้ำตาลไอซิ่งจนตั้งยอดอ่อน เติมนมข้นหวานลงไป ตีจนเข้ากัน แล้วเทเนื้อมะม่วงปั่นที่ผสมเจลาตินไว้แล้ว ลงไปตีผสมด้วย ถ้าอยากได้สีเหลืองสวย ๆ ก็สามารถเติมสีเหลืองเพิ่มได้ ตีจนเข้ากันแล้วใส่เนื้อมะม่วงลงไปตะล่อมจนเข้ากัน เทใส่ภาชนะที่เตรียมไว้ จะใส่เนื้อมะม่วงลงไปอีกก็ได้ จากนั้นแช่ไอศกรีมในช่องแช่แข็งประมาณ 10 ชั่วโมง (คือแช่ช่องฟรีซทิ้งไว้ค้างคืนไปเลย)

     หมายเหตุ : ถ้าไม่มีเครื่องตีมือถือ สามารถใช้เครื่องปั่น ปั่นรวมส่วนผสมทั้งหมดเข้าด้วยกันได้

     3. หลังจากที่เซตตัว ตักออกมาหั่นเป็นชิ้นเล็ก ๆ เป็นสี่เหลี่ยมลูกเต๋าก็ได้ ต้องรีบทำหน่อย อย่าให้ไอศกรีมละลาย เดี๋ยวจะกลับไปเป็นเกล็ดเหมือนเดิม นำมาปั่นจนละเอียดขึ้น ถ้ามีเครื่องปั่นกำลังสูงหน่อยจะดีมาก เพราะไอศกรีมจะค่อนข้างหนืด ทำให้มอเตอร์ไหม้ได้ พอปั่นแล้วก็นำไปแช่ช่องฟรีซอีก 5-8 ชั่วโมง หรือจนไอศกรีมเซตตัวแข็งขึ้น ทำแบบนี้อีกสัก 1-2 รอบ หรือจนเกล็ดน้ำแข็งเล็กลงและเนื้อไอศกรีมเนียนขึ้น ถ้าได้ไอศกรีมเนื้อเนียน ๆ ดั่งใจแล้ว ตักเสิร์ฟกันได้เลย
 

ดูวิธีทำ ไอศกรีมมะม่วง เพิ่มเติมคลิก

3. ไอศกรีมวานิลลาพาสเทล 



สูตรจาก คุณ poppy farm สมาชิกเว็บไซต์พันทิปดอทคอม 

          เอาใจคนพิเศษด้วยเมนูไอศกรีมวานิลลาสีพาสเทล โดยสูตรนี้ขั้นตอนไม่ยุ่งยาก เพราะไม่ต้องกวนไอศกรีมระหว่างแช่ พอแข็งได้ที่แล้วสามารถตักกินได้เลย
 


ส่วนผสม ไอศกรีมวานิลลาโฮมเมด


วิปครีม 200 มิลลิลิตร
นมข้นหวาน 120 มิลลิลิตร
กลิ่นวานิลลา 1 ช้อนโต๊ะ (ใครมีฝักวานิลลาก็ใส่ลงไปได้เลย)
สีผสมอาหารตามชอบ
เกล็ดน้ำตาล (สำหรับตกแต่ง)
	 


วิธีทำไอศกรีมวานิลลา

     1. ตีวิปครีมจนตั้งยอดแข็ง ใส่นมข้นหวานและกลิ่นวานิลลาลงไป คนให้เข้ากัน
     2. ใส่สีผสมอาหารความเข้มตามชอบ ใส่เกล็ดน้ำตาลลงไป ตักใส่กล่องแล้วแช่ในช่องแช่แข็ง ประมาณ 3-4 ชั่วโมง ไอศกรีมจะเริ่มเซตตัว โดยสูตรนี้ไม่ต้องกวนไอศกรีมระหว่างแช่ พอแข็งได้ที่แล้วสามารถตักกินได้เลย โรยเกล็ดน้ำตาลก่อนเสิร์ฟ
 

ดูวิธีทำ ไอศกรีมวานิลลาพาสเทล เพิ่มเติมคลิก

4. ไอศกรีมมันม่วง 



สูตรจาก คุณแม่เมนูเด็กน้อย 2 ออ สมาชิกเว็บไซต์พันทิปดอทคอม

          ใครจะไปรู้ว่ามันม่วงที่เอามานึ่งกิน จะแปลงร่างเป็นไอศกรีมมันม่วงสีสวยสุดแนวได้ด้วย สูตรนี้ใส่นมสดและนมข้นหวาน เอาไปปั่นจนเนื้อเนียนและกรอง พอแช่เย็นจนเซตตัวก็ตักเสิร์ฟได้แล้วจ้า
 


ส่วนผสม ไอศกรีมมันม่วง


มันม่วง
นมสด
นมข้นหวาน
วิปปิ้งครีม
น้ำตาลทรายป่น
น้ำแข็ง สำหรับตีวิปปิ้งครีม
	 


วิธีทำไอศกรีมมันม่วง

     1. นึ่งมันม่วงจนสุก และตีวิปปิ้งครีม ด้วยการใส่วิปปิ้งครีมลงในถ้วย ใส่น้ำตาลลงไป พักไว้
     2. ถ้วยและอุปกรณ์ทุกอย่างควรจะเย็น ใช้หม้อใบใหญ่ใสน้ำแข็งรองไว้แล้วตีแรง ๆ เลย พักไว้
     3. ผสมมันม่วง นมสด และนมข้นหวานแล้วนำไปปั่น จากนั้นนำไปกรองในกระชอน หรือผ้าขาวบาง แนะนำถ้าได้ผ้าขาวบางจะดีกว่า เนื้อจะได้นุ่มกว่า
     4. ตีจนวิปปิ้งครีมจนขึ้นยอด ผสมวิปปิ้งครีมกับมันม่วงเข้าด้วยกัน ตักลงกล่อง นำไปแช่ตู้เย็นทิ้งไว้หนึ่งคืน หรือจนแข็งตัวจัดเสิร์ฟ
 

ดูวิธีทำ ไอศกรีมมันม่วง เพิ่มเติมคลิก

5. ไอศกรีมอะโวคาโด



สูตรจาก คุณ rita_bunny สมาชิกเว็บไซต์พันทิปดอทคอม

           เอาใจสาว ๆ ที่อยากกินไอศกรีมแต่กลัวอ้วน ขอนำเสนอเมนูไอศกรีมอะโวคาโด สูตรนี้ใส่กล้วยไข่เติมรสหวานธรรมชาติ จะใส่น้ำผึ้งหรือไม่ใส่ก็ได้นะคะ เพิ่มมะนาวตัดเลี่ยนสักหน่อย เสร็จแล้วก็ปั่นจนเนียนละเอียดแล้วแช่เย็นจนเซตตัวค่ะ
 


ส่วนผสม ไอศกรีมอะโวคาโด


อะโวคาโดสุก 3 ลูก
กล้วยไข่สุกงอม 5 ลูก
มะนาว 2 ลูก
น้ำผึ้ง 150 กรัม (หรือ 1/2 ถ้วยตวง)
	 


วิธีทำไอศกรีมอะโวคาโด

     1. นำทุกอย่างใส่โถปั่นน้ำผลไม้ แล้วก็ปั่นให้เข้ากัน
     2. เทใส่กล่องพลาสติกแล้วนำเข้าแช่ช่องฟรีซประมาณ 12 ชั่วโมง พอไอศกรีมเซตตัวแล้วก็กินได้
 

ดูวิธีทำ ไอศกรีมอะโวคาโด เพิ่มเติมคลิก

6. ไอศกรีมเชอร์เบตแคนตาลูป



สูตรจาก คุณอ้อมกอดของความเหงา สมาชิกเว็บไซต์พันทิปดอทคอม

          หอมเย็นฉ่ำสุด ๆ บอกเลยสำหรับเมนูไอศกรีมแคนตาลูป ไม่ต้องใช้เครื่องทำไอศกรีม แค่มีเครื่องปั่นน้ำผลไม้ก็ทำได้แล้ว เนื้อไอศกรีมเกล็ดหิมะ สีเขียวสวยแบบธรรมชาติ ทำกินหรือทำแจกได้หมดเพราะสดชื่น
 


ส่วนผสม ไอศกรีมแคนตาลูป


เนื้อแคนตาลูปเขียว ประมาณ 4 ถ้วย (เราใช้ไปประมาณ 1 ลูกกับอีกครึ่งหนึ่ง หรือใครจะใช้ผลไม้อย่างอื่นก็ได้ เช่น มะม่วง สตรอว์เบอร์รี ราสป์เบอร์รี แตงโม ฯลฯ )
น้ำเปล่า 1 ถ้วย
น้ำตาลทราย 1 ถ้วย
น้ำเลมอน 1 ลูก (ในสูตรใช้มะนาวเขียว 2 ลูก)
เกลือป่นนิดหน่อย
วิปปิ้งครีม ประมาณ 1/2 ถ้วย (ใครจะทำแบบซอร์เบตไม่ต้องใส่)
	 


วิธีทำไอศกรีมเชอร์เบตแคนตาลูป

     1. ทำน้ำเชื่อมโดยการต้มน้ำเปล่ากับน้ำตาลทรายให้ละลาย ยกลงจากเตา พักไว้ให้เย็นก่อนแล้วค่อยเอาไปแช่ตู้เย็นให้เย็นจัด ๆ (แช่ในช่องฟรีซให้เป็นเกล็ดน้ำแข็ง)
     2. ปอกเปลือกแคนตาลูป หั่นเป็นชิ้น ๆ แล้วน้ำไปแช่เย็นไว้ให้เย็นจัด ๆ หรือเอาเข้าช่องฟรีซก็ได้
     3. หลังจากแช่เย็นทั้งน้ำเชื่อมและแคนตาลูปได้ที่แล้วก็เอาออกมาปั่นให้ละเอียด ใส่ลงในเครื่องปั่นน้ำผลไม้ เติมน้ำมะนาว เกลือป่น วิปปิ้งครีมลงไปปั่นจนเนียน
     4. เทใส่กล่องปิดฝาหรือปิดหน้าด้วยพลาสติกถนอมอาหาร นำเข้าแช่ในช่องฟรีซให้เป็นเกล็ดน้ำแข็งแล้วก็เอาออกมาปั่นอีกรอบ (ทั้งหมดปั่นอยู่ประมาณ 2-3 รอบ) ก็จะได้เนื้อเชอร์เบตที่เนียนสวย ๆ แบบนี้
 

ดูวิธีทำ ไอศกรีมเชอร์เบตแคนตาลูป เพิ่มเติมคลิก

7. ไอศกรีมชาไทย



สูตรจาก คุณอ้อมกอดของความเหงา สมาชิกเว็บไซต์พันทิปดอทคอม 

          สำหรับใครชอบเครื่องดื่มชาเย็นอยู่แล้ว อยากให้ลองจับมาทำเมนูไอศกรีมชาไทยกันสักครั้ง ส่วนผสมมีแค่ 2 อย่าง ส่วนอุปกรณ์ก็มีแค่เครื่องปั่น ถ้าได้กินต้องมีเบิ้ลแน่นอนค่ะ
 


ส่วนผสม ไอศกรีมชาไทย


น้ำชาเย็น 1-1/2 ถ้วย
วิปปิ้งครีม 1 ถ้วย (หรือ fresh whipping cream)
	 


วิธีทำไอศกรีมชาไทย

      1. ต้มผงชากับน้ำ น้ำตาลทราย และใส่เกลือป่นลงไปเล็กน้อย (เพื่อความกลมกล่อม)
เคล็ดลับ : ใครอยากได้สีเข้มหรือสีอ่อนแค่ไหนก็แล้วแต่จะใส่ผงชาลงไป มากหรือน้อยแค่ไหน
     2. ยกลงกรองเอากากชาออกพักให้เย็นแล้วนำไปแช่ในช่องแช่แข็งให้พอเป็นเกล็ดน้ำแข็ง
     3. นำส่วนผสมออกจากช่องแช่แข็ง ใส่ลงในเครื่องปั่นน้ำผลไม้ตามด้วยวิปปิ้งครีม ปั่นจนเนียนแล้วเทใส่ลงในภาชนะ นำเข้าแช่แข็ง แล้วนำออกมาอีกครั้ง ปั่นประมาณ 2-3 รอบให้ได้เนื้อเนียน
 

ดูวิธีทำ ไอศกรีมชาไทย เพิ่มเติมคลิก

8. ไอศกรีมอัญชัน



สูตรจาก คุณอ้อมกอดของความเหงา สมาชิกเว็บไซต์พันทิปดอทคอม

           เด็ดดอกอัญชันรอเลยค่ะ จะได้เตรียมพร้อมสำหรับทำไอศกรีมอัญชันกินคลายร้อนกัน เริ่มจากทำน้ำดอกอัญชันใส่น้ำตาลกับเกลือ เสร็จแล้วไปแช่จนเป็นเกล็ดน้ำแข็ง เสร็จแล้วเอาไปปั่นกับวิปปิ้งครีมจนเนียน สุดท้ายเอาไปแช่จนแข็ง
 


ส่วนผสม ไอศกรีมอัญชัน


ดอกอัญชันสดหรือแห้ง
น้ำ (สำหรับคั้นน้ำ)
น้ำตาลทราย (ตามชอบ)
เกลือ เล็กน้อย
วิปปิ้งครีม 1 ถ้วย (สามารถเพิ่มวิปปิ้งครีมได้ จะได้เนื้อไอศกรีมที่มีความเข้มข้นขึ้นไปอีก)
	 


วิธีทำไอศกรีมอัญชัน

     1. ต้มดอกอัญชันกับน้ำจนเดือด ใส่น้ำตาลทรายและเกลือลงไป รอจนเดือดอีกครั้ง (ชิมรสให้ออกหวานนิดหนึ่งและสีเข้มมากน้อยก็ตามใจ) ยกลงจากเตา พักทิ้งไว้จนเย็น จากนั้นกรองเอาเฉพาะน้ำ เทใส่ภาชนะ จากนั้นนำเข้าช่องแช่แข็งให้เริ่มจับตัวเป็นเกล็ดน้ำแข็ง
     2. นำเกล็ดน้ำแข็งอัญชันและวิปปิ้งครีมอย่างละ 1 ถ้วยใส่เครื่องปั่น ปั่นให้เข้ากัน (ใช้อัตราส่วน 1 : 1 หรือใครจะใส่วิปปิ้งครีมเพิ่มเพื่อให้เนื้อเนียนและเข้มข้นก็ได้)
     3. เทส่วนผสมที่ปั่นแล้วใส่กล่องแล้วนำเข้าแช่แข็งจนเริ่มเป็นเกล็ดน้ำแข็ง จากนั้นนำออกมาปั่นอีกครั้ง เทใส่ภาชนะแล้วนำไปแช่จนถึงเวลารับประทาน

      เคล็ดลับ : ถ้าอยากตักไอศกรีมแล้วละลายช้าและเป็นลูกสวย ให้นำที่ตักไอศกรีมและถ้วยสำหรับใส่ไอศกรีมไปแช่ในช่องแข็ง และถ้าเป็นพวกถ้วยกระเบื้องหรือแก้วจะเก็บความเย็นดีมาก ไอศกรีมจะละลายช้า
 

ดูวิธีทำ ไอศกรีมอัญชัน เพิ่มเติมคลิก

9. ไอศกรีมฟักข้าวเสาวรส



สูตรจาก คุณ rock barista สมาชิกเว็บไซต์พันทิปดอทคอม 

           สีสวยจนอยากลองทำจริง ๆ สำหรับไอศกรีมฟักข้าวเสาวรส สูตรนี้ใส่น้ำตาลทรายป่นนิดหน่อยตัดรสเปรี้ยว ใครจะไม่ใส่ก็ตามชอบเลยนะคะ แต่งด้วยเสาวรสหน่อยเพิ่มความฟรุ้งฟริ้ง  
 


ส่วนผสม กรานิต้าฟักข้าวผสมเสาวรส


ฟักข้าวสุก
น้ำเสาวรส
น้ำตาลทรายป่น
	 


วิธีทำกรานิต้าฟักข้าวผสมเสาวรส

     1. เริ่มจากการแยกเม็ดกับเนื้อฟักข้าวออกจากกัน ใช้ช้อนตักแล้วคว้านออกได้ทั้งหมด
     2. เทรวมกันแล้วนำไปปั่นเลย ใช้เครื่องปั่นอะไรก็ได้ เพราะเนื้อฟักข้าวจากผลสุกค่อนข้างเละอยู่แล้ว อาจจะนวดก่อนที่จะคว้านก็ได้ จากนั้นก็นำไปต้มให้เดือด 1 ครั้ง
     3. หลังจากต้มเสร็จแล้ว เติมน้ำตาลทรายลงไปเล็กน้อยแล้วก็เติมน้ำเสาวรสลงไป (ใช้อัตราส่วน ฟักข้าว 1 ลูก ต่อ น้ำเสาวรส 1 ลิตร สำหรับท่านที่ชอบกินเปรี้ยวไม่ต้องเติมน้ำตาลทรายก็ได้ แต่ถ้าเติมเล็กน้อยจะได้รสที่กลมกล่อมกว่า) เมื่อเติมน้ำเสาวรสแล้วก็นำใส่ภาชนะที่จะแช่เย็น
     4. นำไปแช่เย็นจนเริ่มเป็นเกล็ดน้ำแข็ง แต่ยังไม่ต้องแข็งมากแล้วนำออกมาคน (ยิ่งนำออกมาคนบ่อย เนื้อจะยิ่งเนียน ในสูตรคน 2 รอบ ก็พอได้อยู่ หรือเอาออกมาเข้าเครื่องปั่นอีกรอบน่าจะดีเลย) ตักใส่ภาชนะ พร้อมเสิร์ฟ
 

ดูวิธีทำ ไอศกรีมฟักข้าวเสาวรส เพิ่มเติมคลิก

10. ไอศกรีมชาเขียวถั่วแดง



สูตรจาก คุณเนินน้ำ อาหารบ้าน ๆ ที่บ้านเนินน้ำ

           หลังจากตามหาสูตรไอศกรีมเหมือนร้านดังมานาน ในที่สุดก็เจอแล้วกับไอศกรีมชาเขียวถั่วแดง สูตรไอศกรีมไม่ใช้เครื่องหอมกลิ่นชาเขียว โปะถั่วแดงกวนสำเร็จรูป
 


ส่วนผสม ไอศกรีมชาเขียวถั่วแดง


นมข้นจืด 2+1/2 ถ้วย
วิปปิ้งครีม 1/2 ถ้วย
ผงชาเขียวมัทฉะ 2-3 ช้อนโต๊ะ (สูตรนี้ใส่ 3 ช้อนโต๊ะ)
ไข่แดง 2 ฟอง
น้ำตาลทรายละเอียด 1/2 ถ้วย
เกลือป่น 1/4 ช้อนชา
ถั่วแดงกวน ใบสะระแหน่ และเชอร์รี (ตกแต่ง)
	 


วิธีทำไอศกรีมชาเขียว

     1. ผสมนมข้นจืดและวิปปิ้งครีมเข้าด้วยกันด้วยตะกร้อมือในอ่างผสม ร่อนผงชาเขียวมัทฉะลงไป คนผสมอีกครั้งให้เข้ากันดี พักไว้
     2. ตีผสมไข่แดงจนข้นเป็นสีครีมนวล จึงค่อย ๆ ใส่น้ำตาลและเกลือลงไป พร้อมกับตีจนน้ำตาลทรายละลาย ตามด้วยส่วนผสมชาเขียวมัทฉะที่เตรียมไว้ ผสมให้เข้ากัน เทลงในถาดก้นตื้นแล้วนำเข้าแช่แข็ง กรณีที่ใช้เครื่องทำไอศกรีมก็ให้นำส่วนผสมลงไปปั่นประมาณ 30 นาที แล้วใส่กล่องที่มีฝาปิดแช่แข็งได้เลย
     3. เมื่อไอศกรีมเริ่มจับตัวแข็งพอสมควรก็เอามาขูดด้วยส้อม จากนั้นก็เข้าแช่แข็งอีกทำแบบนี้สัก 3 ครั้งหรือมากกว่านั้น ใส่กล่องเพื่อแช่แข็ง ควรใช้ภาชนะที่มีฝาปิด ตักใส่ถ้วย เสิร์ฟพร้อมถั่วแดงกวน เชอร์รีสด ตกแต่งด้วยใบสะระแหน่
 

ดูวิธีทำ ไอศกรีมชาเขียวถั่วแดง เพิ่มเติมคลิก

             จบไปแล้วสำหรับสูตรไอศกรีมง่าย ๆ ไม่ใช้เครื่อง เหมาะสำหรับทำกินในช่วงหน้าร้อนมาก ๆ เลยค่ะ ใครชอบใจสูตรไหนเตรียมส่วนผสมแล้วลงมือทำกันรัว ๆ ได้เลยนะคะ 
 
สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing 

คลิกเลย
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













10 สูตรไอศกรีมง่าย ๆ ไม่ใช้เครื่อง สีสวยหวานเย็นชื่นใจคลายร้อน




อัปเดตล่าสุด 15 มีนาคม 2562 เวลา 14:10:51
 34,473 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































