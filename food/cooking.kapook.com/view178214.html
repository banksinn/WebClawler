




น้ำธัญพืช สูตรเครื่องดื่มธัญพืช เครื่องดื่มสุขภาพ จาก ธัญพืช











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรเครื่องดื่ม






13 สูตรน้ำธัญพืช เครื่องดื่มมากคุณค่าสำหรับสายสุขภาพ




85,457อ่าน







0















      อยากตื่นมาแล้วเจอน้ำธัญพืช เครื่องดื่มเพื่อสุขภาพแช่ในตู้เย็น ดื่มอร่อยประโยชน์อัดแน่นเต็มแก้ว สงสัยเย็นนี้ต้องทำเตรียมไว้ก่อนแล้ว       น้ำธัญพืชมีอะไรบ้าง ? ใครกำลังมองหาสูตรน้ำธัญพืชลดน้ำหนักเหมือนตามร้านขายน้ำธัญพืช เพื่อเอาไว้ทำเครื่องดื่มเพื่อสุขภาพ ง่าย ๆ ที่บ้าน กระปุกดอทคอมขอนำเสนอวิธีทำน้ำธัญพืช เช่น น้ำลูกเดือย น้ำงาดำ และสูตรเครื่องดื่มธัญพืชอื่น ๆ ที่มีคุณค่าและทำง่าย ไปเตรียมหม้อต้มและธัญพืชรอเลยค่ะ







1. น้ำลูกเดือย      เริ่มแอบเบื่อเมนูลูกเดือยต้มน้ำตาลแล้วล่ะ ลองเปลี่ยนมาทำน้ำลูกเดือยสักแก้วดีไหม สูตรนี้ใส่ลูกเดือยกับธัญพืชอื่น ๆ เช่นลูกเดือยงาดำ เป็นต้น เติมน้ำตาลหน่อย จะกรองเอาแต่น้ำหรือกินทั้งกากก็ได้ แค่แก้วเดียวก็อิ่มพอดีท้องแล้วค่ะส่วนผสม น้ำลูกเดือย     • ลูกเดือยแห้ง 100 กรัม     • ธัญพืชตามชอบ เช่น งาขาว, งาดำ, เม็ดบัว, ถั่วอัลมอนด์     • น้ำเปล่า 6 ถ้วย (เพิ่ม-ลดได้ตามความเข้มข้นที่ต้องการ)     • น้ำตาลทราย (ตามชอบ)วิธีทำน้ำลูกเดือย     1. แช่ลูกเดือยในน้ำทิ้งไว้อย่างน้อย 1 คืนจนลูกเดือยเริ่มนิ่มขึ้น สะเด็ดน้ำ เตรียมไว้     2. ใส่ลูกเดือย ธัญพืช และน้ำ 3 ถ้วยลงในเครื่องปั่นแล้วปั่นจนส่วนผสมละเอียดเข้ากันเป็นน้ำจากนั้นนำไปกรองเอาเฉพาะน้ำ เตรียมไว้ (หรือถ้าใครชอบแบบเข้มข้นไม่ต้องกรองก็ได้)      3. เทส่วนผสมที่กรองแล้วใส่ลงหม้อ นำขึ้นตั้งไฟอ่อน ๆ ใส่น้ำตาลทรายลงไป (ปริมาณตามต้องการ) คนผสมไปเรื่อย ๆ จนน้ำตาลทรายละลายแล้วชิมรสตามชอบ รอจนส่วนผสมเดือดแล้วปิดไฟ (หรือนำไปต้มในหม้อหุงข้าวก็ได้ตามสะดวก) จากนั้นวางพักไว้จนเย็น ตักใส่แก้ว พร้อมดื่ม     + ดูวิธีทำเพิ่มเติมได้ที่ วิธีทำน้ำลูกเดือย เครื่องดื่มเพื่อสุขภาพก็ดี ลดความอ้วนก็เริด
++++++++++++++++++
  
  
  
  


2. น้ำเต้าหู้     และแล้วก็มาถึงเมนูน้ำธัญพืชสุดฮิตอย่างน้ำเต้าหู้ สูตรจาก rins cookbook สูตรนี้เพิ่มกลิ่นหอมจากถั่วลิสงและอัลมอนด์ เติมเม็ดแมงลักหน่อย อร่อยขึ้นเยอะเลยส่วนผสม น้ำเต้าหู้     • ถั่วเหลือง 16 ออนซ์ (ประมาณ 453 กรัม)     • ถั่วลิสง 1 ถ้วย     • อัลมอนด์ 1 ถ้วย     • น้ำเปล่า     • น้ำตาลทรายแดง หรือน้ำตาลทรายขาว (สำหรับเพิ่มความหวานตามชอบ)     หมายเหตุ : อัตราส่วนผสมระหว่างถั่วกับน้ำคือ 1:3วิธีทำน้ำเต้าหู้     1. ล้างถั่วเหลือง ถั่วลิสง และอัลมอนด์ให้สะอาด จากนั้นแช่น้ำให้ท่วมทิ้งไว้อย่างน้อย 8 ชั่วโมงหรือข้ามคืน (ถั่วที่ได้จะพองขึ้นเป็น 3 เท่า)     2. ใส่ถั่วทั้งหมดที่แช่น้ำแล้ว 3 ถ้วยลงในเครื่องปั่น ตามด้วยน้ำเปล่า 6 ถ้วย (อัตราส่วน 1:3) แล้วปั่นให้เข้ากันประมาณ 1-2 นาทีจนส่วนผสมเนียนละเอียด      3. นำส่วนผสมที่ปั่นละเอียดแล้วมากรองด้วยผ้าขาวบาง บีบเอาเฉพาะน้ำ ใส่หม้อ เตรียมไว้     4. นำน้ำเต้าหู้ขึ้นตั้งไฟต้มจนเดือดและมีฟอง (หมั่นคนผสมเรื่อย ๆ เพื่อไม่ให้ส่วนผสมไหม้)      5. ตักน้ำเต้าหู้ที่ได้ใส่แก้ว เติมน้ำตาลทรายแดงลงไปตามชอบ คนผสมให้เข้ากัน พร้อมเสิร์ฟ     + ดูวิธีทำเพิ่มเติมได้ที่ วิธีทำน้ำเต้าหู้ โฮมเมดสูตรเข้มข้น ทำดื่มเองดีกว่าไม่เสียอารมณ์
++++++++++++++++++
  
  
  
  


3. น้ำเต้าหู้แครอท      ใครอยากเติมสีสันให้กับน้ำเต้าหู้ลองใส่น้ำแครอทดูสิคะ ขอนำเสนอน้ำเต้าหู้แครอท สีสันสดใสไม่จืดชืด เติมกลิ่นหอมจากใบเตย ลองชิมดูแล้วจะติดใจ ส่วนผสม น้ำเต้าหู้แครอท     • ถั่วเหลืองซีก 500 กรัม     • น้ำเปล่า     • น้ำแครอทคั้นเข้มข้น 1 ถ้วย     • ใบเตยมัดเป็นปม     • น้ำตาลทราย 1 ถ้วย (สำหรับเพิ่มความหวานตามชอบ)     • เกลือป่น 1/4 ช้อนชาวิธีทำน้ำเต้าหู้แครอท     1. ล้างถั่วเหลืองให้สะอาด แช่น้ำทิ้งไว้อย่างน้อย 3 ชั่วโมง หรือ 1 คืน ตักขึ้นสะเด็ดน้ำ เตรียมไว้     2. ใส่ถั่วเหลืองลงในเครื่องปั่น ตามด้วยน้ำเปล่ากะให้พอท่วมถั่วเหลืองแล้วปั่นจนละเอียด กรองด้วยผ้าขาวบาง คั้นเอาเฉพาะน้ำ เตรียมไว้     3. ใส่น้ำเต้าหู้ที่ได้ผสมกับน้ำแครอทคนผสมให้เข้ากัน จากนั้นเทใส่หม้อ นำขึ้นตั้งไฟปานกลาง ใส่ใบเตยลงไป ต้มจนเดือด หมั่นคนสม่ำเสมอเพื่อไม่ให้ก้นหม้อไหม้      4. พอน้ำเต้าหู้เดือดลดไฟลงให้เหลือไฟอ่อน ตักใบเตยออก ใส่น้ำตาลทรายและเกลือป่น คนผสมจนน้ำตาลทรายละลาย ชิมรสตามชอบ พร้อมเสิร์ฟ     + ดูวิธีทำเพิ่มเติมได้ที่ น้ำเต้าหู้แครอท ประโยชน์สองต่อความอร่อยสองเด้ง
++++++++++++++++++
  
  
  
  


4. น้ำเต้าหู้งาดำ     เอาใจลูก ๆ ที่ไม่ชอบกลิ่นหืนของน้ำเต้าหู้ด้วยการเติมงาดำกลิ่นหอม ๆ ขอนำเสนอน้ำเต้าหู้งาดำ จับถั่วเหลืองไปคั่วให้หอมแล้วแช่น้ำจนนิ่ม ส่วนงาดำก็เอาไปคั่วจนหอมด้วย จากนั้นก็เอาทั้งถั่วเหลืองและงาดำคั่วไปปั่นกับน้ำอุ่น สุดท้ายก็กรองแล้วต้มจนเดือด ส่วนผสม น้ำเต้าหู้งาดำ     • ถั่วเหลืองซีก 500 กรัม     • งาดำ 1-2 ช้อนโต๊ะ (ตามความชอบ)     • น้ำอุ่น      • น้ำตาลทราย (สำหรับเพิ่มความหวานตามชอบ)วิธีทำน้ำเต้าหู้งาดำ     1. ล้างถั่วเหลืองให้สะอาด เลือกเม็ดที่เสียทิ้ง ตักขึ้นสะเด็ดน้ำ จากนั้นนำไปคั่วในกระทะจนแห้งและมีกลิ่นหอม แล้วนำไปแช่ในน้ำสะอาดทิ้งไว้อย่างน้อย 3 ชั่วโมง หรือข้ามคืนจนถั่วเหลืองนิ่ม     2. ล้างงาดำให้สะอาด ตักขึ้นสะเด็ดน้ำแล้วนำไปคั่วจนมีกลิ่นหอม เตรียมไว้     3. ใส่ถั่วเหลืองที่แช่น้ำจนนิ่มแล้วลงในเครื่องปั่น ตามด้วยงาดำคั่ว เติมน้ำอุ่นลงไปกะพอให้ท่วมส่วนผสม จากนั้นปั่นจนละเอียด ยกลงกรองด้วยผ้าขาวบาง คั้นเอาเฉพาะน้ำ     4. เทน้ำเต้าหู้งาดำลงในหม้อ นำขึ้นตั้งไฟต้มจนเดือด หมั่นคนสม่ำเสมอเพื่อไม่ให้ก้นหม้อไหม้ พอเดือดแล้วเติมน้ำตาลทรายลงไป ชิมรสตามชอบ คนผสมให้เดือดอีกครั้ง ยกลงจากเตา ตักใส่แก้ว พร้อมเสิร์ฟ     + ดูวิธีทำเพิ่มเติมได้ที่ น้ำเต้าหู้งาดำ เครื่องดื่มสุขภาพอิ่มท้อง ต้อนรับเทศกาลกินเจ
++++++++++++++++++
  
  
  
  


5. น้ำเต้าหู้มะนาว     ลองกันยังกับเมนูน้ำเต้าหู้ผสมมะนาว สูตรจาก นพ.สมเกียรติ อธิคมกุลชัย จักษุแพทย์ โรงพยาบาลเอกชัย รสชาติออกเปรี้ยว ๆ หน่อย แต่ช่วยบำรุงร่างกายและช่วยให้ขับถ่ายง่ายขึ้นส่วนผสม น้ำเต้าหู้มะนาว     • น้ำเต้าหู้ (ไม่ใส่น้ำตาล) 150-200 ซี.ซี.     • มะนาว 1 ผลวิธีทำน้ำเต้าหู้มะนาว     1. นำมะนาว 1 ผล ไปแช่เย็นแล้วนำมาคั้นเป็นน้ำ     2. ผสมน้ำมะนาวลงไปในน้ำนมถั่วเหลือง คนให้เข้ากัน (จะมีลักษณะข้นคล้ายโยเกิร์ต รสชาติเปรี้ยว ๆ หวาน ๆ) พร้อมเสิร์ฟ     + ดูวิธีทำเพิ่มเติมได้ที่ น้ำเต้าหู้ผสมมะนาว สูตรเด็ดคูณสอง ที่เขาว่าเป็นยาอายุวัฒนะ
++++++++++++++++++
  
  
  
  


6. นมอัลมอนด์ (almond milk)     นมอัลมอนด์แม้จะมีขายทั่วไปแต่รสชาติไม่ค่อยถูกปาก ถ้าลองทำเองรับรองถูกใจแน่นอน ขอนำเสนอนมอัลมอนด์ สูตรจาก คุณ kat bake club สมาชิกเว็บไซต์พันทิปดอทคอม สูตรนี้เติมน้ำผึ้งและกลิ่นวานิลลา ใครไม่ชอบรสหวานก็กินเพียว ๆ ไปเลยค่ะ ส่วนผสม นมอัลมอนด์     • อัลมอนด์ 1 ถ้วย     • น้ำสะอาด (สำหรับแช่อัลมอนด์)     • น้ำต้มสุก 4 ถ้วย     • น้ำผึ้ง 2-3 ช้อนชา     • กลิ่นวานิลลา 1/4 ช้อนชา     • คอร์นเฟล็ก     • สตรอว์เบอร์รีอบกรอบวิธีทำนมอัลมอนด์     1. นำอัลมอนด์แช่น้ำสะอาดทิ้งไว้อย่างต่ำ 8 ชั่วโมง (หรือข้ามคืน)     2. กรองน้ำที่แช่อัลมอนด์ทิ้งไป เอาแต่เมล็ดอัลมอนด์ (เม็ดอวบอ้วน) ใส่ลงไปในโถปั่น เติมน้ำต้มสุกอุณหภูมิห้องลงไป ปั่นส่วนผสมทั้งหมดให้เป็นเนื้อเนียนละเอียด      3. นำน้ำนมอัลมอนด์มากรองผ่านกระชอนตาถี่ หรือนำผ้าขาวบางมารองก่อนแล้วคั้นน้ำออกจนหมดก็ได้ หากชอบหวานสามารถเติมน้ำผึ้ง หรือใส่กลิ่นวานิลลาลงไป     4. ราดนมอัลมอนด์ลงในถ้วยที่มีคอร์นเฟล็ก สตรอว์เบอร์รีอบกรอบ และราดน้ำผึ้งลงไปอีกเล็กน้อย     + ดูวิธีทำเพิ่มเติมได้ที่ 4 เมนูของหวานคลีน ๆ สำหรับคนรักสุขภาพ ทำง่ายกินง่ายสุขภาพดี
++++++++++++++++++
  
  
  
  


7. นมอัลมอนด์      ถ้าหากไม่อยากแช่อัลมอนด์นานข้ามคืนเพื่อมาทำนมอัลมอนด์ ขอนำเสนอนมอัลมอนด์แบบด่วนจี๋ จับอัลมอนด์แช่น้ำร้อนแค่ 1 ชั่วโมงแล้วเอาไปปั่นและกรองเอาแต่นมสีขาว พอต้มจนเดือดก็ดื่มได้เลย ส่วนผสม นมอัลมอนด์     • อัลมอนด์ 100 กรัม     • น้ำร้อนจัด (สำหรับแช่อัลมอนด์)     • น้ำ 500 มิลลิลิตร     • น้ำตาลทราย 100 กรัม     • แปะก๊วยต้มสุก 100 กรัม (ตามชอบ)วิธีทำนมอัลมอนด์     1. แช่อัลมอนด์ในน้ำร้อนจัด ทิ้งไว้ประมาณ 1 ชั่วโมง ลอกเปลือกออกให้หมด เตรียมไว้     2. ใส่อัลมอนด์ลงในเครื่องปั่น เติมน้ำ ปั่นผสมจนละเอียด ยกลงกรองเอาเฉพาะน้ำนม     3. นำน้ำนมอัลมอนด์ขึ้นตั้งไฟต้ม ใส่น้ำตาลทราย คนผสมจนเดือด และน้ำตาลทรายละลาย ยกลงจากเตา เทใส่แก้ว ใส่แปะก๊วย พร้อมดื่ม     + ดูวิธีทำเพิ่มเติมได้ที่ นมอัลมอนด์ เครื่องดื่มเพื่อสุขภาพที่ดีกว่าสำหรับคนแพ้นมวัว
++++++++++++++++++
  
  
  
  


8. น้ำนมข้าวโพด      ข้าวโพดต้มเยอะแยะถ้าแทะหมดคงเมื่อยปาก แบ่งมาทำน้ำนมข้าวโพดดีไหม จับข้าวโพดปั่นกับน้ำจนละเอียด และเอาไปต้มจนเดือด เติมนมสดและน้ำเชื่อม จะดื่มแบบอุ่น ๆ ก็ได้ หรือจับแช่เย็นก็อร่อยจ้าส่วนผสม น้ำนมข้าวโพด     • ข้าวโพดต้มสุก (เฉพาะเมล็ด) 500 กรัม     • นมสดรสจืด 200 มิลลิลิตร     • น้ำ 1+1/2 ลิตร     • น้ำเชื่อม หรือน้ำผึ้ง      • เกลือป่น เล็กน้อยวิธีทำน้ำนมข้าวโพด     1. ใส่เมล็ดข้าวโพดลงในเครื่องปั่น ตามด้วยน้ำสะอาด 1/2 ลิตร จากนั้นปั่นจนละเอียด เตรียมไว้     2. ใส่น้ำที่เหลือลงในหม้อ ตามด้วยเนื้อข้าวโพดปั่น ต้มจนเดือด และมีกลิ่นหอม     3. เติมนมสดลงต้ม ตามด้วยน้ำเชื่อม (ชิมรสความหวานตามชอบ) และเกลือป่น คนผสมให้เข้ากันจนเดือดอีกครั้ง ยกลงจากเตา กรองเอาเฉพาะน้ำ ทิ้งไว้จนอุ่น ตักใส่แก้ว พร้อมดื่ม     + ดูวิธีทำเพิ่มเติมได้ที่ น้ำนมข้าวโพด เครื่องดื่มสุขภาพหอมอร่อย
++++++++++++++++++
  
  
  
  


9. น้ำข้าวกล้องงอก (สูตรใส่มะม่วงสุก)      แม้น้ำข้าวกล้องงอกจะมีกลิ่นหอมแต่รสชาติจืดมาก ๆ ลองเติมรสหวานจากมะม่วงสุกกันดีกว่า ขอนำเสนอน้ำข้าวกล้องงอก สูตรจาก นิตยสาร foodstylist สูตรใส่มะม่วงสุก และใส่ใบเตยเพิ่มกลิ่นหอม เอาล่ะ… ไปแช่ข้าวกล้องรอเลยค่ะส่วนผสม น้ำข้าวกล้องงอกมะม่วง     • ข้าวกล้องขาว (ข้าวใหม่ดอกมะลิ 105 หรือปทุมธานี 1) 500 กรัม     • น้ำสะอาด     • ใบเตย 2-3 ใบ     • มะม่วงสุกปั่น 1 ลูก     • ใบสะระแหน่ (ตกแต่ง)วิธีทำน้ำข้าวกล้องงอกมะม่วง    
 1. นำข้าวกล้องมาล้างทำความสะอาด เติมน้ำให้ท่วมข้าว แช่ทิ้งไว้ประมาณ 
5-10 ชั่วโมง เทน้ำออกแล้วนำไปห่อด้วยผ้าขาวบาง ใส่กล่องทิ้งไว้อีกประมาณ 
10-24 ชั่วโมง เมล็ดข้าวจะงอกออกมาเป็นตุ่มเล็ก ๆ (ได้ข้าวกล้องงอก) 
ที่มีสารกาบา จึงนำมาผสมกับน้ำประมาณ 1 ลิตร ปั่นให้ละเอียด     2. 
นำไปกรองเอาแต่น้ำ จากนั้นจึงนำไปต้มกับใบเตยจนเดือด พักไว้ให้อุ่น ๆ 
นำมาผสมกับน้ำมะม่วงในปริมาณตามต้องการดื่มทันที 
ถ้าต้องการเพิ่มความหวานสามารถเติมน้ำเชื่อมได้ตามชอบ แต่งด้วยใบสะระแหน่     + ดูวิธีทำเพิ่มเติมได้ที่ น้ำมะม่วงข้าวกล้องงอก เครื่องดื่มสไตล์คนรักสุขภาพ
++++++++++++++++++
  
  
  
  


10. น้ำลูกฟิกส์เลมอน (figs and lemon fizz)     
 ช่วงไหนมีมะเดื่อฝรั่งหรือลูกฟิกส์ขายซื้อมาเตรียมไว้เลยค่ะ 
นอกจากกินผลสดได้แล้วยังเอามาทำน้ำธัญพืชได้ด้วย ขอนำเสนอน้ำลูกฟิกส์เลมอน 
สูตรจาก นิตยสารแม่บ้าน สูตรนี้เติมเลมอนกับน้ำผึ้งเพิ่มรสเปรี้ยวหวาน ใส่โซดาสุดซาบซ่า แหม… ดื่มแล้วชื่นใจส่วนผสม น้ำลูกฟิกส์เลมอน     • น้ำลูกฟิกส์เข้มข้น 10 ช้อนโต๊ะ     • วอดก้า 2 ออนซ์     • น้ำมะนาว 2 ช้อนโต๊ะ     • น้ำผึ้ง 1/4 ถ้วย     • น้ำเปล่า 1/2 ถ้วย     • โรสแมรีสด 1-2 ก้าน     • น้ำโซดาแช่เย็นจัด     • น้ำแข็งส่วนผสม น้ำลูกฟิกส์เข้มข้น     • ลูกฟิกส์แห้ง 4-5 ลูก     • น้ำเปล่า 1 ถ้วยวิธีทำน้ำลูกฟิกส์เข้มข้น     1. ต้มน้ำเปล่าให้เดือด เทใส่ลงในลูกฟิกส์ แช่จนนิ่ม      2. นำไปปั่นให้ละเอียดวิธีทำน้ำลูกฟิกส์เลมอน     1. ผสมน้ำลูกฟิกส์เข้มข้น วอดก้า น้ำมะนาว น้ำผึ้ง น้ำเปล่า และโรสแมรีสด คนให้เข้ากัน      2. รินใส่แก้วที่มีน้ำแข็งให้ได้ประมาณ 3/4 ของแก้ว เติมน้ำโซดาจนเต็ม จัดเสิร์ฟ     + ดูวิธีทำเพิ่มเติมได้ที่ 3 สูตรเครื่องดื่มจากมะเดื่อฝรั่ง ไฟเบอร์สูงแก้ท้องผูกได้สุขภาพ
++++++++++++++++++
  
  
  
  


11. น้ำงาดำ     
 เอาใจคนพิเศษด้วยน้ำธัญพืชกันเถอะ ขอนำเสนอน้ำงาดำ 
จับงาดำไปคั่วแล้วปั่นกับน้ำจนละเอียด เสร็จแล้วเอาไปต้มจนเดือด 
เติมน้ำตาลทรายเพิ่มรสหวานส่วนผสม น้ำงาดำ     • งาดำคั่ว 100 กรัม     • น้ำ 2 ถ้วย     • น้ำตาลทรายแดง 40 กรัมวิธีทำน้ำงาดำ     1. ใส่งาดำคั่วกับน้ำลงในเครื่องปั่น ปั่นให้ละเอียดเป็นเนื้อเดียว จากนั้นยกลงกรองเอาเฉพาะน้ำ     
 2. ใส่น้ำงาดำลงในหม้อ นำขึ้นตั้งไฟอ่อน ต้มจนเดือด เติมน้ำตาลทรายแดงลงไป
 คนผสมให้น้ำตาลทรายละลายและเดือดอีกครั้ง ยกลงจากเตา พักทิ้งไว้พออุ่น 
เทใส่แก้วพร้อมเสิร์ฟ หรือนำไปแช่เย็นก่อนดื่ม     + ดูวิธีทำเพิ่มเติมได้ที่ น้ำงาดำ เครื่องดื่มสุขภาพประโยชน์เพียบ
++++++++++++++++++
  
  
  
  


12. น้ำข้าวกล้องงาดำ     
 ลำพังแค่น้ำงาดำก็ได้คุณค่าแล้วนะ 
แต่ถ้าเพิ่มข้าวกล้องหน่อยคงได้คุณค่าแบบดับเบิลเลยค่ะ 
ขอนำเสนอน้ำข้าวกล้องงาดำ จับข้าวกล้องกับงาดำคั่วปั่นกับน้ำเปล่าจนละเอียด
 สุดท้ายเอาไปต้มจนเดือด จะเติมน้ำตาลก็ตามชอบส่วนผสม น้ำข้าวกล้องงาดำ     • ข้าวกล้อง (แช่น้ำทิ้งไว้ 1 คืน) 50 กรัม     • งาดำคั่ว 100 กรัม     • น้ำสำหรับปั่น 500 มิลลิลิตร     • น้ำสำหรับต้ม 500 มิลลิลิตร     • น้ำตาลทรายแดง 100 กรัม     • เกลือป่นปริมาณเล็กน้อยวิธีทำน้ำข้าวกล้องงาดำ    
 1. ใส่ข้าวกล้อง งาดำ และน้ำลงในเครื่องปั่น ปั่นจนละเอียดเข้ากันดี 
เทส่วนผสมใส่หม้อตามด้วยน้ำอีกส่วน จากนั้นนำขึ้นตั้งไฟต้มจนเดือด     2. เติมน้ำตาลทรายแดง และเกลือป่น คนผสมให้เข้ากันจนเดือดอีกครั้ง ยกลงจากเตา เทใสถ้วย พร้อมดื่มขณะร้อน ๆ     + ดูวิธีทำเพิ่มเติมได้ที่ น้ำข้าวกล้องงาดำ เครื่องดื่มสุขภาพกำลังสอง
++++++++++++++++++
  
  
  
  


13. นมเม็ดมะม่วงหิมพานต์     
 ใครจะไปเชื่อว่าเม็ดมะม่วงหิมพานต์ก็เอามาทำเครื่องดื่มธัญพืชได้ด้วย 
ขอนำเสนอนมเม็ดมะม่วงหิมพานต์ 
จับเม็ดมะม่วงหิมพานต์ปั่นกับน้ำเปล่าจนละเอียด นำไปต้มจนเดือด 
ก่อนเสิร์ฟเติมน้ำผึ้งนิดหน่อยส่วนผสม นมเม็ดมะม่วงหิมพานต์     • เม็ดมะม่วงหิมพานต์ (แช่น้ำทิ้งไว้ 1 คืน) 500 กรัม     • น้ำ 1.5 ลิตร     • น้ำผึ้ง หรือน้ำเชื่อมกลิ่นวานิลลา (ตามชอบ)วิธีทำนมเม็ดมะม่วงหิมพานต์    
 1. ตักเม็ดมะม่วงหิมพานต์ที่แช่น้ำไว้ขึ้นมาสะเด็ดน้ำ 
ใส่ลงในเครื่องปั่นตามด้วยน้ำ ปั่นให้ละเอียด 
จากนั้นนำไปกรองด้วยผ้าขาวบางจนหมด เอาเฉพาะน้ำนม     2. 
เทน้ำนมที่ได้ลงในหม้อ นำขึ้นตั้งไฟต้มจนเดือด ยกลงเทใส่แก้ว เติมน้ำผึ้ง 
หรือน้ำเชื่อมลงไปปริมาณตามชอบ ดื่มร้อน ๆ 
หรือเก็บใส่ขวดนำเข้าแช่เย็นเก็บไว้ได้ประมาณ 3 วัน     + ดูวิธีทำเพิ่มเติมได้ที่ นมเม็ดมะม่วงหิมพานต์ อีกหนึ่งทางเลือกของคนแพ้นมวัว    
 ว้าว ! อยากลองทำน้ำธัญพืชสักเมนูสำหรับคนพิเศษจังเลย ที่คิด ๆ 
ไว้น่าจะเป็นน้ำนมข้าวโพดกับนมอัลมอนด์ เพราะมีวัตถุดิบ ส่วนเมนูอื่น ๆ 
อย่าเพิ่งน้อยใจเดี๋ยวจะทยอยทำไปเรื่อย ๆ จนครบนะคะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






13 สูตรน้ำธัญพืช เครื่องดื่มมากคุณค่าสำหรับสายสุขภาพ





อัปเดตล่าสุด 19 มิถุนายน 2564 เวลา 23:29:28
 85,457 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































