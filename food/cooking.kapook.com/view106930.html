




อาหารคลีน 18 สูตรอาหารคลีนทำง่าย ภาพสวย น่ากิน ได้สุขภาพ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






18 สูตรอาหารคลีนทำง่าย ภาพสวย น่ากิน ได้สุขภาพ




427,682อ่าน







0















           ไข่พระอาทิตย์ สูตรพระราชทาน เมนูไข่ไม่เรื่องเยอะ จับข้าวสวยใส่ลงในไข่เจียวกินทีเดียวอร่อยสองต่อในคำเดียว มาพร้อมวิธีทำง่าย ๆ ในไม่มีขั้นตอนเท่านั้นเอง                 อาหารคลีนใครว่ากินยาก ลองได้เจอ 18 สูตรอาหารคลีนทำง่าย ๆ ทั้งคาว-หวานทั้งหมดนี้แล้วจะนึกไม่ถึงว่านี่คือ อาหารคลีน เพราะน่ากินมาก                กระแสอาหารคลีนยังคงแรงอย่างต่อเนื่องไม่มีตก ก็ในยุคนี้สมัยนี้คนรักสุขภาพก็มีเพิ่มขึ้นเรื่อย ๆ แถมในโลกโซเชียลมีเดียยังมีการแชร์สูตรอาหารคลีนให้เห็นกันอยู่ตลอดเวลา แถมบางสูตรยังทำง่ายเสียจนไม่น่าเชื่อ วันนี้กระปุกดอทคอม ก็เลยนำ 18 สูตรอาหารคลีนทำง่าย ภาพก็สวย ดูแล้วน่ากินมาก ๆ และที่สำคัญได้สุขภาพสุด ๆ จาก คุณ isweet สมาชิกเว็บไซต์พันทิปดอทคอม ก็ถ้าแต่ละเมนูจะน่ากินขนาดนี้ ค่อยมีกำลังใจกินหน่อยเนอะ1. สเต๊กอกไก่และแกงบวชฟักทอง   ส่วนผสม สเต๊กอกไก่                 • อกไก่ (แล่เป็นชิ้นบาง ๆ จะได้สุกง่าย)      • เกลือป่น      • พริกไทยป่นส่วนผสม แกงบวชฟักทอง                 • หางกะทิ      • ฟักทองหั่นเป็นชิ้น      • น้ำตาลมะพร้าว (หรือน้ำตาลไม่ขัดสี)      • เกลือป่นเล็กน้อย      • หัวกะทิวิธีทำ "สเต๊กอกไก่"                     นำอกไก่ไปกริลล์ในกระทะจนสุกทั้งสองด้าน โรยเกลือป่น และพริกไทยป่นลงไปเล็กน้อยพอหอม รับประทานคู่กับบรอกโคลีลวก มะเขือเทศ หรือผักตามชอบวิธีทำ "แกงบวชฟักทอง"                     1. ตั้งหางกะทิพอร้อน ใส่ฟักทองลงไป ต้มจนฟักทองใกล้สุก เติมน้ำตาลลงไปคนให้ละลาย ชิมรสตามชอบ ตัดรสด้วยเกลือป่นเล็กน้อย                     2. พอฟักทองสุกในแบบที่ชอบแล้ว ราดด้วยหัวกะทิสดลงไปอีกครั้ง พอเดือดปุด ๆ ปิดไฟ ยกลง (ระวังอย่าให้กะทิแตกมันจะไม่สวย) -----------------------------------------------------------    2. ไข่เจียวพระอาทิตย์แบบคลีน     ไข่เจียวพระอาทิตย์           มาทำไข่เจียวเพื่อสุขภาพกันค่ะ ด้วยไข่พระอาทิตย์สูตรพระราชทานของในหลวง ในสไตล์ easycooking มาดูวิธีทำที่สุดง่ายค่ะ ส่วนผสม                 • ไข่ไก่ (เบอร์ใหญ่) 1 ฟอง      • ชะอมหั่นหยาบ ๆ 1/4 ถ้วย      • ข้าวกล้องหอมมะลิสุก 1/4 ถ้วย      • เห็ดเป๋าฮื้อหั่นเป็นชิ้น 1/4 ถ้วย      • น้ำปลา (เล็กน้อย)      • น้ำมันมะกอกวิธีทำ                     1. ตีผสมไข่ไก่กับชะอม ข้าวกล้องสุก และเห็ดเป๋าฮื้อเข้าด้วยกัน ปรุงรสด้วยน้ำปลา เตรียมไว้          2. ตั้งกระทะเทฟลอน ใช้ไฟปานกลาง ใส่น้ำมันมะกอกลงไปพอเคลือบกระทะ (ใช้ไฟไม่ต้องแรงเดี๋ยวไหม้ เพราะเราใช้น้ำมันน้อย)          3. เทส่วนผสมไข่พระอาทิตย์ลงทอดในกระทะ เกลี่ยให้ส่วนผสมกระจายทั่ว ๆ          4. พอไข่ด้านล่างเซตตัวแล้ว รอจนสุกเกรียมอีกนิด แล้วค่อยกลับด้าน ทอดจนสุกเหลืองทั้ง 2 ด้าน ปิดไฟ พร้อมเสิร์ฟ -----------------------------------------------------------   3.  ปลาดอรีอบไส้ผลไม้   ปลาดอรีอบไส้ผลไม้           เมนูอาหารคลีนเพื่อสุขภาพเก๋ ๆ หอมอร่อยโดยที่ไม่ต้องปรุงรสเพิ่มเลย อร่อยด้วยความหวานหอมจากวัตถุดิบธรรมชาติแท้ ๆ ด้วยเครื่องทอดไร้น้ำมัน (philip airfryer) แต่ใครมีหม้ออบลมร้อนก็ใช้แทนกันได้นะ แต่ต้องคอยเช็กความร้อนให้ดีค่ะ ^^ส่วนผสม                 • ปลาดอรี 1 ชิ้น      • สับประรด (ห่าม ๆ) หั่นชิ้นบาง ๆ 1/2 ถ้วย      • แอปเปิลแดง หั่นชิ้นบาง ๆ 1/2 ถ้วย      • ด้ายสำหรับพันเนื้อปลา      • ผักลวกตามชอบ  วิธีทำ                     1. นำสับปะรดกับแอปเปิลไปกริลล์ในกระทะเทฟลอนจนแห้ง หรืออบที่อุณหภูมิ 160 องศาเซลเซียส นานประมาณ 5 นาที          2. นำไส้ผลไม้ไปวางบนชิ้นปลาดอรีแล้วค่อย ๆ ม้วน ใช้ด้ายเย็บผ้าผูกให้ไม่หลุดแยกออก           3. นำชิ้นปลาที่ม้วนแล้วใส่ถ้วยเล็ก ๆ นำเข้าอบที่อุณหภูมิ 190 องศาเซลเซียส นานประมาณ 12-15  นาที หรือจนเนื้อปลาสุก          4. ตัดด้ายออก หั่นเนื้อปลาออกเป็นสองชิ้น เสิร์ฟพร้อมผักลวกตามชอบ -----------------------------------------------------------    4. ข้าวต้มข้าวมันปูหน้าธัญพืช และแซลมอนรมควัน  ส่วนผสม                 • ข้าวมันปู      • แซลมอนรมควัน      • งาขาว-งาดำคั่ว      • อัลมอนด์อบสุก      • เมล็ดบัควีท      • พริกขี้หนูซอยวิธีทำ                 • ต้มข้าวมันปูให้นิ่มในระดับที่ต้องการ ตักใส่ชาม โรยด้วยแซลมอนรมควัน งาขาว-งาดำคั่ว อัลมอนด์ และเมล็ดบัควีท สุดท้ายโรยพริกขี้หนูซอยเล็กน้อย (เพิ่มความแซ่บเบา ๆ)          เพียงเท่านี้ก็ได้อาหารคลีนเบา ๆ อร่อยเข้ากันแบบไม่ต้องปรุงอะไรเพิ่มเลยค่ะ เพื่อน ๆ ลองดูนะคะ -----------------------------------------------------------   5. สลัดเห็ดย่างและกุ้งย่าง เสิร์ฟพร้อมน้ำหมักผลไม้ (มะยม+ทับทิม+เลมอน)   สลัดเห็ดย่างและกุ้งย่าง ส่วนผสม                     เห็ดออรินจิ          กุ้งแม่น้ำ          แครอทสดหั่นเป็นเส้น ๆ          แตงล้านหรือแตงญี่ปุ่นหั่นเป็นเส้น ๆ          งาขาวคั่ว          มะนาว          เกลือป่นวิธีทำ                      1. หั่นเห็ดออรินจิเป็นแผ่นบาง ๆ นำไปกริลล์ในกระทะ (ไม่ต้องใส่น้ำมัน) จนสุก          2. นำกุ้งแม่น้ำไปอบจนสุก          3. ผสมทุกอย่างเข้าด้วยกัน เสิร์ฟพร้อมน้ำหมักผลไม้ -----------------------------------------------------------   6. พิซซ่าฟักทอง (หรือไข่เจียวฟักทอง) แบบคลีน   พิซซ่าฟักทอง ส่วนผสม                     ฟักทองต้ม หั่นเป็นชิ้น ๆ 2 ถ้วย          ไข่ไก่ 1 ฟอง          เกลือป่น          พริกไทยดำ          น้ำมันคาโนล่า (เล็กน้อยแค่พอเคลือบกระทะ)วิธีทำ                     1. ผสมทุกอย่างให้เข้ากัน                     2. ใส่น้ำมันคาโนล่าพอเคลือบกระทะ เปิดไฟกลาง เทส่วนผสมทั้งหมดลงไป รอจนไข่ด้านล่างเซตตัว (เวลากลับด้านไข่มักจะแตก ให้หากระทะเล็ก ๆ ในการทำและใช้จานมาครอบกระทะแล้วกลับด้านใส่ในจานก่อน แล้วค่อยนำไปใส่ในกระทะอีกที จะช่วยให้คงรูปไม่แตกค่ะ)                     3. จี่จนไข่เจียวสุกเหลือง ตักขึ้นพร้อมเสิร์ฟ -----------------------------------------------------------   7. พริกหนุ่มผัดกุ้ง    พริกหนุ่มผัดกุ้ง ส่วนผสม                     กระเทียมสับ          น้ำมันพืชเล็กน้อย          พริกหนุ่มหั่นเฉียง          ซีอิ๊วขาว          น้ำมันมะกอก          กุ้งขาวแกะเปลือก          ข้าวกล้องหุงสุก          ผลไม้สดตามชอบวิธีทำ                     1. ตั้งกระทะ ใส่น้ำมันแค่พอเคลือบกระทะ ใส่กระเทียมสับเล็กน้อยลงผัดพอหอม                      2. ใส่พริกหนุ่มลงไปผัดก่อนแล้วตามด้วยกุ้ง (เพราะกุ้งสุกเร็วกว่า) ปรุงรสด้วยซีอิ๊วขาวเล็กน้อย พอกุ้งสุกปิดไฟ เสิร์ฟพร้อมข้าวกล้องและผลไม้ตามชอบ -----------------------------------------------------------    8. อกไก่ย่าง    อกไก่ย่าง ส่วนผสม                     อกไก่          เกลือป่น          พริกไทยป่น          ใบออริกาโน่แห้ง          ผัดย่างตามชอบวิธีทำ                     นำอกไก่ไปย่างในกระทะ โรยเกลือป่นและพริกไทยป่นเล็กน้อย เพิ่มความหอมด้วยใบออริกาโน่แห้ง รับประทานคู่กับผักที่ชอบ -----------------------------------------------------------   9. ยำปลาทู ข้าวกล้อง กล้วยน้ำว้าโรยอัลมอนด์ และน้ำหมักผลไม้ (มะยม+ทับทิม +สะระแหน่)   ยำปลาทู ข้าวกล้อง กล้วยน้ำว้าโรยอัลมอนด์            ยำปลาทูสูตรนี้ใส่มะระสดด้วยนะคะ แบบว่าชอบอะไรก็ใส่อันนั้น ไม่มีอะไรตายตัว เลือกตามที่ตัวเองชอบได้เลยค่ะส่วนผสม                     ปลาทูย่างแกะก้าง 1 ตัว (ยีให้ละเอียดหรือเป็นชิ้น ๆ ก็ได้ตามสะดวก)          ตะไคร้อ่อนซอย 1/4 ถ้วย          หอมแดงซอย 1/4 ถ้วย          มะระสดซอย (แช่น้ำเกลือ) 1/4 ถ้วย (ถามว่ามะระขมไหม เจอขมน้อยมากค่ะ เพราะให้ความสำคัญตั้งแต่การเลือกมะระที่ผิวตึงและสีอ่อนเสมอ แต่หากเจอขมบ้างก็ลองหัดรับประทานดู มีประโยชน์ทั้งนั้นค่ะ)          น้ำปลา 1-2 ช้อนชา (ตามชอบ)          น้ำมะนาว 1 ช้อนโต๊ะ          พริกขี้หนูซอย 1 ช้อนชา          ใบสะระแหน่และผักกาดขาว สำหรับรับประทานแนมและตกแต่งวิธีทำ                     คลุกเคล้าทุกอย่างให้เข้ากัน รับประทานกับข้าวกล้อง กล้วยน้ำว้าโรยอัลมอนด์ และน้ำหมักผลไม้  -----------------------------------------------------------    10. ไก่อบผลไม้   ไก่อบผลไม้                      เมนูเพื่อสุขภาพทำไมจะอร่อยไม่ได้ ไม่จริงเลยค่ะ มาดูวิธีกันจ้า ส่วนผสม                     อกไก่ 1 ชื้น          มะเขือเทศสับทั้งเม็ด 1/4 ถ้วย          สับปะรดห่ามๆกำลังเปรี้ยวสับละเอียด 1/4 ถ้วย (ถ้าไม่มีใช้แบบสุกก็ได้)          ออริกาโน่ 1 ช้อนชา          พริกไทยดำป่น 1 ช้อนชา          โรสแมรีสด 1 กิ่งเล็ก          เกลือป่น 1/2 ช้อนชา  วิธีทำ                                1. หมักไก่กับส่วนผสมทั้งหมด คลุกเคล้าแล้วหมักไว้ 20 นาที          2. ตั้งกระทะเทฟลอนบนไฟปานกลาง นำไก่ที่หมักซอสไว้ลงไปกริลล์ (เมนูนี้ไม่ใช้น้ำมัน เพราะจะมีน้ำของมะเขือเทศและสับปะรดออกมาอยู่แล้ว) กริลล์จนมะเขือเทศและสับประรดสุกนุ่ม เปลี่ยนเป็นสีน้ำตาลนิด ๆ          3. พอเนื้อไก่สุก ปิดฝากระทะ อบต่อด้วยไฟอ่อนให้ระอุหอม และเนื้อไก่แห้ง ประมาณ 1-2 นาที (เมื่อเปิดฝาออกจะหอมกลื่นโรสแมรีชัดเจน เนื้อไก่จะสุกนุ่ม ตัวมะเขือเทศและสับปะรดจะให้ความหวานอร่อยแบบธรรมชาติ หอมเครื่องเทศออริกาโน่และเด่นที่โรสแมรี)                     เมนูนี้รสชาติดีมาก ๆ รับประทานคู่กับข้าวกล้อง และผักสลัด หรือหาผลไม้ไทย ๆ เช่นกล้วยน้ำว้ามารับประทานด้วยเพื่อเพิ่มคุณค่าทางอาหาร -----------------------------------------------------------   11. ไข่ทรงเครื่อง    ไข่ทรงเครื่อง           เป็นอีกหนึ่งไอเดียอาหารคลีนค่ะ ใช้ไก่ ไข่ เห็ดเข็มทอง นม แตงกวา และมะเขือเทศ มาอยู่รวมกัน ^^ส่วนผสม                     น้ำมันมะกอก เล็กน้อย          อกไก่หั่นเป็นชิ้นหรือฉีกเป็นเส้น (ตามชอบ)          เห็ดเข็มทอง          ไข่ไก่ 1 ฟอง          นมสดหรือนมถั่วเหลือง (ตามชอบ)          มะเขือเทศฝานบาง ๆ          แตงกวาญี่ปุ่นฝานบาง ๆ          เกลือป่น เล็กน้อย          พริกไทยป่น เล็กน้อยวิธีทำ                     1. ทาน้ำมันมะกอกเล็กน้อยลงในพิมพ์ทรงเหลี่ยม (ใช้พิมพ์ทำขนมปังก็ได้ค่ะ) วางเรียงอกไก่ใส่ลงไป ตามด้วยเห็ดเข็มทอง           2. ตีผสมไข่ไก่กับนมสด (ใช้อัตรส่วนเท่า ๆ กัน) ปรุงรสด้วยเกลือป่น และพริกไทยป่นเล็กน้อย แล้วเทใส่พิมพ์          3. นำแตงกวาและมะเขือเทศฝานบาง ๆ มาเรียงวางไว้ด้านบน          4. นำเข้าอบที่อุณหภูมิ 200 องศาเซลเซียส ประมาณ 30-35 นาที หรือจนกว่าจะสุกเหลืองตามชอบ (ถ้าไม่มีเตาอบให้นำไปเจียวในกระทะเทฟลอนเป็นไข่ทรงเครื่องเจียวก็ได้ค่ะ โดยใส่น้ำมันน้อย ๆ)          ป.ล. พออ้อทำเสร็จจืดสนิท จึงโรยน้ำจิ้มสุกกี้ไปนิดหนึ่ง รสชาติดีขึ้นมาก แต่ก็จะคลีนน้อยลง ก็แล้วแต่เพื่อน ๆ จะดีไซน์การกินของตัวเองนะคะ ^^ -----------------------------------------------------------   12. ไก่ผัดขิงพริกหนุ่ม    ไก่ผัดขิงพริกหนุ่ม            เมนูนี้เผ็ดร้อนเบา ๆ แต่อร่อยได้แบบคลีน ๆ ค่ะ ^^ส่วนผสม                     น้ำมันมะกอก 2 ช้อนชา          กระเทียมสับ 1 ช้อนโต๊ะ          ขิงอ่อนซอย 50 กรัม          อกไก่หั่นเต๋า 100 กรัม          พริกหนุ่ม หั่นท่อนขนาดตามชอบ          ซีอิ๊วขาววิธีทำ                     1. ตั้งกระทะ ใส่น้ำมันมะกอกลงไป พอร้อนใส่กระเทียมลงเจียวให้หอม ตามด้วยขิงซอยและพริกหนุ่มลงไปผัดก่อนเพื่อให้แห้งอร่อย          2. ใส่ไก่หั่นเต๋าลงไปกริลล์จนสุกทั่ว เหยาะซีอิ๊วขาวลงไปเล็กน้อย ปิดไฟ ตักใส่ถ้วย เสิร์ฟพร้อมข้าวกล้อง และผลไม้ตามชอบ -----------------------------------------------------------   13. ข้าวต้มกุ้งสับ ฟักทอง และเผือก    ข้าวต้มกุ้งสับ ฟักทอง และเผือก            วันนี้ไม่ค่อยสบายได้ข้าวต้มร้อน ๆ ทำให้รู้สึกเจริญอาหาร สบายท้องมาก ๆ เลยค่ะ และเพิ่มคุณค่าและความหอมจากเผือกกับฟักทอง ซึ่งวิธีการไม่ยากเลยค่ะ พอดีได้ข้าวหอมมะลิ (ปลูกเองแบบเกษตรอินทรีย์ก็ถือว่าคลีนเนอะ) จากญาติที่กาญจนบุรีมาพอดี จึงลองสักหน่อย หากเพื่อน ๆ ลองทำใช้ข้าวกล้องได้เลยนะคะส่วนผสม                     ข้าวหอมมะลิ          เผือกหั่นเต๋า          ฟักทองหั่นชิ้น          กระเทียมสับ          รากผักชีสับ          เนื้อกุ้งสับหยาบ          น้ำปลา          น้ำมันหอยวิธีทำ                     1. ต้มข้าวจนใกล้สุกแล้วใส่เผือกและฟักทองลงไป (ที่ใส่ทีหลังเพราะไม่ชอบเผือกเละ ๆ ค่ะ) ต้มต่อจนเผือกและฟักทองสุกหอมในแบบที่ต้องการแล้วปิดไฟ ตักข้าวต้มใส่ชามพักไว้                     2. ตั้งกระทะ ใส่น้ำมันลงไปเล็กน้อยเท่านั้น ใส่กระเทียมสับและรากผักชีสับลงไปผัดจนหอม ตามด้วยกุ้งสับหยาบ ๆ ลงไปผัด ปรุงรสด้วยน้ำปลาและน้ำมันหอยเล็กน้อย ผัดพอกุ้งสุก ปิดไฟ ตักไปราดลงบนชามข้าวต้ม พร้อมรับประทาน -----------------------------------------------------------   14. ไข่เจียวโหระพาคลีน ๆ กับเห็ดย่างโรยอัลมอนด์สไลซ์ และข้าวกล้อง   -----------------------------------------------------------   15. เห็ดเป๋าฮื้อย่างกับน้ำสลัดซีอิ๊วญี่ปุ่น     เห็ดเป๋าฮื้อย่างกับน้ำสลัดซีอิ๊วญี่ปุ่น ส่วนผสม                      เห็ดเป๋าฮื้อ หั่นเป็นชิ้น ๆ          น้ำสุก          ซีอิ๊วญี่ปุ่น          น้ำมะนาว          งาขาวคั่วสุก          หอมใหญ่หั่นเป็นแว่นแกะเป็นวง          แครอทวิธีทำ                     1. นำเห็ดเป๋าฮื้อไปย่างจนสุก                    2. ผสมน้ำสุกกับซีอิ๊วญี่ปุ่นเจือจาง บีบมะนาว และโรยงาขาว          3. จัดทุกอย่างใส่จาน เสิร์ฟพร้อมน้ำสลัด และน้ำมะพร้าวอ่อน -----------------------------------------------------------   16. ข้าวไรซ์เบอร์รีมูนกับมะม่วงน้ำดอกไม้     ข้าวไรซ์เบอร์รีมูนกับมะม่วงน้ำดอกไม้                      มีมะม่วงน้ำดอกไม้อยู่ 1 ลูก แต่อยากทำเป็นอาหารคลีน เลยลองเมนูนี้ค่ะ ความอร่อยไม่ขี้เหร่เลยค่ะ มาดูวิธีทำกันเลยส่วนผสม "ข้าวไรซ์เบอร์รีมูน"                     ข้าวไรซ์เบอรี่หุงสวย ๆ 2 ถ้วย          หัวกะทิ 1/2 ถ้วย          น้ำตาลทารายไม่ขัดสี 1/4 ถ้วย          เกลือป่น 1/4-1/2 ช้อนชา (ตามชอบ)          ใบเตย 1 ใบ (ถ้าไม่มีไม่ต้องใส่ก็ได้)          ** สัดส่วนคร่าว ๆ นะ ตอนเพื่อน ๆ ทำเองชิมดูตามรสที่ตัวเองชอบนะคะวิธีทำ                     1. ผสมกะทิกับเกลือ น้ำตาลทรายไม่ขัดสี และใบเตยเข้าด้วยกัน ขยำให้น้ำตาลละลายและให้กลิ่นใบเตยกระจายทั่ว พักไว้                     2. นำข้าวไรซ์เบอรี่หุงสวย ๆ ขณะร้อนมาเทใส่ในน้ำกะทิที่เตรียมเอาไว้ (นำใบเตยออกก่อนด้วยนะคะ) คนผสมให้เข้ากัน ปิดฝาทิ้งไว้ให้ระอุ ประมาณ 15 นาที จากนั้นเปิดฝามาคนอีกรอบแล้วทิ้งไว้อีก 15-20 นาทีให้ส่วนผสมซึมเข้าเนื้อ **จะได้ข้าวมูนหอม ๆ แต่จะมีน้ำกะทิเป็นสีโกโก้ ขลุกขลิกนิดหน่อย ไม่เป็นไรนะคะ เพราะอ้อทิ้งไว้ไม่นาน อีกอย่างไม่ใช่ข้าวเหนียวด้วย แต่หอมอร่อยใช้ได้เลยนะ ^^ ส่วนผสม "กะทิราด"                     หัวกะทิ 1/3 ถ้วย          เกลือป่น 1/4-1/2 ช้อนชา (หรือตามชอบ)          แป้งข้าวไรซ์สีดำ (หรือใช้แป้งโฮลวีทก็ได้) 2 ช้อนชาวิธีทำ                     นำกะทิขึ้นตั้งไฟ ใส่เกลือและแป้งลงไป ใช้ไฟอ่อน คนเบา ๆ จนกว่ากะทิจะมีลักษณะข้นหนืด เตรียมไว้ใช้สำหรับราดหน้าข้าวมูนวิธีรับประทาน                    ตักข้าวเหนียวมูนราดด้วยกะทิเคี่ยวที่เตรียมไว้ โรยด้วยงาขาว-งาดำ รับประทานเคียงกับธัญพืช เช่น อัลมอนด์สไลซ์อบ และมะม่วงน้ำดอกไม้ -----------------------------------------------------------   17. กล้วยหอมท้อปปิ้งธัญพืช       กล้วยหอมท้อปปิ้งธัญพืช                        อาหารคลีนฟู้ดสำหรับทำเป็นอาหารว่างเก๋ ๆ และที่สำคัญทำง่ายที่สุด !ส่วนผสม                     กล้วยหอม 3 ลูก          เนยถั่วแบบหยาบหรือแบบละเอียด (ตามชอบ)          เมล็ดบัควีท (buck wheat) คั่วสุก           งาดำ-งาขาวคั่วสุก          อัลมอนด์อบสุกวิธีทำ                      ทาเนยถั่วที่กล้วยหอมและโรยธัญพืชที่ชอบ หั่นเสริฟเป็นชิ้น ๆ น่ารักน่ารับประทาน แถมสุขภาพดีด้วยค่ะ          ** รสชาติหวานหอมจากกล้วยหอม กรอบมันจากธัญพืช เป็นอีกเมนูที่ทุก ๆ คนจะต้องชื่นชอบ ลองทำกันดูนะคะ ง่ายนิดเดียวค่ะ -----------------------------------------------------------   18. มัฟฟินกล้วยหอม (คลีน 90%) มัฟฟินกล้วยหอม                       หลายคนคงทำเมนูนี้ (banana muffins) กันได้อยู่แล้วเนอะ มาลองแบบคลีน ๆ กันบ้าง เนื้อจะแน่น ๆ เพราะใช้แป้งโฮลวีท หวานน้อยด้วยน้ำตาลทรายแดง รสชาติผ่านนะโดยรวมอ้อชอบ เพื่อน ๆ มีเวลาก็ลองทำดูเนาะ เพื่อสุขภาพค่ะส่วนผสม                      กล้วยหอมขนาดย่อม ๆ งอม ๆ 4 ลูก          แป้งโฮลวีท 1 1/2 ถ้วย          น้ำตาลทรายแดง 1/4 ถ้วย          ไข่ไก่ 1 ฟอง          เนยเค็มละลาย 50 กรัม          เบกกิ้งโซดา 1/4 ช้อนชา          ผงฟู 1/4 ช้อนชา          กลิ่นวานิลาเบทส์โอเดอร์ 1 ช้อนชาวิธีทำ                      1. เปิดเตาอบที่อุณหภูมิ 180 องศาเซลเซียส นานประมาณ 20 นาที เตรียมไว้                      2. ใช้ตะกร้อมือตีไข่ไก่ให้เข้ากันแล้วใส่เนยละลายลงไป                       3. หั่นกล้วยหอมเป็นชิ้นเล็ก ๆ แล้วใช้ส้อมบี้ให้เละ ๆ นำไปใส่ในชามไข่และเนย ใช้ตะกร้อมือคนผสมวน ๆ จนเข้ากันเป็นเนื้อเดียว                      4. ใส่น้ำตาลทรายแดงลงไป ตีให้เข้ากัน                      5. ร่อนแป้งโฮลวีท ผงฟู และเบกกิ้งโซดาลงไปในชามผสม (แป้งโฮลวีทอาจร่อนได้ไม่หมดเพราะเนื้อแป้งจะหยาบ เพราะฉะนั้นแป้งที่เหลือบนที่ร่อนก็ใส่ลงไปเลยค่ะ)                      6. ตีผสมทุกอย่างให้เข้ากัน (เนื้อจะข้นและหนืดนิด ๆ ) เทใส่พิมพ์กระดาษประมาณ 3/4 พิมพ์เพราะเนื้อเค้กจะฟูขึ้นมา จากนั้นนำเข้าเตาอบที่อุณหภูมิ 180 องศาเซลเซียส อบประมาณ 20-25 นาที ใช้ไฟบน-ไฟล่าง อบจนสุก          ** ถ้าชอบเนื้อนุ่ม ๆ ชุ่มชื้น ให้ใช้สูตรด้านล่างนี้แทนนะคะ **ส่วนผสม                      กล้วยหอมขนาดย่อม ๆ งอม ๆ 3 ลูก          แป้งโฮลวีท 1 1/2 ถ้วย          น้ำตาลทรายแดง 1/4 ถ้วย          ไข่ไก่ 1 ฟอง          น้ำมันมะกอก 1/2 ถ้วย          เบกกิ้งโซดา 1/4 ช้อนชา          ผงฟู 1/4 ช้อนชา          เกลือ 1/4 ช้อนชา          แครนเบอร์รีอบแห้ง 1/2 ถ้วย (หั่นละเอียด)วิธีทำ                      1. เปิดเตาอบที่อุณหภูมิ 180 องศาเซลเซียส นานประมาณ 20 นาที เตรียมไว้                      2. ใช้ตะกร้อมือตีไข่ไก่และน้ำตาลให้เข้ากัน พักไว้                      3. หั่นกล้วยหอมเป็นชิ้นเล็ก ๆ แล้วใช้ส้อมบี้ให้เละ ๆ นำไปใส่ในชามไข่และน้ำตาล ใส่น้ำมันมะกอกลงไป ใช้ตะกร้อมือคนผสมวน ๆ จนเข้ากันเป็นเนื้อเดียว                      4. ร่อนแป้งโฮลวีท ผงฟู และเบกกิ้งโซดาลงไปในชามผสม (แป้งโฮลวีทอาจร่อนได้ไม่หมดเพราะเนื้อแป้งจะหยาบ เพราะฉะนั้นแป้งที่เหลือบนที่ร่อนก็ใส่ลงไปเลยค่ะ)                      5. ตีผสมทุกอย่างให้เข้ากัน (เนื้อจะข้นและหนืดนิด ๆ) เทใส่พิมพ์กระดาษประมาณ 3/4 พิมพ์เพราะเนื้อเค้กจะฟูขึ้นมา จากนั้นนำเข้าเตาอบที่อุณหภูมิ 180 องศาเซลเซียส อบประมาณ 20-25 นาที ใช้ไฟบน-ไฟล่าง อบจนสุก          อาหารคลีนหน้าตาดี ๆ ทำง่าย ๆ แบบนี้ เหมาะกับคนที่กำลังเริ่มหันมารักษาสุขภาพ หรือเพิ่งจะหันมาสนใจรับประทานอาหารคลีนนะคะ เพราะไม่ถึงกับคลีน 100 % กินง่าย แต่รับรองว่าดีต่อสุขภาพแน่ ๆ           ส่วนใครที่สนใจอาหารคลีนดี ๆ อีกมามาย สามารถเข้าไปดูเพิ่มเติมได้ที่ เฟซบุ๊ก ครัวในบ้านอาหารทำเอง และ instagram easycooking_menu  ขอขอบคุณข้อมูลและภาพประกอบจาก                                         คุณ isweet สมาชิกเว็บไซต์พันทิปดอทคอม และ เฟซบุ๊ก easy cooking เมนูอร่อยใครว่าทำยาก     






  


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






18 สูตรอาหารคลีนทำง่าย ภาพสวย น่ากิน ได้สุขภาพ





อัปเดตล่าสุด 14 พฤศจิกายน 2562 เวลา 11:07:06
 427,682 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































