




10 สูตรขนมจากชาไทย ชานม เมนูอร่อยที่เป็นมากกว่าเครื่องดื่ม











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรขนม






10 สูตรขนมจากชาไทย ชานม เมนูอร่อยที่เป็นมากกว่าเครื่องดื่ม




67,547อ่าน







0















      ชาไทย หรือชานมเย็นหอม ๆ มีดีมากกว่าเป็นเครื่องดื่มนะคะ จับมาแปลงร่างเป็นขนมหลากสไตล์สีคัลเลอร์ฟูล หอมกรุ่นเข้มแรง ถูกใจใช่เลย !      จากที่เคยชงชานมเย็นเป็นเครื่องดื่ม ลองแบ่งออกมาทำเมนูขนมอร่อย ๆ จากชาไทยก็ดีเหมือนกันนะคะ กระปุกดอทคอมขอนำเสนอ 10 เมนูขนมจากชาไทย ชานม เริ่มตั้งแต่วิธีชงชาเย็นจนถึงการประยุกต์เอาผงชาไทยมาทำอาหารว่างหลากสไตล์ ถูกปากทั้งครอบครัวแน่นอนค่ะ







1. ชาเย็น ชาไทย     มาเริ่มต้นชงเครื่องดื่มชาเย็น ชาไทยอร่อย ๆ กันก่อน หอมหวานเข้มข้น สูตรจาก คุณ rin\'s cookbook (#rinscookbook) ใช้วิธีชงแบบโบราณ ทำให้หอมกลิ่นชาสุด ๆ ใส่น้ำแข็งดื่มชื่นใจส่วนผสม ชาเย็น ชาไทย (ประมาณ 2 แก้ว)     • ผงชาไทย 5 ช้อนโต๊ะ     • น้ำต้มเดือด 2+1/2 ถ้วย     • น้ำตาลทราย 1/2 ถ้วย     • นมข้นหวาน 3 ช้อนโต๊ะ     • นมข้นจืด หรือ half & half ครีม (สำหรับราดหน้า)     • น้ำแข็ง      • ถุงกรองชา      • เหยือกสูงทนความร้อนวิธีทำชาเย็น ชาไทย     1. ใส่ผงชาไทยลงในถุงกรองชาที่รองด้วยเหยือกสูงทนความร้อน จากนั้นเทน้ำร้อนใส่ลงไปจนท่วมใบชา เขย่าถุงกรองชาไปมาเพื่อให้ใบชาโดนน้ำจนทั่วแล้วพักทิ้งไว้ประมาณ 15 นาที     2. ใส่น้ำตาลทรายและนมข้นหวานลงในแก้วผสม เตรียมไว้     3. ครบ 15 นาที ขยับถุงชาเล็กน้อย จากนั้นยกขึ้นแล้วเทน้ำชาไทยที่กรองแล้วในน้ำตาลทรายคนให้เข้ากันจนละลาย พักทิ้งไว้ประมาณ 5-10 นาทีเพื่อให้เย็นลง     4. ใส่น้ำแข็งลงในแก้ว เทชาไทยลงไปประมาณ 3/4 ส่วน ราดนมข้นจืดลงไป พร้อมเสิร์ฟ     + ดูวิธีทำเพิ่มเติมได้ที่ ชาเย็น สูตรชาไทยแท้รสเข้มหวานมัน ชงสด ๆ อร่อยเต็มอึก
+-+-+-+-+-+-+-+-+-+


2. ไอศกรีมชาไทย     น้ำชาเย็นที่เหลือ ๆ จับมาทำเมนูไอศกรีมชาไทย สูตรจาก คุณอ้อมกอดของความเหงา สมาชิกเว็บไซต์พันทิปดอทคอม สูตรง่ายใช้เครื่องปั่นน้ำผลไม้ กินกับท็อปปิ้งตามชอบส่วนผสม ไอศกรีมชาไทย     • น้ำชาเย็น 1+1/2 ถ้วย     • วิปปิ้งครีม 1 ถ้วย (หรือ fresh whipping cream)วิธีทำไอศกรีมชาไทย     1. ต้มผงชากับน้ำ น้ำตาลทราย และใส่เกลือป่นลงไปเล็กน้อย (เพื่อความกลมกล่อม)      เคล็ดลับ : ใครอยากได้สีเข้มหรือสีอ่อนแค่ไหนก็แล้วแต่จะใส่ผงชาลงไป มากหรือน้อยแค่ไหน แต่เราชอบสีเข้ม ๆ หน่อยสวยดี     2. ยกลงกรองเอากากชาออกพักให้เย็นแล้วนำไปแช่ในช่องแช่แข็งให้พอเป็นเกล็ดน้ำแข็ง     3. นำส่วนผสมออกจากช่องแช่แข็ง ใส่ลงในเครื่องปั่นน้ำผลไม้ตามด้วยวิปปิ้งครีม ปั่นจนเนียนแล้วเทใส่ลงในภาชนะ นำเข้าแช่แข็ง แล้วนำออกมาอีกครั้ง ปั่นประมาณ 2-3 รอบให้ได้เนื้อเนียน     + ดูวิธีทำเพิ่มเติมได้ที่ ไอศกรีมชาไทย ทำง่ายไม่ต้องใช้เครื่อง สีสวยเว่อร์
+-+-+-+-+-+-+-+-+-+


3. ชานมบอนไซ      เครื่องดื่มชานมเย็นดื่มบ่อยก็เบื่อลองหันมาทำเครื่องดื่มชานมกันดีกว่า ทีเด็ดคือเสิร์ฟให้เหมือนกระถางต้นบอนไซ สูตรจาก rins cookbook สมาชิกเว็บไซต์ยูทูบดอทคอม นอกจากได้ดื่มชาดำเข้มข้นแล้วยังมีวิปครีมและโอรีโอ้บดอีกด้วย แก้วนี้หน้าตาครีเอทสุด ๆ ส่วนผสม ชานมบอนไซ     • ชาดำแบบซองพร้อมชง 2 ซอง (หรือชาชนิดอื่นตามชอบ)      • น้ำเดือด 10 ออนซ์     • น้ำตาลทรายแดง 2-3 ช้อนโต๊ะ     • ครีมเทียม (ไร้ไขมันนม) 2 ช้อนโต๊ะ     • น้ำแข็ง     • วิปปิ้งครีม      • โอรีโอ้บดละเอียด 4-5 ชิ้น     • เกลือสมุทร (ใส่หรือไม่ใส่ก็ได้)     • ใบสะระแหน่ (ตกแต่ง)     หมายเหตุ : อุณหภูมิของน้ำร้อนในการนำมาชงชาแต่ละชนิดจะใช้อุณหภูมิที่แตกต่างกันต้องทำการศึกษาให้เข้าใจ ถ้าน้ำร้อนหรือเดือดเกินไปจะทำให้ออกซิเจนที่อยู่ในน้ำระเหยออกไป จะทำให้กลิ่นและรสชาติของชาเปลี่ยนไป ซึ่งชาดำจะใช้น้ำร้อนที่อุณหภูมิ 208-212 องศาฟาเรนไฮต์วิธีทำชานมบอนไซ      1. ชงชาดำ โดยใส่น้ำร้อนลงในแก้วหรือภาชนะทนความร้อน ใส่ถุงชาดำลงไป แช่ทิ้งไว้ประมาณ 3-5 นาที (อย่าแช่นานจะทำให้ขม) พอครบเวลาให้นำถุงชาทิ้งไป     2. ใส่น้ำตาลทรายแดงลงไป (น้ำตาลทรายแดงจะมีกลิ่นจะหอมกว่าน้ำตาลทรายขาว) คนผสมให้เข้ากัน พักไว้     3. ใส่น้ำแข็งลงในขวดเชคเกอร์ ตามด้วยครีมเทียม เทน้ำชาที่ชงไว้ลงไป ปิดฝาแล้วเขย่าให้ส่วนผสมเข้ากันและเชคเกอร์เย็น (เพื่อให้ทำให้ส่วนผสมนุ่มลิ้น)     4. ใส่น้ำแข็งลงในแก้ว เทส่วนผสมชาลงไปประมาณ 3/4 แก้ว บีบวิปปิ้งครีมลงไป ตามด้วยโอรีโอ้บดละเอียด สุดท้ายแต่งด้วยยอดสะระแหน่ พร้อมเสิร์ฟ     + ดูวิธีทำเพิ่มเติมได้ที่ ชานมบอนไซ ชานมรสละมุนสุดฮอตจากไต้หวัน
+-+-+-+-+-+-+-+-+-+


4. พุดดิ้งชาไทย     เคยกินแต่พุดดิ้งชาเขียวสไตล์ญี่ปุ่นจนเอียน ลองเปลี่ยนไอเดียเอาชาไทยมาทำเมนูพุดดิ้งดีกว่า สูตรจาก คุณ tukata001 สมาชิกเว็บไซต์พันทิปดอทคอม เนื้อพุดดิ้งสีส้มเด้งดึ๋ง ทำกินเองก็อร่อย ทำเสิร์ฟแขกในงานปาร์ตี้ก็ปังนะคะส่วนผสม พุดดิ้งชาไทย     • ผงชาไทย 1/2 ถ้วย     • น้ำตาลทราย 1/3 ถ้วย     • นมข้นหวาน 1/3 ถ้วย     • นมข้นจืด 1/3 ถ้วย     • ผงเจลาติน 2 ช้อนโต๊ะ (2 ซอง)     • น้ำเปล่า 2 ถ้วย (สำหรับต้มชา)     • น้ำเปล่า 1/2 ถ้วย (สำหรับผสมเจลาติน)วิธีทำพุดดิ้งชาไทย     1. นำเจลาตินแผ่นไปแช่ในน้ำเย็น อย่างน้อย 5-7 นาทีค่ะ ถ้าเป็นผงก็ให้นำผงเจลาตินมาใส่ในน้ำเปล่า คนเจลาตินผสมในน้ำให้เข้ากันดี แล้ววางไว้ในอุณหภูมิห้อง ประมาณ 5 นาที เจนเซตตัวเป็นเหมือนวุ้นนิ่ม ๆ     2. ทำน้ำชาไทย โดยต้มน้ำให้เดือดหรือเอาเข้าไมโครเวฟทำให้น้ำเดือด เทใส่ผงชาที่ใส่ไว้ในถุงชงชา (อาจใช้ที่กรองกาแฟ ผ้าขาวบาง หรือกระชอนตาถี่ก็ได้) ให้แช่ชาในน้ำร้อนเดือดจัด อย่างน้อย 5 นาที เทน้ำชาออกมาใช้ให้ได้ประมาณ 1 + 1/2 ถ้วย     3. ใส่น้ำตาลทรายกับนมข้นหวาน คนผสมนมข้นหวานให้เข้ากับชา ใส่นมข้นจืด คนผสมให้เข้ากัน      4. ใส่เจลาติน คนให้เจลาตินละลายเข้ากับชา เทใส่แก้วที่เตรียมไว้ ประมาณ 3/4 แก้ว นำเข้าตู้เย็น ประมาณ 2-3 ชั่วโมง นำออกมา ใส่วิปปิ้งครีมด้านบน แต่งด้วยใบมินต์      + ดูวิธีทำเพิ่มเติมได้ที่ พุดดิ้งชาไทย เนื้อเด้งดึ๋งเติมสีสันรับปาร์ตี้
+-+-+-+-+-+-+-+-+-+


5. เต้าฮวยชาเย็น     เต้าฮวยฟรุตสลัดก็อร่อย แต่ถ้าได้เติมน้ำชาเย็นลงไปรับรองเจิดกว่าเดิม พบกับเมนูเต้าฮวยชาเย็น ผสมผสานความหวานของเต้าฮวยกับความหอมของชาเย็น ตัดเลี่ยนด้วยผลไม้รสเปรี้ยวส่วนผสม เต้าฮวยชาเย็น     • น้ำเปล่า 1 ลิตร     • ผงชาไทย 20 กรัม     • นมสดรสจืด 500 มิลลิลิตร     • นมข้นหวาน 150 มิลลิลิตร     • ผงวุ้น1/2 ช้อนโต๊ะ     • น้ำตาลทราย 40 กรัม     • นมข้นจืด 75 มิลลิลิตร     • มะม่วงสุกหั่นเต๋า (ตกแต่ง)     • สตรอว์เบอร์รีผ่าครึ่ง (ตกแต่ง)     • กีวีหั่นบาง (ตกแต่ง)วิธีทำเต้าฮวยชาเย็น     1. ต้มน้ำกับผงชาไทยจนเดือด และน้ำเปลี่ยนเป็นสีเข้มขึ้น กรองเอาเฉพาะน้ำ เตรียมไว้     2. ผสมนมสดกับนมข้นหวาน คนผสมให้เข้ากัน เตรียมไว้     3. นำน้ำชาไทยขึ้นตั้งไฟ ใส่ผงวุ้น และน้ำตาลทราย คนให้ละลายเข้ากันจนเดือด และน้ำใสขึ้น ลดไฟลง เติมส่วนผสมนมข้น หมั่นคนตลอดเวลา ประมาณ 5 นาที ยกลงจากเตา พักไว้ให้อุ่นสักครู่     4. เทน้ำชาไทยรองไว้ที่ก้นแก้วเล็กน้อย จากนั้นส่วนผสมเต้าฮวยลงในแก้วประมาณ 3/4 แก้ว นำเข้าแช่เย็นจนแข็งตัว นำออกจากตู้เย็น เทนมข้นจืดด้านบน ใส่มะม่วง สตรอว์เบอร์รี และกีวี      + ดูวิธีทำเพิ่มเติมได้ที่ เต้าฮวยชาเย็นฟรุตสลัด ขนมหวานนุ่มลิ้นหอมกลิ่นชาไทย
+-+-+-+-+-+-+-+-+-+


6. บลอนดี้ชาไทย     จากเมนูบราวนี่ผงโกโก้ลองเติมความเป็นไทยด้วยผงชาไทยลงไปดีไหมคะ กลายเป็นเมนูบลอนดี้ชาไทย สูตรจาก คุณ rita_bunny สมาชิกเว็บไซต์พันทิปดอทคอม ขนมหวานเนื้อหนึบสีส้ม อร่อยหอมกลิ่นชาทุกคำ ส่วนผสม บลอนดี้ชาไทย     • น้ำเปล่า 1/2 ถ้วยตวง     • ผงชาไทย 3 ช้อนโต๊ะ     • ไวท์ช็อกโกแลต 40 กรัม     • เนยเค็ม 1/3 ถ้วยตวง     • น้ำตาลทราย 1/2 ถ้วยตวง      • ไข่ไก่ 1 ฟอง (ในสูตรใส่ 2 ฟอง เพราะเบิ้ลสูตร)     • แป้งสาลีอเนกประสงค์ 1 ถ้วยตวง     • นมผง 1/4 ถ้วยตวง     • เบกกิ้งโซดา 1/4 ช้อนชา     • ผงฟู 1/4 ช้อนชา     • แมคคาเดเมีย หรือถั่วชนิดต่าง ๆ ตามใจชอบวิธีทำบลอนดี้ชาไทย     1. นำน้ำเปล่าใส่ถ้วย ใส่ผงชาไทยลงไปแล้วนำเข้าไมโครเวฟใช้ไฟแรงสุด 2 นาที นำออกมารอจนเย็นแล้วกรองให้เหลือ 1/4 ถ้วยตวง เตรียมไว้     2. นำไวท์ช็อกโกแลต เนยสด และน้ำตาลทรายเข้าไมโครเวฟใช้ไฟแรงสุด 1 นาที แล้วคนให้กัน พักไว้จนเย็น     3. ตอกไข่ไก่ลงไปในส่วนผสมไวท์ช็อกโกแลตคนให้เข้ากัน     4. ใส่แป้งสาลีอเนกประสงค์ นมผง เบกกิ้งโซดา และผงฟูลงไปคนให้เข้ากัน     5. ใส่น้ำชาไทยลงไปคนให้เข้ากัน     6. เทใส่พิมพ์ที่ปูด้วยกระดาษไข แล้วโรยหน้าด้วยถั่วตามใจชอบ     7. นำเข้าเตาอบที่อุณหภูมิ 180 องศาเซลเซียส ใช้ไฟบนและไฟล่าง เวลาประมาณ 10 นาที      8. จากนั้นให้หาถาดมาปิดด้านบน (กันหน้าเกรียม) อบต่อไปอีก 20-30 นาที เป็นอันเสร็จ     หมายเหตุ : กลิ่นชาจะแรงหรือเข้มขึ้นอยู่กับผงชาที่เราใช้ หากใช้ผงชาสำเร็จรูปชนิดชงดื่มได้เลย หากมีน้ำตาลทรายในผงชายี่ห้อนั้น ๆ ให้ลดน้ำตาลทรายในสูตรลงแล้วให้ใส่ผงชาในขั้นตอนที่ 2 เลยนะคะ และให้เปลี่ยนจากน้ำเปล่าเป็นนมสด     + ดูวิธีทำเพิ่มเติมได้ที่ บลอนดี้ชาไทย ฉีกกรอบเดิมเติมความเป็นไทย
+-+-+-+-+-+-+-+-+-+


 7. สังขยาชานม     ติดใจสังขยาชานมจิ้มขนมปัง ครั้นจะหาซื้อก็ยากยิ่งกว่างมเข็ม ถ้าอย่างนั้นลองทำกินเองดีกว่า แค่ชงน้ำชาไทยตีผสมกับไข่ไก่ นำไปกวนจนเนื้อเนียน เตรียมขนมปังนึ่งรอเลยค่ะส่วนผสม สังขยาชานม     • ผงชาไทย 5 ช้อนโต๊ะ (ชงกับน้ำร้อนให้ได้ 1 ถ้วย)     • ไข่ไก่ 5 ฟอง     • แป้งสาลีอเนกประสงค์ 1/3 ถ้วย     • นมสด 500 มิลลิลิตร (หรือกะทิ)     • น้ำตาลทราย 1+1/2 ถ้วย     • เกลือป่น 1 ช้อนชา     • นมข้นจืด 1 ถ้วยวิธีทำสังขยาชาไทย     1. เทผงชาใส่ชามทนความร้อน เติมน้ำร้อนจัดลงไปคนให้เข้ากัน พักไว้ประมาณ 5 นาที จากนั้นก็กรองเอาแต่น้ำชา พักไว้     2. ตีผสมไข่ไก่ 5 ฟอง ให้เข้ากันด้วยตะกร้อมือ พักไว้     3. ใส่แป้งสาลีอเนกประสงค์ลงไปในอ่างผสม เทน้ำชาที่ชงไว้ลงไปคนด้วยตะกร้อมือจนแป้งละลาย ใส่นมสด น้ำตาลทราย และเกลือป่นลงไปตีจนน้ำตาลละลาย เทไข่ไก่ที่ตีไว้แล้วลงไปตีผสมให้เข้ากันอีกครั้ง นำไปกรองด้วยผ้าขาวบาง     4. ใส่ส่วนผสมลงในหม้อสำหรับตุ๋น กวนจนส่วนผสมเริ่มเหนียว และข้น ประมาณ 25-30 นาที ปิดไฟ เทนมข้นจืดลงไป ใช้ตะกร้อมือคนไปเรื่อย ๆ จนกระทั่งสังขยาเนียน ตักใส่ถ้วย พร้อมเสิร์ฟคู่กับขนมปังตามชอบ     + ดูวิธีทำเพิ่มเติมได้ที่ 6 วิธีทำสังขยา จิ้มขนมปังสูตรใช้นมสด หวานหอมอร่อย
+-+-+-+-+-+-+-+-+-+


8. ซาลาเปาไส้ชาไทย      เอาใจคนชอบกินติ่มซำยามเช้ากันด้วยเมนูซาลาเปาไส้ชาไทย มาพร้อมสูตรแป้งนุ่ม ๆ กับไส้สังขยาชาไทยสีส้ม นึ่งร้อน ๆ กินกับเครื่องดื่มแก้วโปรด ส่วนผสม แป้งเชื้อ     • แป้งเค้ก 350 กรัม     • ยีสต์ 1 ช้อนโต๊ะ     • น้ำเปล่า 240 กรัมส่วนผสม แป้งโด     • แป้งเค้ก 180 กรัม     • ผงฟู 1+1/2 ช้อนชา     • แป้งเชื้อที่ผสมไว้     • น้ำตาลทราย 125 กรัม     • เกลือป่น 1/2 ช้อนชา     • น้ำเปล่า 4 ช้อนชา     • เนยขาว 40 กรัมส่วนผสม ไส้สังขยาชาไทย     • นมข้นจืด 2+1/2 ถ้วยตวง     • แป้งข้าวโพด 70 กรัม     • ไข่แดง (ตีพอแตก) 2 ฟอง     • น้ำตาลทราย 160 กรัม     • นมข้นจืด 2 ถ้วยตวง     • น้ำชาดำ 1/2 ถ้วยตวง     • ผงวานิลลา 1 ช้อนโต๊ะ     • กระดาษรองซาลาเปาวิธีทำแป้งเชื้อ     1. ร่อนแป้งเค้ก 2 รอบแล้วใส่ลงในอ่างผสม ใส่ยีสต์ตามลงไปคนให้ผสมเข้ากัน      2. ทำหลุมแป้งตรงกลางแล้วค่อย ๆ เทน้ำเปล่าลงไป ใช้หัวตีรูปตะขอนวดแป้งจนส่วนผสมเริ่มเป็นก้อน      3. นำส่วนผสมแป้งใส่ภาชนะแล้วคลุมด้วยพลาสติกถนอมอาหารหรือผ้าขาวบาง พักแป้งไว้ประมาณ 30-40 นาทีจนแป้งขึ้นฟูเป็นสองเท่าวิธีทำแป้งโด     • 1. ร่อนแป้งเค้กกับผงฟูเข้าด้วยกัน 2 รอบ เตรียมไว้     • 2. ใส่แป้งเชื้อที่ขึ้นฟูแล้วลงในเครื่องตีแป้ง ตามด้วยน้ำตาลทราย เกลือป่น และน้ำเปล่า ตีด้วยหัวตีรูปตะขอใช้ความเร็วปานกลางนวดแป้งพอเข้ากัน      • 3. ค่อย ๆ ใส่ส่วนผสมแป้งที่ร่อนไว้ลงไป ตีจนพอจับตัวเป็นก้อน      • 4. ใส่เนยขาวลงไปนวดจนแป้งมีเนื้อเนียนและนุ่ม     • 5. นำก้อนแป้งออกมาคลึงเป็นก้อนกลม ใส่ภาชนะแล้วใช้พลาสติกถนอมอาหารคลุมแป้งพักไว้ประมาณ 5-10 นาที      • 6. แบ่งแป้งออกเป็นก้อนขนาดตามต้องการ จากนั้นคลึงเป็นก้อนกลม ๆ แล้วคลุมด้วยพลาสติกถนอมอาหารทิ้งไว้อีกประมาณ 10 นาที หรือจนส่วนผสมฟูขึ้นเป็นสองเท่าแล้วจึงนำไปห่อไส้ที่ต้องการวิธีทำซาลาเปาไส้ชาไทย
     1. ผสมนมข้นจืดกับแป้งข้าวโพดเข้าด้วยกันในหม้อ จากนั้นใส่ไข่ไก่ น้ำตาลทราย นมข้นจืด น้ำชาดำ และผงวานิลลาลงไปในหม้อ จากนั้นนำไปตุ๋นบนน้ำเดือดและคนด้วยตะกร้อมือจนส่วนผสมข้นเป็นรอยตะกร้อมือ ยกลงจากเตาพักไว้ให้เย็นสนิท เตรียมไว้     2. แผ่แป้งซาลาเปาที่ขึ้นฟูแล้วเป็นแผ่นบาง ๆ ตักไส้สังขยาชาไทยลงไปแล้วห่อให้สวยงาม วางลงบนกระดาษ พักไว้จนขึ้นฟูเป็นสองเท่า     3. นำซาลาเปาไปนึ่งบนน้ำเดือดโดยใช้ไฟปานกลางประมาณ 8-10 นาทีจนสุกยกลง นำออกจากที่นึ่ง จัดเสิร์ฟ     + ดูวิธีทำเพิ่มเติมได้ที่ 10 วิธีทำซาลาเปา เนื้อนุ่มแน่น สาวกติ่มซำต้องฟิน
+-+-+-+-+-+-+-+-+-+
  

9. ชิฟฟอนหน้าสังขยาชาไทย      ชิฟฟอนเป็นอีกหนึ่งอาหารว่างสุดฮอต ถ้าใครเบื่อกับชิฟฟอนแบบเดิม ๆ ก็มาลองทำเมนูชิฟฟอนหน้าสังขยาชาไทย สูตรจาก นิตยสารแม่บ้าน เนื้อชิฟฟอนชาไทยเข้ากันกับสังขยาชาไทย กินได้บ่อยไม่มีเบื่อส่วนผสม หน้าสังขยาชาไทย     • ไข่แดง 7 ฟอง     • น้ำตาลทราย 120 กรัม     • นมข้นจืด 1 ถ้วย     • น้ำชาดำ 6 ช้อนโต๊ะ     • ผงวานิลลา 1+1/2 ช้อนชา     • เนยขาว (สำหรับทาพิมพ์)     • น้ำเชื่อมคาราเมล (สำหรับทาพิมพ์)วิธีทำหน้าสังขยาชาไทย     1. ตีผสมไข่แดงกับน้ำตาลทรายด้วยตะกร้อมือให้เข้ากัน     2. ใส่นมข้นจืด น้ำชาดำ และผงวานิลลาคนพอเข้ากันแล้วกรองด้วยกระชอน     3. ตักส่วนผสมที่ได้ลงในพิมพ์ที่ทาด้วยเนยขาวและน้ำเชื่อมคาราเมล เตรียมไว้ส่วนผสม ชิฟฟอนชาไทย     • แป้งเค้ก 120 กรัม     • ผงฟู 1 ช้อนชา     • แป้งข้าวโพด 1 ช้อนโต๊ะ     • ผงวานิลลา 2 ช้อนชา     • ไข่แดง 4 ฟอง     • น้ำตาลทราย (1) 75 กรัม     • น้ำเปล่า 50 กรัม     • น้ำมันพืช 50 กรัม     • น้ำชาดำ 40 กรัม     • เกลือป่นละเอียด 1/2 ช้อนชา     • ไข่ขาว 4 ฟอง     • ครีมออฟทาร์ทาร์ 1/4 ช้อนชา     • น้ำตาลทราย (2) 75 กรัมวิธีทำชิฟฟอนหน้าสังขยาชาไทย     1. ร่อนแป้งเค้ก ผงฟู แป้งข้าวโพด และผงวานิลลาเข้าด้วยกันในอ่างผสม เตรียมไว้     2. ตีผสมไข่แดง น้ำตาลทราย (1) น้ำเปล่า น้ำมันพืช น้ำชาดำ และเกลือป่นด้วยตะกร้อมือให้เข้ากัน จากนั้นเทลงผสมในส่วนผสมแป้งที่ร่อนไว้ คนให้เข้ากัน พักไว้     3. ตีผสมไข่ขาวกับครีมออฟทาร์ทาร์ด้วยหัวตีตะกร้อโดยใช้ความเร็วสูงสุด พอไข่เริ่มฟูค่อย ๆ เติมน้ำตาลทราย (2) ทีละน้อยจนหมด ตีต่อจนส่วนผสมตั้งยอดอ่อน จากนั้นค่อย ๆ แบ่งใส่ลงผสมกับส่วนผสมแป้ง ใช้ตะกร้อมือและพายยางตะล่อมเบา ๆ จนส่วนผสมเข้ากันดี      4. เทส่วนผสมที่ได้ลงทับหน้าสังขยาชาไทย นำเข้าเตาอบแบบรองน้ำที่อุณหภูมิ 360 องศาฟาเรนไฮต์ ประมาณ 40-50 นาทีหรือจนสุก นำออกมาพักไว้สักครู่ นำออกจากถาด พักไว้ให้เย็นสนิท ตัดเป็นชิ้น จัดเสิร์ฟ     + ดูวิธีทำเพิ่มเติมได้ที่ 9 สูตรเค้กชิฟฟอน เค้กเนื้อฟูนุ่มรสชาติเทพทำเองได้
+-+-+-+-+-+-+-+-+-+
  

10. วุ้นขนมไหว้พระจันทร์ชาไทย     ไม่ต้องรอให้ถึงเทศกาลไหว้พระจันทร์ ชวนทำเมนูวุ้นขนมไหว้พระจันทร์ชาไทย สูตรจาก คุณ rin\'s cookbook (#rinscookbook) เปลือกนอกทำจากวุ้นชาไทย กัดเข้าไปเจอไส้วุ้นกะทิลอดช่อง แถมไข่แดงก็ทำจากวุ้นด้วย แหม... น่าลองจริง ๆ ส่วนผสม วุ้นชาไทย (เปลือกนอก)     • ชาไทย 3/4 ถ้วย (คลิกดูวิธีทำ "ชาไทย")     • นมข้นจืด (ฮาฟแอนด์ฮาฟหรือนมสด) 1/2 ถ้วย     • น้ำตาลทราย 1/3 ถ้วย     • ผงวุ้น 3/4 ช้อนโต๊ะส่วนผสม วุ้นไข่แดง      • น้ำชาไทย (หรือน้ำแครอท หรือกะทิใส่สีผสมอาหาร) 1+1/3 ถ้วย     • น้ำตาลทราย 1/3 ถ้วย     • ผงวุ้น 3/4 ช้อนโต๊ะ     • พิมพ์วุ้นแบบวงกลมส่วนผสม ไส้วุ้นกะทิลอดช่อง     • ลอดช่อง 1/3 ถ้วย (คลิกดูวิธีทำ "ลอดช่อง")      • กะทิ 1 ถ้วย     • น้ำตาลทราย 1/3 ถ้วย     • ผงวุ้น 3/4 ช้อนโต๊ะ     • เกลือป่น 1/2 ช้อนชาวิธีทำวุ้นขนมไหว้พระจันทร์ชาไทย     1. ทำวุ้นไข่แดง โดยใส่ผงวุ้นลงไปผสมกับน้ำแครอท คนให้เข้ากัน พักทิ้งไว้ประมาณ 15-20 นาที เพื่อให้ผงวุ้นดูดซึมน้ำได้อย่างเต็มที่ เทลงในหม้อ นำขึ้นตั้งไฟกลางสูง คนไปในทิศทางเดียวกันจนไม่มีผงวุ้นติดช้อน      2. ใส่น้ำตาลทรายลงไป คนไปในทิศทางเดียวกัน ประมาณ 7 นาทีหรือจนละลายเป็นเนื้อเดียวกัน พอเริ่มเดือดปิดเตาไฟ พักทิ้งไว้ประมาณ 10 นาทีหรือจนเย็นตัวลง      3. เทวุ้นไข่แดงใส่พิมพ์วุ้นลูกแก้ว โดยเทใส่ลงไปจนถึงขอบ ปิดฝาพิมพ์วุ้นลูกแก้วทับลงไป หาอะไรหนัก ๆ มาทับ ปล่อยทิ้งไว้จนเย็นสนิทประมาณ 1 ชั่วโมง หรือถ้าอยากย่นเวลาก็เอาไปใส่ในตู้เย็น      4. พอวุ้นเซตตัวแล้วเปิดพิมพ์ออก แกะลูกวุ้นออกจากพิมพ์ ใส่ภาชนะ คลุมด้วยพลาสติกถนอมอาหาร นำไปแช่เย็นจนกว่าจะใช้     5. ทำตัวไส้วุ้นกะทิลอดช่อง โดยใส่ผงวุ้นลงในกะทิ คนให้เข้ากัน พักทิ้งไว้ประมาณ 15-20 นาที เทใส่หม้อนำไปตั้งบนเตาใช้ไฟกลางอ่อน หมั่นคนในทิศทางเดียวกันจนเริ่มเดือดเล็กน้อย ถ้าช้อนไม่มีเกล็ดวุ้นแล้วให้ใส่น้ำตาลทรายและเกลือลงไป คนผสมให้เข้ากันจนทุกอย่างละลาย รอจนกะทิเดือดอีกครั้ง ปิดไฟ พักไว้ประมาณ 10 นาที กรองด้วยกระชอน เทใส่ลงในลอดช่อง คนให้เข้ากัน      6. เทส่วนผสมวุ้นกะทิลอดช่องใส่พิมพ์ถ้วยพลาสติกที่สามารถใส่ลงไปในพิมพ์ขนมไหว้พระจันทร์ได้ เทใส่ประมาณ 1/2 ถ้วย ตามด้วยวุ้นไข่แดงลงไปตรงกลางตามชอบ เสร็จแล้วเทส่วนผสมวุ้นกะทิลงไปเพื่อกลบไข่แดง พักทิ้งไว้ประมาณ 20 นาทีเพื่อให้เย็นตัวลง แล้วเอาไปใส่ตู้เย็นเพื่อให้แข็งตัว     7. ทำวุ้นชาไทยเปลือกนอก โดยใส่ผงวุ้นลงไปในชาไทย คนให้เข้ากัน พักทิ้งไว้ประมาณ 15-20 นาที      8. เทใส่หม้อใช้ไฟกลางสูง พอเริ่มเดือดและวุ้นไม่เป็นเกล็ดติดช้อนแล้ว ใส่น้ำตาลทรายและนมข้นจืด คนให้เข้ากัน พอเริ่มเดือด ปิดไฟ พักทิ้งไว้ประมาณ 10 นาทีจนวุ้นเย็นตัวลง     9. เทส่วนผสมชาไทยใส่ลงไปในพิมพ์ขนมไหว้พระจันทร์ ประมาณ 1/4 ของตัวพิมพ์ พักทิ้งไว้ประมาณ 3 นาทีจนวุ้นเริ่มแข็งตัวเล็กน้อย วิธีสังเกตคือเอานิ้วสะอาดจิ้มลงไปบนผิววุ้น ถ้ามีเยื่อบาง ๆ ยังไม่แข็งก็ใส่ไส้ลงไปได้เลย      10. ใส่ไส้วุ้นกะทิลอดช่องลงไปตรงกลาง ราดด้วยวุ้นชาไทยที่เหลือลงไป ราดให้ท่วมตัวไส้ ถ้ามีส่วนวุ้นเลอะออกมาเกินตัวพิมพ์อย่าเพิ่งทำความสะอาดตอนนี้ เอาไว้ทำทีหลังได้ พักทิ้งไว้จนเริ่มแข็ง คลุมด้วยพลาสติกถนอมอาหาร แช่เย็นประมาณ 2 ชั่วโมง      11. แกะพลาสติกออก ตัดแต่งขอบให้สวยงามด้วยมีด แกะออกจากพิมพ์ โดยใช้ไม้จิ้มฟันแซะตรงขอบพิมพ์เล็กน้อยเพื่อให้มีอากาศเข้าไปในตัวพิมพ์ จะได้เอาออกจากพิมพ์ได้ง่ายขึ้น     + ดูวิธีทำเพิ่มเติมได้ที่ วุ้นขนมไหว้พระจันทร์ รสชาไทยเสริมมงคลอร่อยนอกกรอบ     ขอหยิกตัวเองแป๊บ ! แทบไม่อยากเชื่อสายตาเลยว่า เครื่องดื่มชาเย็นจะเอาไปสร้างสรรค์เมนูขนมได้เยอะเพียงนี้ โชคดีที่ยังมีผงชาไทยจัดเลยสักเมนู
 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






10 สูตรขนมจากชาไทย ชานม เมนูอร่อยที่เป็นมากกว่าเครื่องดื่ม





อัปเดตล่าสุด 25 กรกฎาคม 2561 เวลา 17:47:35
 67,547 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































