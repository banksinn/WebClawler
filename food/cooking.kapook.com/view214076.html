




เมนูงาดำ สูตรอาหารสุขภาพและสูตรขนม พร้อมเครื่องดื่มสุขภาพ

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารเพื่อสุขภาพ












9 เมนูงาดำ สูตรอร่อยเพื่อสุขภาพหอมกลิ่นงา





57,490อ่าน














0












            วันหยุดนี้ขอทำเมนูงาดำล้างพิษในร่างกายกันสักหน่อย จัดให้เลยทั้งสูตรอาหารคาว อาหารหวาน และเครื่องดื่ม ได้ประโยชน์จากธัญพืชเม็ดจิ๋วเน้น ๆ แน่นอน 




            อย่างที่รู้กันดีว่างาดำ เป็นอาหารสุขภาพ หรือซูเปอร์ฟู้ดมีคุณค่า สามารถเอามาทำทั้งอาหารและเครื่องดื่มได้หลายอย่าง กระปุกดอทคอมขอนำเสนอวิธีทำเมนูงาดำ เช่น ลูกชิ้นงาดำ ไข่ตุ๋นงาดำ บัวลอยน้ำขิงไส้งาดำ ไอศกรีมงาดำ น้ำเต้าหู้งาดำ เป็นต้น เอาล่ะ… ไปซื้องาดำมารอกันเลยจ้า
 
1. ไอศกรีมน้ำเต้าหู้งาดำ



สูตรจาก คุณเนินน้ำ อาหารบ้าน ๆ ที่บ้านเนินน้ำ

          ใครรักสุขภาพอยากให้ลองไอศกรีมน้ำเต้าหู้งาดำ สูตรไร้ไขมันนมเนย จับน้ำเต้าหู้ผสมงาดำ เติมน้ำตาลและเกลือนิดหน่อย พอเย็นแล้วก็หยอดใส่พิมพ์และเอาไปแช่จนแข็ง แล้วเอาออกมาขูดประมาณ 2-3 ครั้งจนได้เกล็ดน้ำแข็งเนียน
 


ส่วนผสม ไอศกรีมน้ำเต้าหู้งาดำ


น้ำเต้าหู้ (ใช้แบบสำเร็จรูปก็ได้)
งาดำคั่วบด
น้ำตาลทราย (ปริมาณมาก-น้อยตามชอบ)
เกลือสมุทร 1 หยิบมือ (ไม่ใส่ก็ได้)
	 


วิธีทำไอศกรีมน้ำเต้าหู้งาดำ

     1. ใส่น้ำเต้าหู้ งาดำคั่วบด น้ำตาลทราย และเกลือสมุทร ผสมรวมกัน นำขึ้นตั้งไฟให้เดือด ยกลงจากเตาแล้วพักไว้ให้เย็น
     2. เทส่วนผสมที่เย็นแล้วใส่พิมพ์ ปิดด้วยพลาสติกถนอมอาหาร นำเข้าแช่ในช่องแช่แข็งจนจับตัวเป็นน้ำแข็ง
     3. นำออกจากตู้เย็น จะใช้ส้อมขูดก็ได้ แต่ในสูตรใช้เครื่องตีแบบมือถือ (hand mixer) รวดเร็วและได้น้ำแข็งเกล็ดละเอียดกว่า จากนั้นนำกลับไปแช่ให้แข็งแล้วนำมาปั่น ทำแบบนี้สัก 2-3 รอบ ยิ่งทำมากก็ยิ่งจะได้เกล็ดน้ำแข็งละเอียดมาก
 

ดูวิธีทำ ไอศกรีมน้ำเต้าหู้งาดำ เพิ่มเติมคลิก

2. น้ำเต้าหู้งาดำ





          น้ำเต้าหู้งาดำที่ขายตามร้านน้ำเต้าหู้รสชาติไม่ค่อยอร่อยถูกปาก เลยหาเวลามาทำดื่มเองเลยจ้า สูตรนี้เอาถั่วเหลืองไปคั่วแล้วแช่น้ำจนนิ่ม และปั่นกับงาดำคั่วกรองเอาแต่น้ำ เสร็จแล้วก็เอาไปต้มจนเดือด
 


ส่วนผสม น้ำเต้าหู้งาดำ


ถั่วเหลือง 500 กรัม
งาดำ 1-2 ช้อนโต๊ะ
น้ำอุ่น
น้ำตาลทราย
	 


วิธีทำน้ำเต้าหู้งาดำ

     1. ล้างถั่วเหลืองให้สะอาด ตักขึ้นสะเด็ดน้ำ จากนั้นนำไปคั่วในกระทะจนแห้งและมีกลิ่นหอม แล้วนำไปแช่ในน้ำสะอาดทิ้งไว้ประมาณ 3 ชั่วโมง
     2. ล้างงาดำให้สะอาด ตักขึ้นสะเด็ดน้ำ จากนั้นนำไปคั่วจนมีกลิ่นหอม
     3. ใส่ถั่วเหลืองที่แช่น้ำจนนิ่มแล้วลงในเครื่องปั่น ตามด้วยงาดำคั่ว และน้ำอุ่นจนท่วม ปั่นจนละเอียด ยกลงกรองด้วยผ้าขาวบางเอาเฉพาะน้ำ
     4. เทน้ำเต้าหู้งาดำลงในหม้อ นำขึ้นตั้งไฟต้มจนเดือด หมั่นคนสม่ำเสมอเพื่อไม่ให้ก้นหม้อไหม้ เติมน้ำตาลทรายลงไป ชิมรสตามชอบ คนผสมให้เดือดอีกครั้ง ยกลงจากเตา ตักใส่แก้ว พร้อมดื่ม หรือนำไปแช่เย็นก่อนดื่ม
 

ดูวิธีทำ น้ำเต้าหู้งาดำ เพิ่มเติมคลิก

3. ไอศกรีมงาดำ





          ไอศกรีมน้ำเต้าหู้งาดำมีกลิ่นถั่วเหลืองแรงคงไม่เหมาะสำหรับคนไม่ชอบน้ำเต้าหู้ ถ้าเช่นนั้นมาทำไอศกรีมงาดำใส่นมสดกันเถอะ สูตรนี้ใส่กลิ่นวานิลลากับน้ำเชื่อมด้วย ถ้าใครไม่ชอบหวานลดน้ำตาลได้นะคะ
 


ส่วนผสม ไอศกรีมงาดำ


งาดำคั่วบดละเอียด 2 ช้อนโต๊ะ
นมสด 2 ถ้วย
น้ำตาลทราย 1/3 ถ้วย
ไข่ไก่ 3 ฟอง
น้ำเชื่อมเมเปิล 2 ช้อนโต๊ะ
น้ำหอมกลิ่นวานิลลา 1 ช้อนชา
ครีมสด 1 ถ้วย
เกลือป่นปริมาณเล็กน้อย
	 


วิธีทำไอศกรีมงาดำ

     1. ใส่นมสดลงในหม้อ นำขึ้นตั้งไฟจนเดือด ยกลงจากเตา เตรียมไว้
     2. ตีผสมไข่ไก่กับน้ำตาลทรายพอเข้ากัน เติมน้ำเชื่อมเมเปิล และงาดำบดละเอียดลงตีผสมให้เข้ากัน จากนั้นค่อย ๆ เติมนม คนผสมให้เข้ากัน เทส่วนผสมลงในหม้อ นำขึ้นตั้งไฟปานกลาง คนผสมตลอดเวลาจนส่วนผสมข้น และเหนียว ยกลงจากเตา พักทิ้งไว้จนเย็น
     3. ตีผสมครีมสดกับเกลือป่นเล็กน้อยจนขึ้นฟู ใส่ส่วนผสมครีม และน้ำหอมกลิ่นวานิลลาลงในส่วนผสมงาดำ คนผสมให้เข้ากัน เทส่วนผสมลงในพิมพ์ นำเข้าแช่แข็งนานประมาณ 20 นาที นำออกจากช่องแช่แข็ง ตักส่วนผสมลงในเครื่องปั่น ปั่นจนเนื้อเนียน เทกลับใส่พิมพ์แล้วนำเข้าแช่แข็งอีกครั้ง ทำซ้ำแบบเดิมอีก 3 ครั้ง จนเนื้อเนียนละเอียด ตักเป็นก้อนกลมใส่ถ้วย โรยด้วยงาดำคั่วเล็กน้อย
 

ดูวิธีทำ ไอศกรีมงาดำ เพิ่มเติมคลิก

4. สมูทตี้งาดำ



สูตรจาก นิตยสาร food news & life

           เติมความสดชื่นด้วยเครื่องดื่มสมูทตี้งาดำเพื่อสุขภาพกันไหม สูตรนี้เติมนมสดรสหวานกับผงไวท์มอลต์ แต่งด้วยแปะก๊วยกับสตรอว์เบอร์รี
 


ส่วนผสม สมูทตี้งาดำ


งาดำคั่วบดละเอียด 30 กรัม
นมข้นหวาน 2 ช้อนโต๊ะ
นมสดยูเอชทีรสหวานแช่เย็นจัด 100 มิลลิลิตร
ผงไวท์มอลต์ 2 ช้อนโต๊ะ
น้ำเชื่อม 3 ช้อนโต๊ะ
น้ำแข็งบดละเอียด 3 ถ้วยตวง
เม็ดแปะก๊วยในน้ำเชื่อม 100 กรัม
วิปปิ้งครีมตีขึ้นฟู
เม็ดแปะก๊วยในน้ำเชื่อม
สตรอว์เบอร์รี
งาดำคั่วสำหรับโรยหน้า
	 


วิธีทำสมูทตี้งาดำ

     1. ใส่งาดำ นมข้นหวาน นมสด ผงไวท์มอลต์ น้ำเชื่อม และน้ำแข็งลงในโถปั่น ปั่นจนส่วนผสมเข้ากันดี
     2. เทส่วนผสมลงในแก้วสำหรับเสิร์ฟที่รองด้วยเม็ดแปะก๊วย แต่งหน้าด้วยวิปปิ้งครีมตีขึ้นฟู เม็ดแปะก๊วยในน้ำเชื่อม และสตรอว์เบอร์รี โรยหน้าด้วยงาดำ
 

ดูวิธีทำ สมูทตี้งาดำ เพิ่มเติมคลิก

5. ลูกชิ้นงาดำ



caption ภาพ=>สูตรจาก นิตยสารแม่บ้าน

          เกิดมาต้องลองทำลูกชิ้นงาดำแบบไร้แป้งกินเองสักครั้ง จับเนื้อหมูผสมงาดำ ปรุงรสนิดหน่อย ก่อนเอาไปนึ่งก็คลุกข้าวเหนียวกับงาดำคั่วบดละเอียด จิ้มกับน้ำจิ้มรสเด็ด
 


ส่วนผสม ลูกชิ้นงาดำ


เนื้อหมูบดแช่เย็นจัด 1 ถ้วยตวง
งาดำคั่ว 2 ช้อนโต๊ะ
รากผักชี 5 ราก
พริกไทยเม็ด 1 ช้อนชา
ซีอิ๊วขาว 1 ช้อนโต๊ะ
เกลือป่นหยาบ 1/4 ช้อนชา
ไข่ไก่ 1 ฟอง
ข้าวเหนียวแช่ค้างคืน 1/2 ถ้วยตวง
งาดำคั่วบดละเอียด 1/2 ถ้วยตวง
ผักชี สำหรับแต่ง
ผักกาดหอม
	 


ส่วนผสม น้ำจิ้ม


พริกชี้ฟ้าสีแดง สับละเอียด 1 เม็ด
ซีอิ๊วหวาน 1/3 ถ้วยตวง
	 


วิธีทำลูกชิ้นงาดำ

     1. ทำน้ำจิ้ม โดยผสมพริกชี้ฟ้ากับซีอิ๊วหวานเข้าด้วยกัน (ถ้าชอบน้ำจิ้มรสเปรี้ยว เผ็ด เค็ม ให้เติมน้ำส้มสายชูและพริกสดสีแดงโขลกลงไป)
     2. โขลกรากผักชี กับพริกไทยเม็ดให้ละเอียด เตรียมไว้
     3. ผสมเนื้อหมูบดกับเครื่องที่โขลกไว้ ใส่ซีอิ๊วขาว เกลือป่น และงาดำคั่วลงไป ผสมให้เข้ากัน นวดให้เนื้อหมูเนียนและเหนียว ปั้นส่วนผสมหมูเป็นก้อนกลมขนาด 1/2 นิ้ว จากนั้นนำไปแช่เย็นไว้ประมาณ 10-15 นาที
     4. ตีไข่ไก่พอแตก นำลูกชิ้นที่แช่เย็นไว้ชุบลงในไข่ไก่แล้วนำไปคลุกลงในข้าวเหนียว และคลุกในงาดำคั่วบด นำไปนึ่งในลังถึงหรือชุดนึ่งที่มีน้ำเดือด ใช้ไฟปานกลาง นึ่งประมาณ 10 นาทีพอสุก ตักใส่จาน โรยด้วยผักชี เสิร์ฟพร้อมน้ำจิ้มที่เตรียมไว้
 

ดูวิธีทำ ลูกชิ้นงาดำ เพิ่มเติมคลิก

6. ไข่ตุ๋นงาดำ



สูตรจาก นิตยสารแม่บ้าน

          อาหารเช้าเมนูไข่ตุ๋นใคร ๆ ก็ทำกัน ลองใส่งาดำเพิ่มความต่างกันหน่อยดีไหม เริ่มจากปั้นหมูสับผสมงาดำเป็นก้อนกลมหยอดใส่ถ้วยไข่ตุ๋น พอนึ่งจนสุกก็โรยงาดำคั่ว
 



ส่วนผสม ไข่ตุ๋นงาดำ


ไข่ไก่ 1 ฟอง
น้ำซุปไก่ 1/2 ถ้วยตวง
เนื้อหมูบด 2 ช้อนโต๊ะ
งาดำคั่ว โขลกละเอียด 1+1/2 ช้อนชา
งาดำคั่ว โขลกละเอียดสำหรับโรยหน้า 1/4 ช้อนชา
เกลือป่นหยาบ 1/8 ช้อนชา
พริกไทยป่นเล็กน้อย
ต้นหอมและผักชีซอย
	 


วิธีทำไข่ตุ๋นงาดำ

     1. ผสมเนื้อหมูบด งาดำคั่ว เกลือป่น และพริกไทยป่น นวดให้เข้ากัน แล้วปั้นเป็นก้อนกลม พักไว้
     2. ตีไข่ไก่พอแตก เติมน้ำซุปไก่ลงไปคนผสมให้เข้ากันในถ้วยสำหรับตุ๋น ใส่ส่วนผสมหมูสับงาดำลงไป
     3. นำลังถึงหรือชุดนึ่งขึ้นตั้งไฟ ใช้ไฟอ่อนพอร้อน นำถ้วยส่วนผสมไข่วางลงไปนึ่งพอสุก ยกออกจากเตา โรยด้วยต้นหอม ผักชี และงาดำคั่ว พร้อมเสิร์ฟ
 

ดูวิธีทำ ไข่ตุ๋นงาดำ เพิ่มเติมคลิก

7. บัวลอยน้ำขิงไส้งาดำ



สูตรจาก คุณ three days before valentine's สมาชิกเว็บไซต์พันทิปดอทคอม 

          ใครอยากทำบัวลอยน้ำขิงอร่อย ๆ บ้าง บอกเลยว่าไม่ยากอย่างที่คิด เริ่มจากทำแป้งบัวลอยให้เรียบร้อยแล้วห่อไส้งาดำ ทีเด็ดอยู่ที่น้ำขิงรสเผ็ดร้อนจากขิงแก่
 


ส่วนผสม แป้งบัวลอย


แป้งข้าวเหนียว 1 ถ้วย
แป้งถั่วเขียว 3 ช้อนโต๊ะ
น้ำเปล่า 1/2 ถ้วย
ผงแป้งข้าวเหนียวเล็กน้อย (สำหรับโรยแป้ง)
	 


ส่วนผสม ไส้บัวลอย


งาดำป่น 1 ถ้วย
น้ำตาลทราย 1/2 ถ้วย
เนยถั่วชนิดหยาบ 170 กรัม
	 


ส่วนผสม น้ำขิง


น้ำเปล่า 5 ถ้วย
น้ำตาลอ้อย 1 ถ้วย
เกลือ 1/2 ช้อนชา
ขิงแก่เผาไฟ 3-4 ชิ้น
	 


วิธีทำบัวลอยน้ำขิง

     1. ทำไส้งาดำโดยเทน้ำตาลลงอ่างผสม ตามด้วยงาดำป่น เนยถั่ว คลุกส่วนผสมให้เข้ากัน ถ้าไม่ชอบหวานก็ลดน้ำตาลลงได้ ปั้นเป็นก้อนกลมเส้นผ่าศูนย์กลางประมาณ 2 เซนติเมตร จากนั้นนำไปแช่ช่องฟรีซ
     2. ทำแป้งสำหรับห่อขนมโดยเทแป้งทั้ง 2 ชนิดลงอ่างผสม ตามด้วยน้ำเปล่า นวดจนแป้งเนียนแล้วลองปั้นดู ถ้ามีรอยแป้งแตก ให้เติมน้ำได้เล็กน้อย พักไว้
     3. ทำน้ำขิงโดยปอกขิงที่เผาไฟ สัก 2-3 ชิ้น จะฝานเป็นแผ่น หรือทุบเล็กน้อยก็ได้ ต้มน้ำให้เดือด ใส่ขิงลงไป ตามด้วยน้ำตาลอ้อย ปล่อยให้เดือดสัก 5 นาที ปิดไฟ
     4. นำไส้ขนมออกมาจากตู้เย็น ใช้มือแตะผงแป้งข้าวเหนียวเพื่อไม่ให้แป้งปั้นติดมือ และปั้นแป้งเป็นก้อนกลมแล้วกดให้แบน วางไส้ขนมลงไปห่อให้มิดชิด เวลาต้มไส้จะได้ไม่แตก นำวางคลุกลงผงแป้งข้าวเหนียว เพื่อขนมจะได้ไม่ติดกัน ปั้นต่อไปเรื่อย ๆ จนไส้ขนมหมด
     5. นำหม้อน้ำขิงขึ้นตั้งไฟ พอน้ำขิงเดือด ใส่ขนมลงต้ม พอขนมสุก ตัวขนมจะลอยขึ้นเหนือน้ำ ตักใส่ถ้วย
 

ดูวิธีทำ บัวลอยน้ำขิงไส้งาดำ เพิ่มเติมคลิก

8. บัวลอยน้ำกะทิไส้งาดำ





           บัวลอยน้ำขิงไส้งาดำรสเผ็ดไปหน่อยคงไม่เหมาะสำหรับเด็ก ๆ ลองมาทำบัวลอยน้ำกะทิไส้งาดำกันเถอะ ความอร่อยอยู่ที่แป้งบัวลอยเหนียวนุ่มสอดไส้งาดำผสมเนยถั่ว ราดน้ำกะทิรสหอมหวานมัน
 



ส่วนผสม แป้งบัวลอย


แป้งข้าวเหนียว (ตราช้างสามเศียร) 1 ถ้วย
แป้งถั่วเขียว 3 ช้อนโต๊ะ
น้ำเปล่า 1/2 ถ้วย
ผงแป้งข้าวเหนียวเล็กน้อย
	 


ส่วนผสม ไส้งาดำ


น้ำตาลทราย 1/2 ถ้วย
งาดำป่น 1 ถ้วย
เนยถั่วชนิดหยาบ 170 กรัม
	 


ส่วนผสม น้ำกะทิ


กะทิ 2 ถ้วย
เกลือป่น 1/4 ช้อนชา
น้ำตาลปี๊บ หรือน้ำตาลโตนด 1/2 ถ้วย
	 


วิธีทำไส้งาดำ


เทน้ำตาลทรายใส่อ่างผสม ตามด้วยงาดำป่น ใส่เนยถั่ว คลุกส่วนผสมให้เข้ากัน ปั้นเป็นลูกกลม ๆ จากนั้นนำไปแช่ช่องแข็ง เตรียมไว้
	 


วิธีทำแป้งบัวลอย


ผสมแป้งข้าวเหนียว แป้งถั่วเขียว และน้ำเปล่า นวดจนแป้งเนียนและพอปั้นเป็นก้อนได้ (ถ้าแป้งแข็งมีรอยแตกให้ใส่น้ำเพิ่มลงไปเล็กน้อย)
	 


วิธีทำบัวลอยน้ำกะทิ

     1. ใส่กะทิลงในหม้อ ตามด้วยน้ำตาลปี๊บและเกลือ นำขึ้นตั้งไฟพอเดือด ยกลงจากเตา เตรียมไว้
     2. ปั้นแป้งเป็นก้อนกลม แผ่แป้งให้เป็นแผ่น วางไส้ขนมลงไปตรงกลาง ห่อให้มิด ปั้นต่อจนไส้ขนมหมด
     3. ต้มน้ำด้วยไฟแรงจนเดือด ใส่บัวลอยงาดำที่ปั้นไว้ลงต้มจนสุกจะลอยขึ้นมา จากนั้นตักใส่ในส่วนผสมกะทิเมื่อครู่ ยกขึ้นตั้งไฟ ใส่กะทิที่เหลืออีกครึ่งหนึ่ง ต้มให้เดือดอีกครั้ง ตักใส่ชามเสิร์ฟ
 

ดูวิธีทำ บัวลอยน้ำกะทิไส้งาดำ เพิ่มเติมคลิก

9. ซาลาเปาไส้งาดำ





         ปิดท้ายด้วยซาลาเปาไส้งาดำ มาพร้อมวิธีทำแป้งซาลาเปาและไส้งาดำ ปั้นเป็นก้อนกลมขนาดไหนก็ตามชอบ กินตอนเช้ากับชากาแฟก็เหมาะนะคะ
 


ส่วนผสม ซาลาเปาไส้งาดำ


แป้งซาลาเปา
งาดำคั่วบดละเอียด 100 กรัม
นมข้นจืด 300 กรัม
นมสด 200 กรัม
แป้งข้าวโพด 60 กรัม
น้ำตาลทราย 150 กรัม
พลาสติกถนอมอาหาร (สำหรับคลุมแป้ง)
กระดาษรองซาลาเปา
	 


ส่วนผสม แป้งเชื้อ


แป้งเค้ก 350 กรัม
ยีสต์ 1 ช้อนโต๊ะ
น้ำเปล่า 240 กรัม
	 


ส่วนผสม แป้งโดว์


แป้งเค้ก 180 กรัม
ผงฟู 1+1/2 ช้อนชา
แป้งเชื้อที่ผสมไว้
น้ำตาลทราย 125 กรัม
เกลือป่น 1/2 ช้อนชา
น้ำเปล่า 4 ช้อนชา
เนยขาว 40 กรัม
	 


วิธีทำแป้งเชื้อ

       1. ร่อนแป้งเค้ก 2 รอบแล้วใส่ลงในอ่างผสม ใส่ยีสต์ตามลงไปคนให้ผสมเข้ากัน
     2. ทำหลุมแป้งตรงกลางแล้วค่อย ๆ เทน้ำเปล่าลงไป ใช้หัวตีรูปตะขอนวดแป้งจนส่วนผสมเริ่มเป็นก้อน
     3. นำส่วนผสมแป้งใส่ภาชนะแล้วคลุมด้วยพลาสติกถนอมอาหารหรือผ้าขาวบาง พักแป้งไว้ประมาณ 30-40 นาทีจนแป้งขึ้นฟูเป็นสองเท่า
 
วิธีทำแป้งโดว์

       1. ร่อนแป้งเค้กกับผงฟูเข้าด้วยกัน 2 รอบ เตรียมไว้
     2. ใส่แป้งเชื้อที่ขึ้นฟูแล้วลงในเครื่องตีแป้ง ตามด้วยน้ำตาลทราย เกลือป่น และน้ำเปล่า ตีด้วยหัวตีรูปตะขอใช้ความเร็วปานกลางนวดแป้งพอเข้ากัน
     3. ค่อย ๆ ใส่ส่วนผสมแป้งที่ร่อนไว้ลงไป ตีจนพอจับตัวเป็นก้อน
     4. ใส่เนยขาวลงไปนวดจนแป้งมีเนื้อเนียนและนุ่ม
     5. นำก้อนแป้งออกมาคลึงเป็นก้อนกลม ใส่ภาชนะแล้วใช้พลาสติกถนอมอาหารคลุมแป้งพักไว้ประมาณ 5-10 นาที
     6. แบ่งแป้งออกเป็นก้อนขนาดตามต้องการ จากนั้นคลึงเป็นก้อนกลม ๆ แล้วคลุมด้วยพลาสติกถนอมอาหารทิ้งไว้อีกประมาณ 10 นาที หรือจนส่วนผสมฟูขึ้นเป็นสองเท่าแล้วจึงนำไปห่อไส้ที่ต้องการ
 
วิธีทำซาลาเปาไส้งาดำ

     1. ผสมงาดำ นมข้นจืด นมสด แป้งข้าวโพด และน้ำตาลทรายเข้าด้วยกัน จากนั้นนำขึ้นตั้งไฟปานกลางกวนจนส่วนผสมข้นเหนียว ตักใส่ภาชนะ พักทิ้งไว้ให้เย็นสนิท
     2. แผ่แป้งซาลาเปาที่ขึ้นฟูแล้วเป็นแผ่นบาง ๆ ตักไส้งาดำที่กวนไว้ลงไปแล้วห่อให้สวยงาม วางลงบนกระดาษ พักไว้จนขึ้นฟูเป็นสองเท่า
     3. นำซาลาเปาไปนึ่งบนน้ำเดือดโดยใช้ไฟปานกลางประมาณ 8-10 นาทีจนสุกยกลง นำออกจากที่นึ่ง จัดเสิร์ฟ
 

ดูวิธีทำ ซาลาเปาไส้งาดำ เพิ่มเติมคลิก

          โอ๊ย ๆ ให้ตายเถอะ อยากบอกว่าเมนูงาดำ ไม่ว่าจะเป็นลูกชิ้นงาดำก็น่าอร่อย ไอศกรีมงาดำก็น่าลอง สมูทตี้งาดำก็น่ากระดก ถ้ารักพี่เสียดายน้องแบบนี้ต้องจัดพร้อมกันหน่อยแล้ว
 

สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













9 เมนูงาดำ สูตรอร่อยเพื่อสุขภาพหอมกลิ่นงา




อัปเดตล่าสุด 2 กันยายน 2562 เวลา 15:42:14
 57,490 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































