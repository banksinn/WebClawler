




วิธีทำแกงเขียวหวาน 6 สูตรแกงเขียวหวาน อาหารไทยอร่อยแบบแกงไทย











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






6 สูตรแกงเขียวหวาน อาหารไทยทรงเสน่ห์ อร่อยด้วยปลายจวักล้วน ๆ




969,533อ่าน







0















          แจกสูตรแกงเขียวหวาน อาหารไทยดังไกลถึงต่างแดน เหมาะกินกับขนมจีนหรือข้าวสวยก็ได้ ทั้งหอม ทั้งง่าย อิ่มพุงกางแน่นอน           






          แกงเขียวหวาน อาหารไทยรสชาติกลมกล่อมจัดจ้าน มือใหม่หัดเข้าครัวก็ทำอร่อย 
ส่วนใหญ่จะนิยมใส่เนื้อสัตว์ลงไป 
วันหยุดนี้ถ้าใครอยากลองทำให้ครอบครัวกินสักหม้อก็ไม่เห็นจะยากเย็นอะไรเลย 
กระปุกดอทคอมขอนำเสนอ 6 สูตรวิธีทำแกงเขียวหวาน ได้แก่ แกงเขียวหวานเนื้อ 
แกงเขียวหวานหมู แกงเขียวหวานไก่ยอดมะพร้าวอ่อน แกงเขียวหวานปลาคังสะตอ 
แกงเขียวหวานยัดไส้หมึกกะตอย และแกงเขียวหวานเจ พร้อมขั้นตอนละเอียด 
ทำหม้อเดียวกลิ่นหอมไปถึงปากซอย


1. แกงเขียวหวานเนื้อ







          สำหรับแกงเขียวหวานสูตรแรกขอแนะนำแกงเขียวหวานเนื้อมาเรียกน้ำย่อยกันก่อนเลย เป็นสูตรจาก คุณ maekwansri สมาชิกเว็บไซต์พันทิปดอทคอม (#maekwansri) สูตรง่ายใช้น้ำพริกแกงเขียวหวานสำเร็จรูปเคี่ยวกับกะทิและเนื้อวัวจนนุ่ม เสิร์ฟพร้อมปลาเค็ม หรือปลาแดดเดียว 



ส่วนผสม แกงเขียวหวานเนื้อ          ◆ น้ำพริกแกงเขียวหวาน (ใส่กะปิ)          ◆ น้ำมันพืช          ◆ หัวกะทิ          ◆ เนื้อวัวติดมัน           ◆ หางกะทิ          ◆ น้ำตาลปี๊บ           ◆ เกลือเม็ด           ◆ มะเขือพวง           ◆ มะเขือเปราะ (ผ่าสี่ส่วน)          ◆ พริกเหลือง (หั่นเป็นเส้น)          ◆ พริกจินดา           ◆ ใบโหระพา          ◆ ปลาเค็ม หรือปลาแดดเดียววิธีทำแกงเขียวหวานเนื้อ           1. ผัดน้ำพริกแกงเขียวหวานกับน้ำมันพืชให้หอม           2. ค่อย ๆ เติมหัวกะทิใส่ลงไปเล็กน้อย เมื่อกะทิเริ่มแตกมันจึงใส่เนื้อวัวลงไปผัดให้เข้ากัน           3. เติมหางกะทิลงไป เคี่ยวด้วยไฟอ่อนให้เนื้อวัวนุ่ม ระหว่างรอเนื้อนุ่มให้ปรุงรสด้วยน้ำตาลปี๊บและเกลือเม็ด           4. เมื่อเนื้อเริ่มนุ่มแล้วให้เติมหัวกะทิที่เหลือลงไป รอจนเดือดอีกครั้ง          
 5. ใส่มะเขือพวง มะเขือเปราะ พริกเหลือง 
และพริกจินดาลงไปคนให้เข้ากันประมาณ 1-2 นาที ปิดไฟ ใส่ใบโหระพาลงไป 
ตักใส่ชาม เสิร์ฟพร้อมปลาเค็ม หรือปลาแดดเดียว
           + ดูวิธีทำเพิ่มเติมได้ที่ 7 เมนูอาหารเดือนรอมฎอน ทั้งคาวหวาน เย็นนี้รับอะไรดีคะ 



++++++++++++++++++++++++2. แกงเขียวหวานหมู


         
 หลังจากทำแกงเขียวหวานเนื้อเอาใจคนชอบเนื้อไปแล้ว 
สำหรับคนไม่กินเนื้อวัวก็อย่าเพิ่งน้อยใจ ขอนำเสนอแกงเขียวหวานหมู 
เครื่องแกงกลิ่นหอมฉุยกับเนื้อหมูนุ่มมาพร้อมมะเขือเปราะนิ่ม ๆ 
ตักราดขนมจีนให้ฉ่ำ จานเดียวไม่พอ อย่างนี้ต้องเบิ้ลหน่อยแล้ว ส่วนผสม แกงเขียวหวานหมู          ◆ น้ำพริกแกงเขียวหวาน 4 ช้อนโต๊ะ           ◆ หัวกะทิ 1 ถ้วย          ◆ เนื้อหมู 300 กรัม           ◆ หางกะทิ 3 ถ้วย          ◆ น้ำตาลปี๊บ 1/2 ช้อนโต๊ะ          ◆ เกลือเม็ด 1 ช้อนโต๊ะ           ◆ มะเขือพวง 100 กรัม          ◆ มะเขือเปราะ (ผ่าสี่ส่วน) 1 ถ้วย          ◆ พริกชี้ฟ้าแดง (หั่นเฉียง) 2 เม็ด          ◆ ใบมะกรูด (ฉีกก้านกลาง) 4 ใบ          ◆ ใบโหระพา (เด็ดเป็นใบ) 1 ถ้วย          ◆ น้ำปลาดี 2 ช้อนโต๊ะ           ◆ น้ำมันพืช (สำหรับผัด)          ◆ ขนมจีนวิธีทำแกงเขียวหวานหมู           1. ผัดน้ำพริกแกงเขียวหวานกับน้ำมันพืชจนหอม เทหัวกะทิใส่ลงไปเล็กน้อย รอจนกะทิแตกมันจึงใส่เนื้อหมูลงไปผัดพอสุก           2. เติมหางกะทิลงไปเคี่ยวด้วยไฟอ่อน ปรุงรสด้วยน้ำตาลปี๊บและเกลือเม็ด           3. เมื่อเนื้อหมูเริ่มนุ่มแล้วให้เติมหัวกะทิที่เหลือลงไป รอจนเดือดอีกครั้ง           4. ใส่มะเขือพวง มะเขือเปราะ พริกชี้ฟ้า และใบมะกรูดลงไปคนให้เข้ากัน ยกออกจากเตา โรยใบโหระพาลงไป ตักใส่ชาม เสิร์ฟกับขนมจีน
  



++++++++++++++++++++++++
    3. แกงเขียวหวานไก่ยอดมะพร้าวอ่อน 



         
 ส่วนใหญ่แกงเขียวหวานไก่จะใส่เลือด หรือมะเขือเปราะ 
แต่สำหรับแกงเขียวหวานไก่ที่ยกมาฝากวันนี้ใส่ยอดมะพร้าวแทนค่ะ 
ขอนำเสนอแกงเขียวหวานไก่ยอดมะพร้าวอ่อน 
นอกจากใส่ไก่ชิ้นหนาแล้วยังมีความกรุบกรอบของยอดมะพร้าวทำให้เคี้ยวเพลินกว่าเดิม
 เอาไปผัดกับข้าวก็อร่อยไปอีกแบบนะคะส่วนผสม แกงเขียวหวานไก่ยอดมะพร้าวอ่อน          ◆ น้ำพริกแกงเขียวหวาน 100 กรัม          ◆ กะทิสำเร็จรูป 500 มิลลิลิตร          ◆ เนื้ออกไก่ (หั่นเป็นชิ้น) 300 กรัม          ◆ น้ำปลา 3 ช้อนโต๊ะ          ◆ น้ำตาลปี๊บ 1 ช้อนโต๊ะ          ◆ ยอดมะพร้าว 100 กรัม          ◆ พริกขี้หนู 1 ช้อนโต๊ะ          ◆ ใบมะกรูด 5 ใบ          ◆ ใบโหระพา 30 กรัม          ◆ พริกชี้ฟ้าแดงหั่นเฉียง (สำหรับตกแต่ง)          ◆ ใบมะกรูด (สำหรับตกแต่ง)          ◆ น้ำมันมะกอกสำหรับผัดวิธีทำแกงเขียวหวานไก่ยอดมะพร้าวอ่อน          
 1. ผัดน้ำพริกแกงเขียวหวานกับน้ำมันมะกอกในกระทะจนหอม ค่อย ๆ เติมกะทิ 
ผัดจนกะทิแตกมัน จากนั้นใส่เนื้อไก่ลงผัดจนสุก 
ปรุงรสด้วยน้ำปลาและน้ำตาลปี๊บคนผสมจนเดือด           2. ใส่ยอดมะพร้าว พริกขี้หนู ใบมะกรูด และใบโหระพาคนผสมจนเดือด ตักใส่ชาม แต่งหน้าด้วยพริกชี้ฟ้าแดง และใบมะกรูด พร้อมเสิร์ฟ
          + ดูวิธีทำเพิ่มเติมได้ที่ แกงเขียวหวานไก่ยอดมะพร้าวอ่อน แกงไทยสุดฮิต



++++++++++++++++++++++++
    

 4. แกงเขียวหวานปลาคังสะตอ          แกงเขียวหวานลูกชิ้นปลากรายก็ว่าเด็ด แต่ถ้ามาเจอแกงเขียวหวานปลาคังสะตอนี่เด็ดยิ่งกว่า อยากให้มาลองทำ สูตรจาก คุณบ่งบ๊ง สมาชิกเว็บไซต์พันทิปดอทคอม ใส่สะตอแทนมะเขือเปราะ เคี้ยวกรุบกว่าเดิม เพิ่มปลาคังเนื้อเหนียวลงไปอีกด้วย มื้อนี้อิ่มคุ้ม  ส่วนผสม น้ำพริกแกงเขียวหวาน          ◆ ลูกผักชีคั่ว 1 ช้อนคาว          ◆ ยี่หร่าคั่ว 1 ช้อนชา          ◆ พริกไทยขาวเม็ด 5 เม็ด          ◆ พริกขี้หนูสวนสีเขียว 30-50 เม็ด          ◆ เกลือป่น 1 ช้อนชา          ◆ ข่าแก่หั่นละเอียด 1 ช้อนชา          ◆ ตะไคร้ซอย 1 ช้อนคาว          ◆ ผิวมะกรูดหั่นละเอียด 1/2  ช้อนชา          ◆ รากผักชีหั่น 1 ช้อนชา          ◆ กระเทียมสับ 9 กลีบ          ◆ หอมแดงซอย 3 หัว          ◆ กะปิ 1 ช้อนชา         
 หมายเหตุ : 
นี่คือสูตรน้ำพริกแกงเขียวหวานสำหรับท่านที่ไม่ชอบพริกแกงสูตรสำเร็จ 
ท่านก็คงต้องออกแรงโขลกพริกแกงเอง แต่ได้รสชาติอร่อยสมใจค่ะส่วนผสม แกงเขียวหวานปลาคังสะตอ          ◆ น้ำพริกแกงเขียวหวาน          ◆ น้ำมันพืช 1 ช้อนคาว          ◆ หัวกะทิ 2 ถ้วยตวง          ◆ เนื้อปลาคังสด 500 กรัม (โดยล้างเนื้อปลาคังด้วยเกลือหรือน้ำมะขามเปียกให้สะอาด น้ำมะขามเปียกจะช่วยลดกลิ่นคาวปลา)          ◆ หางกะทิ  1 ถ้วยตวง          ◆ น้ำปลา 1 ช้อนคาว          ◆ เกลือป่น 1 ช้อนโต๊ะ          ◆ น้ำตาลปี๊บ 2 ช้อนคาว          ◆ สะตอ 300 กรัม           ◆ ใบมะกรูดฉีก 2-3 ใบ          ◆ กระชายซอย 100 กรัม (ขูดเปลือกออกนิดหน่อยแล้วซอยฝอย)          ◆ พริกชี้ฟ้าแดง-เขียว-เหลือง (หั่นเฉียง)          ◆ ใบโหระพา วิธีทำน้ำพริกแกงเขียวหวาน           1. โขลกลูกผักชี ยี่หร่า และพริกไทยขาวเม็ดเข้าด้วยกันให้ละเอียด ตักใส่ถ้วยพักไว้           2. โขลกพริกขี้หนูสีเขียวกับเกลือเข้าด้วยกันให้ละเอียด ใส่ข่า ตะไคร้ ผิวมะกรูด และรากผักชี แล้วโขลกรวมกันให้ละเอียด           3. ใส่กระเทียมสับและหอมแดงซอยโขลกรวมกันให้ละเอียด จากนั้นใส่เครื่องที่โขลกไว้ทั้งหมด และกะปิ โขลกให้เข้ากันดี ตักใส่ถ้วยพักไว้         
 หมายเหตุ : 
คุณบ่งบ๊งเลือกใช้น้ำพริกแกงเขียวหวานสำเร็จรูปที่มาวางขายที่ตลาด อ.ต.ก. 
เป็นน้ำพริกแกงเขียวหวานจากยะลา เป็นแกงของคนใต้ แต่ราคาค่อนข้างสูง 
แต่รสชาตินั้นเด็ดขาดมากวิธีทำแกงเขียวหวานปลาคังสะตอ           1. ตั้งกระทะใส่น้ำมันพืช ใส่น้ำพริกพริกแกงเขียวหวานลงไปผัดจนหอม           2. ใส่หัวกะทิ 1 ถ้วยลงไปผัดจนหัวกะทิแตกมันเล็กน้อย           3. ใส่เนื้อปลาคังลงไปผัดให้สุกแล้วเติมหางกะทิลงไป (ถ้าเนื้อปลาสดเวลาผัดไม่ต้องกลัวว่าเนื้อปลาจะเละ)           4. ปรุงรสด้วยน้ำปลา เกลือป่น และน้ำตาลปี๊บ ใส่สะตอ กระชายซอย และพริกชี้ฟ้าสามสี จากนั้นต้มต่อสักครู่จนสะตอสุก           5. แบ่งใส่ใบโหระพาบางส่วนลงไป 
(ถ้าใส่ตอนปิดไฟแล้วจะทำให้ใบผักสีหมองคล้ำไม่สวย) คนผสมเบา ๆ ให้เข้ากันดี
 แล้วปิดไฟ 
(บ่งบ๊งจะแบ่งหัวกะทิไว้ส่วนหนึ่งแล้วเทใส่ไปในตอนสุดท้ายก่อนดับไฟ 
วิธีการแบบนี้สำหรับคนที่ไม่ชอบให้กะทิในแกงแตกมันลอยเอ่อขึ้นมา)
           + ดูวิธีทำเพิ่มเติมได้ที่ แกงเขียวหวานปลาคังสะตอ หอมแกงไทยเอาใจคนชอบกินปลา



++++++++++++++++++++++++
5. แกงเขียวหวานยัดไส้หมึกกะตอย



         
 เวลาไปตลาดแล้วเจอหมึกกะตอยต้องซื้อมาทำเมนูหมึกกะตอยทอดกระเทียมพริกไทย 
หรือต้มจืดหมึกกะตอยยัดไส้ แต่สำหรับใครที่อยากหาเมนูแนว ๆ 
ขอแนะนำแกงเขียวหวานยัดไส้หมึกกะตอย สูตรจากคุณ ladybimbettes สมาชิกเว็บไซต์ยูทูบดอทคอม และรายการกินอยู่คือ และรายการ กินอยู่คือ (ออกอากาศวันที่ 23 มิถุนายน ทางช่อง thai pbs) 
จับเนื้อหมูสับและเนื้อกุ้งสับยัดใส่ลงไปในหมึกกะตอย 
จากนั้นนำใส่ลงไปในหม้อน้ำพริกแกงเขียวหวาน เพิ่มมะเขือเปราะ ใบมะกรูด 
มะเขือพวง พริกชี้ฟ้าแดง และโหระพาลงไป โอ้โห… อร่อยจัดเต็มจากทะเลส่วนผสม แกงเขียวหวานยัดไส้หมึกกะตอย          ◆ เมล็ดผักชีคั่ว          ◆ พริกไทย          ◆ รากผักชี          ◆ เกลือ          ◆ ข่า          ◆ ตะไคร้          ◆ พริกชี้ฟ้าสีเขียว          ◆ พริกขี้หนู          ◆ กระชาย          ◆ กระเทียม          ◆ หอมแดง          ◆ รากผักชี กระเทียม พริกไทย และเกลือ (สำหรับหมัก)          ◆ เนื้อหมูสับ          ◆ เนื้อกุ้งสับ          ◆ แป้งมันสำปะหลัง          ◆ ลูกผักชี          ◆ หมึกกะตอย          ◆ หัวกะทิ          ◆ น้ำปลา          ◆ กะทิ          ◆ มะเขือเปราะ          ◆ ใบมะกรูด          ◆ มะเขือพวง          ◆ พริกชี้ฟ้าสีแดง          ◆ โหระพา          ◆ ใบมะกรูดซอยวิธีทำแกงเขียวหวานยัดไส้หมึกกะตอย

           1. นำเมล็ดผักชีที่คั่วแล้วลงตำในครก ตามด้วยพริกไทย รากผักชี เกลือ ข่า ตะไคร้ และพริกชี้ฟ้าสีเขียว ตำให้เข้ากัน           2. เมื่อส่วนผสมใกล้ละเอียดให้ใส่พริกขี้หนู กระชาย กระเทียม และหอมแดงลงไป แล้วตำให้เข้ากันอีกครั้ง พักไว้          
 3. ตำรากผักชี กระเทียม พริกไทย 
และเกลือใส่ลงไปคลุกเคล้ากับเนื้อหมูและเนื้อกุ้ง 
ใส่แป้งมันสำปะหลังลงไปนิดหน่อย เพื่อทำเป็นไส้ นำไปยัดใส่ในหมึกกะตอย 
จากนั้นใช้ไม้เสียบให้หัวกับตัวหมึกติดกันเพื่อความสวยงาม พักไว้          
 4. นำหัวกะทิลงไปเคี่ยวในหม้อให้แตกมัน 
จากนั้นนำพริกแกงเขียวหวานที่ตำไว้ใส่ตามลงไปคนให้เข้ากัน 
เติมน้ำปลาและน้ำกะทิเพิ่ม รอจนเดือดแล้วใส่หมึกที่ยัดไส้ไว้ลงไป 
ตามด้วยมะเขือเปราะ ใบมะกรูด มะเขือพวง และพริกชี้ฟ้าแดง           5. เมื่อทุกอย่างสุกแล้วให้ใส่ใบโหระพาลงไป ปิดฝารอสักพักเป็นอันเสร็จสิ้น           6. เวลาเสิร์ฟให้โรยใบมะกรูดซอยลงไปตกแต่งเพื่อเพิ่มความสวยงามด้วย
           + ดูวิธีทำเพิ่มเติมได้ที่ แกงเขียวหวานยัดไส้หมึกกะตอย เมนูอร่อยจากทะเล



++++++++++++++++++++++++
6. แกงเขียวหวานเจ




          ถ้าไม่อยากกินเนื้อสัตว์ลองมาทำแกงเขียวหวานเจได้เลยจ้า ใช้เต้าหู้ขาวหรือโปรตีนเกษตรแทนเนื้อสัตว์ อร่อยง่าย ๆ ไม่ต้องมีเนื้อสัตว์แต่ได้โปรตีนเหมือนกันนะคะ พรุ่งนี้จัดเลยสักหม้อ


ส่วนผสม แกงเขียวหวานเจ          ◆ น้ำมันมะกอก 1 ช้อนโต๊ะ          ◆ น้ำพริกแกงเขียวหวานเจ 100 กรัม          ◆ กะทิสำเร็จรูป 500 มิลลิลิตร          ◆ เต้าหู้แข็งขาว หั่นเป็นชิ้น 1 ก้อน (หรือโปรตีนเกษตรแช่น้ำจนนุ่ม 300 กรัม)          ◆ ซีอิ๊วขาว 3 ช้อนโต๊ะ          ◆ น้ำตาลปี๊บ 1 ช้อนโต๊ะ          ◆ มะเขือเปราะผ่า 4 ส่วน จำนวน 4-5 ลูก          ◆ ใบมะกรูด ฉีกก้านกลาง 5 ใบ          ◆ ใบโหระพา 20 กรัม          ◆ พริกชี้ฟ้าแดงหั่นเฉียง (สำหรับตกแต่ง)          ◆ ใบมะกรูด (สำหรับตกแต่ง)วิธีทำแกงเขียวหวานเจ          1. ผัดน้ำพริกแกงเขียวหวานเจกับน้ำมันมะกอกในกระทะจนหอม ค่อย ๆ เติมกะทิ 
ผัดจนกะทิแตกมัน จากนั้นใส่เต้าหู้ (หรือโปรตีนเกษตร) ลงผัดจนสุก 
ปรุงรสด้วยซีอิ๊วขาวและน้ำตาลปี๊บคนผสมจนเดือด          2. ใส่มะเขือเปราะ ใบมะกรูด และใบโหระพาคนผสมจนเดือด ตักใส่ชาม แต่งหน้าด้วยพริกชี้ฟ้าแดงและใบมะกรูด พร้อมเสิร์ฟ
          + ดูวิธีทำเพิ่มเติมได้ที่ แกงเขียวหวานเจ แกงไทยหอม ๆ อิ่มท้องไร้เนื้อสัตว์

          เมื่อก่อนเคยคิดว่า เมนูแกงเขียวหวานมีแค่ไม่กี่อย่าง แต่ถ้าได้มาลองอ่าน 6
 สูตรแกงเขียวหวานแล้วเหมือนเป็นการเปิดโลกทัศน์มากขึ้น 
ทั้งนี้เราสามารถดัดแปลงใส่ส่วนผสมอื่น ๆ ตามชอบ ตอนนี้ขนมจีนพร้อม 
ข้าวสวยพร้อม ขาดแต่หม้อแกงเขียวหวาน รอคุณแฟนกลับมาเป็นลูกมืออยู่เนี่ย


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






6 สูตรแกงเขียวหวาน อาหารไทยทรงเสน่ห์ อร่อยด้วยปลายจวักล้วน ๆ





อัปเดตล่าสุด 21 มกราคม 2565 เวลา 13:51:17
 969,533 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































