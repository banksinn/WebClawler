




ขนมปังกล้วยน้ำว้า ขนมปังโฮลวีต สูตรทำขนมปังง่ายๆ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






ขนมปังกล้วยน้ำว้าโฮลวีต อร่อยนุ่มแบบคลีน ๆ 




26,772อ่าน







0















           ขนมปังกล้วยน้ำว้า จับแป้งโฮลวีตผสมกล้วยน้ำว้า กลายเป็นเมนูขนมปังคลีนสุดเก๋ อิ่มท้อง ไร้เนยและน้ำมัน ประโยชน์แน่น !             ใครอยากได้สูตรขนมปังคลีนเจิด ๆ เพื่อสุขภาพแบบอื่น ๆ มาทางนี้ กระปุกดอทคอมขอนำเสนอวิธีทำขนมปังกล้วยน้ำว้า สูตรจาก คุณ littlefilmz สมาชิกเว็บไซต์พันทิปดอทคอม สูตรนี้จับแป้งโฮลวีตผสมกับกล้วยน้ำว้าบด เพิ่มความหวานจากน้ำผึ้งไปนิดหน่อย หน้าตาคล้ายเค้กกล้วยหอม แต่เนื้อแน่นกว่า กินแล้วอิ่มท้อง ไม่ต้องกลัวอ้วน 







                    "100% whole wheat banana bread" ขนมปังกล้วยน้ำว้า ไม่มีน้ำมัน และเนย คลีน ๆ ทำเองง่ายนิดเดียว โดย คุณ littlefilmz สมาชิกเว็บไซต์พันทิปดอทคอม          สวัสดีค่ะ หายไปนาน เพราะมัวแต่ยุ่งกับการเรียนและฝึกงาน วันนี้เอาสูตรขนมปังกล้วยหอม (quick bread) แบบคลีน ๆ ไม่มีน้ำมัน ไม่มีเนย มาฝากค่ะ เดี๋ยวนี้เห็นมีขายกันเยอะเลย จริง ๆ ทำเองง่ายนะคะ แถมยังคัดเลือกวัตถุดิบเองได้อีกต่างหาก แป้งเราก็ใช้เป็นแป้งโฮลวีต 100% ไปเลย บางที่ติดคำว่าโฮลวีต (whole wheat) แต่เอาเข้าจริง ๆ มีผสมอยู่นิดเดียว ก็เข้าใจเนอะ เพราะทำขาย แป้งขัดขาวมันทำให้ขนมนุ่มกว่า แถมต้นทุนก็ต่ำกว่า แต่อันนี้เราทำทานเองเราก็จัดไปเลย แต่สารภาพว่าไม่ได้ถ่ายรูปวิธีทำเอาไว้ ส่วนผสม ของแห้ง          • แป้งโฮลวีตเนื้อละเอียด  1 ถ้วย + 1/2 ถ้วย          • เบกกิ้งโซดา 1 ช้อนชา          • ผงฟู 1 ช้อนชา          • เกลือ 1/2 ช้อนชา (ฟิล์มใช้เกลือทะเลนะคะ ถ้าเกลือไอโอดีนอาจจะต้องลดลงหน่อย)ส่วนผสม ของเหลว          • ไข่ไก่ 2 ฟอง          • กล้วยน้ำว้าบด 250-300 กรัม          • กรีกโยเกิร์ต 1/2 ถ้วย          • น้ำผึ้ง 1/4 ถ้วย          • กลิ่นวานิลลา 1 ช้อนชาวิธีทำขนมปังกล้วยน้ำว้า           1.วอร์มเตาอบที่อุณหภูมิ 180 องศาเซลเซียส เตรียมพิมพ์ขนมปัง ฉีดสเปรย์น้ำมันบาง ๆ ลงไป           2. นำส่วนผสมของแห้ง ได้แก่ แป้งโฮลวีต เบกกิ้งโซดา ผงฟู และเกลือ ผสมให้เข้ากัน พักไว้ และนำส่วนผสมของเหลว ได้แก่ ไข่ไก่ กล้วยบด กรีกโยเกิร์ต น้ำผึ้ง และกลิ่นวานิลลา (ส่วนนี้ฟิล์มจับใส่เครื่องปั่นน้ำผลไม้เลยค่ะ จัดการปั่นให้เข้ากัน) ผสมให้เข้ากัน           3. เทส่วนผสมของเหลวลงในส่วนผสมของแห้ง ตะล่อมให้เข้ากัน (อย่าคนนาน เดี๋ยวเนื้อเหนียวค่ะ)           4. เทใส่พิมพ์ที่เตรียมไว้ เอาเข้าเตาอบประมาณ 30-40 นาที เช็กความสุกด้วยไม้จิ้มฟันอีกทีเพื่อความชัวร์           5. ถ้าสุกแล้วเอาออกจากเตา พักไว้สัก 10 นาที แซะออกมาพักต่อให้เย็นบนตะแกรงพักขนม แล้วค่อยจัดการสไลซ์โลด

          คือ...รอบนี้แอบอบนานไปนิด สีเข้มไปหน่อย ไว้ลองใหม่เนอะ ตัวเนื้อขนมปังนี้จะไม่ได้นุ่มละมุนลิ้น ฉ่ำ ๆ เหมือนเค้กกล้วยหอมปกติที่มีน้ำมันเป็นส่วนประกอบนะคะ อ่อ แล้วก็ไม่หวานนะคะ ถ้าใครชอบหวานอาจจะเพิ่มน้ำตาลทรายแดงลงไป แต่ฟิล์มว่าแค่นี้ก็หวานกำลังดีนะ เพราะปกติฟิล์มชอบทานคู่กับนม หรือเอามากินคู่กับผลไม้อยู่แล้ว           สูตรนี้ฟิล์มสไลซ์ออกมาได้ 11 ชิ้น หนาเชียว จัดการแพ็กเป็นชิ้น ๆ ด้วยพลาสติกถนอมอาหารแล้วใส่ถุงซิปล็อกเข้าช่องฟรีซ เก็บไว้ทานได้นานเลยนะคะ เช้า ๆ ก่อนไปทำงานรีบ ๆ ฟิล์มก็เอาออกมาเข้าไมโครเวฟสักครู่พออุ่น ๆ เอามาทานคู่กับเมนูต่าง ๆ แล้วแต่จินตนาการ บวกกับค้นเจออะไรในตู้เย็น  ลองเอาตัวอย่างมาให้ดูด้วยค่ะว่าทานกับอะไรไปบ้าง แก้เบื่อ

          • เอามาทานกับโยเกิร์ต สตรอว์เบอร์รี เก๋ากี้ และถั่วพิสตาชิโอค่ะ

          • กินกับสมูทตี้แครอทแอปเปิลค่ะ เอาผลไม้แช่ฟรีซแล้วปั่นกับนมถั่วเหลือง ใส่เมล็ดเจียกับเมล็ดแฟลกซ์ อารมณ์เหมือนกินปังเย็น อร่อยนะ

          • เมนูนี้เอาขนมปังมาทาครีมชีสสูตรไขมันต่ำ สไลซ์แอปเปิลวางลงไป โรยซินนามอนให้พอหอม ๆ ราดน้ำผึ้ง ทานคู่กับนมถั่วเหลืองด้วย

          • สุดท้ายอารมณ์เหมือนน้ำเต้าหู้ทรงเครื่อง แต่เป็นขนมปัง เมล็ดเจีย และผลไม้สด โรยถั่วต่าง ๆ          หมดแล้วสำหรับวันนี้ อ่อ… พอทำเสร็จฟิล์มก็ลองเอาสูตรไปคำนวณคุณค่าทางโภชนาการ (nutrition fact) เล่นจากเว็บ myfitnesspal มา แคลอรีประมาณ 120 ต่อชิ้น (ค่า nutrition fact นี้แค่ประมาณการนะคะ) ปกติพวกแป้งไม่ขัดขาว ข้าวโอ๊ต ธัญพืช อะไรทำนองนี้จะมีแคลอรีที่สูงกว่าทั่ว ๆ ไป แต่จะอิ่มท้องนานกว่า ค่า gi ต่ำกว่า และมีประโยชน์มากกว่า เวลาเลือกทานบางคนอาจจะมองว่าแคลอรีสูงจัง กินอย่างอื่นดีกว่า แต่อย่าลืมดูประโยชน์รวม ๆ ด้วยนะคะ ไว้ลองทำกันดู เป็นอยย่างไรบอกกันได้นะ ว่าง ๆ เจอกันใหม่นะคะ รอฝึกงานเสร็จก่อน กระทู้เก่า ๆ นะคะ ทำโน่นนี่ไปเรื่อย           • "ฟักสปาเกตตี" กับเมนูสุขภาพดี๊ดี "ผัดไทยไร้เส้น" ค่ะ          • "วันหยุดทั้งที ชวนมาสุขภาพดี๊ดีต้อนรับปีใหม่" ด้วย 5 เมนูของหวานกันนะคะ          • 25 เมนูอาหารเช้า "เพราะมื้อเช้าเป็นมื้อสำคัญ"          • black bean brownies | บราวนี่แบบไร้แป้ง!          • clean eating | มาทำ "ไข่กระทะ" แบบคลีน ๆ สำหรับมื้อเช้ากันนะคะ          • clean eating | มาทำ homemade apple sauce กันเถอะ !!!          • clean eating : ภารกิจคลีนบ้างไม่คลีนบ้างของลูกหมู กับ ความสุขเล็ก ๆ ในการทำอาหาร          + เพจอาหารตามมีตามเกิดของฟิล์มนะคะ คลีนบ้าง ไม่คลีนบ้าง แล้วแต่อารมณ์คนทำ เผื่อใครสนใจเข้าไปดูได้ที่ เฟซบุ๊ก littlefilmz          ว้าว ! เมนูขนมปังกล้วยน้ำว้า อีกหนึ่งเมนูอาหารเพื่อสุขภาพที่น่าลิ้มลองสุด ๆ ดูแปลกใหม่กว่าเดิม เอาไปปิ้งทาแยม ทานกับน้ำเต้าหู้ หรือจะเอาไปประยุกต์ทานกับอาหารเมนูอื่น ๆ ก็ได้ตามชอบ เอาที่สบายใจเลยจ้าขอขอบคุณข้อมูลและภาพประกอบจากคุณ littlefilmz สมาชิกเว็บไซต์พันทิปดอทคอม และ เฟซบุ๊ก littlefilmz 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






ขนมปังกล้วยน้ำว้าโฮลวีต อร่อยนุ่มแบบคลีน ๆ 





อัปเดตล่าสุด 19 กุมภาพันธ์ 2563 เวลา 15:23:50
 26,772 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































