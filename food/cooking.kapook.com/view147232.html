




7 สูตรทำน้ําพริกอ่อง อาหารเหนือหลากสไตล์ น้ำหนักลดไม่ต้องอด











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






7 สูตรทำน้ำพริกอ่อง อาหารเหนือหลากสไตล์ น้ำหนักลดไม่ต้องอด




204,920อ่าน







0















          โอม...ความผอมจงมา  !  เชิญชิมน้ำพริกอ่องสุดอร่อย อาหารเหนือ เมนูน้ำพริกเพื่อสุขภาพ ไขมันต่ำ ผอมได้ไม่ต้องอด           เมนูน้ำพริกอ่อง หรือน้ำพริกอ่องเหนือเป็นอีกหนึ่งเมนูเครื่องจิ้ม นอกจากกินแล้วสุขภาพดียังน้ำหนักลดอีกด้วย ใครอยากลองทำน้ำพริกอ่องง่าย ๆ กระปุกดอทคอมขอนำเสนอ 7 เมนูน้ำพริกอ่อง ได้แก่ น้ำพริกอ่องไก่สับ น้ำพริกอ่องทูน่า น้ำพริกอ่องโฮมเมด น้ำพริกอ่องปลากระป๋อง น้ำพริกอ่องคลีน น้ำพริกอ่องอกไก่ (สูตรคลีน) และสปาเกตตีน้ำพริกอ่อง น้ำพริกอ่องแคลอรีต่ำ ใครไม่อยากกินเนื้อสัตว์ก็ทำเป็นน้ำพริกอ่องใส่ไข่ หรือน้ำพริกอ่องเจโดยใส่เต้าหู้สับแทน น้ำพริกอ่องกินกับอะไรก็อร่อย ไม่ว่าจะเป็นผักสด หรือข้าวสวย น้ำพริกอ่องวิธีทําไม่ยากเลยค่ะ อยากให้ลองทำกันดูนะคะ







1. น้ำพริกอ่องไก่สับ          บ้านใครมีเนื้อไก่หยิบออกมาทำเมนูน้ำพริกอ่องไก่สับรสเด็ดได้เลยค่ะ ขอแนะนำสูตรจากนิตยสารแม่บ้าน สูตรนี้ต้องโขลกเครื่องแกงเองจ้า แต่ไม่ยากอย่างที่คิดนะคะ ใครที่กำลังลดความอ้วนอยากให้ลองเพราะใส่เนื้อไก่ ย่อยง่าย ไขมันต่ำ เสิร์ฟกับผัก 5 สี หรือผักอื่น ๆ ตามชอบ   ส่วนผสม น้ำพริกอ่องไก่สับ          • พริกขี้หนูแห้ง (แช่น้ำพอนิ่ม) 2 เม็ด          • พริกชี้ฟ้าแห้ง (นำเมล็ดออกแช่น้ำพอนิ่ม) 5 เม็ด          • กระเทียมกลีบใหญ่ (ปอกเปลือก) 5 กลีบ          • หอมแดง (ปอกเปลือก) 4 หัว          • น้ำมันพืช 1 ช้อนโต๊ะ          • เนื้ออกไก่ (ลอกหนังสับละเอียด) 200 กรัม          • มะเขือเทศราชินี (หั่นเป็นชิ้นเล็ก ๆ) 250 กรัม          • น้ำปลา 1 ช้อนโต๊ะ          • น้ำตาลปี๊บ 1 ช้อนโต๊ะ          • น้ำมะขามเปียก 2 ช้อนโต๊ะ          • ต้นหอมซอย 2 ต้น          • ผัก 5 สี สำหรับทานเคียง ได้แก่ แครอทหั่นเป็นแท่งแช่เย็น, ผักกาดขาว, ผักกาดแก้ว, ผักกาดคอส, ผักเรดคอรัล และดอกโสนลวกสุกวิธีทำน้ำพริกอ่องไก่สับ          • 1. โขลกพริกขี้หนูแห้ง พริกชี้ฟ้าแห้ง กระเทียม และหอมแดงให้ละเอียด          • 2. ตั้งกระทะใส่น้ำมันพืช นำส่วนผสมที่โขลกไว้ลงไปผัดให้หอม เติมเนื้อไก่สับลงไปผัดพอเข้ากันดี เติมมะเขือเทศลงไปผัดให้เข้ากัน          • 3. ปรุงรสด้วยน้ำปลา น้ำตาลปี๊บ และน้ำมะขามเปียก ปิดไฟ โรยต้นหอม ตักใส่ถ้วย จัดเสิร์ฟพร้อมผัก 5 สี          + ดูวิธีทำเพิ่มเติมได้ที่ น้ำพริกอ่องไก่สับ สูตรน้ำพริกแคลอรีต่ำ หม่ำแล้วพุงไม่ล้ำ
++++++++++++++++++++


2. น้ำพริกอ่องทูน่า          ทูน่ากระป๋องเหลือจากทำไข่เจียว หรือทาขนมปังจับมาแปลงร่างเป็นน้ำพริกอ่องทูน่ากันเถอะ ขอแนะนำสูตรจาก คุณเนินน้ำ สมาชิกเว็บไซต์พันทิปดอทคอม สูตรนี้ใช้พริกแกงสำเร็จรูป ผัดกับทูน่าและมะเขือเทศ เสิร์ฟพร้อมผักสดแช่เย็นกรอบ ๆ อูย... ฟินกันถ้วนหน้าส่วนผสม น้ำพริกอ่องทูน่า          • น้ำพริกแกงสำเร็จรูป          • น้ำมันพืช (สำหรับผัด)          • ปลาทูน่ากระป๋อง          • มะเขือเทศ          • น้ำตาลทราย          • น้ำปลา          • ต้นหอมซอย          • ผักชีซอย          • ผักสดตามชอบวิธีทำน้ำพริกอ่องทูน่า          • 1. ตั้งกระทะใส่น้ำมันพืชเล็กน้อย ใส่พริกแกงลงไปผัดให้หอม จากนั้นใส่ปลาทูน่าลงไปผัด ยีให้เป็นชิ้นเล็ก ๆ ผัดให้เข้ากัน           • 2. ใส่มะเขือเทศลงผัดให้มะเขือเทศสุกนุ่ม ชอบขลุกขลิกเติมน้ำได้เล็กน้อย           • 3. ปรุงรสด้วยน้ำตาลและน้ำปลา ชิมรสตามชอบ ตักใส่ถ้วย โรยหน้าด้วยต้นหอมและผักชีซอย เสิร์ฟพร้อมผักสดตามชอบ          + ดูวิธีทำเพิ่มเติมได้ที่ น้ำพริกอ่องทูน่า อาหารไทยประยุกต์ ทำง่ายสุด ๆ
++++++++++++++++++++


3. น้ำพริกอ่องโฮมเมด          วันนี้คุณแม่แฟนมาจากเมืองเหนือเลยอยากโชว์ฝีมือทำเมนูน้ำพริกอ่องสักมื้อ ใครสนใจขอแนะนำเมนูน้ำพริกอ่องโฮมเมดง่าย ๆ สูตรจาก คุณ fearbong สมาชิกเว็บไซต์พันทิปดอทคอม ส่วนผสมหลัก ๆ ได้แก่ น้ำพริกแกงเผ็ด เนื้อหมูบด และมะเขือเทศเชอร์รี เสิร์ฟกับแคบหมูกรอบ ๆ เข้ากันทีเดียวส่วนผสม น้ำพริกอ่องโฮมเมด          • น้ำพริกแกงเผ็ด          • เนื้อหมูบด          • มะเขือเทศเชอร์รี (หั่นเป็นชิ้น ๆ)           • น้ำตาลทราย (ปรุงรส)          • น้ำปลา (ปรุงรส)          • ต้นหอมซอย          • ผักเครื่องเคียง (ตามชอบ)          • น้ำมันพืช (สำหรับผัด)วิธีทำน้ำพริกอ่องโฮมเมด          • 1. ใส่น้ำมันลงในกระทะใช้ไฟอ่อน ใส่น้ำพริกแกงเผ็ดลงไปผัด (ควรใช้ไฟอ่อน เพราะถ้าน้ำพริกแกงไหม้จะทำให้มีรสขมค่ะ)           • 2. ใส่หมูสับลงไปผัดกับเครื่องแกง ใส่มะเขือเทศลงไป ผัดจนมะเขือเทศนิ่ม          • 3. ปรุงรสด้วยน้ำตาลทรายและน้ำปลาเล็กน้อย ผัดให้เข้ากันจนทุกอย่างสุกดี เติมต้นหอมซอยลงไปผัดให้เข้ากัน ตักใส่ภาชนะ กินคู่กับผักสดตามชอบ เช่น ผักกาดขาว แตงกวา ถั่วฝักยาว มะเขือเปราะ และถั่วพู           + ดูวิธีทำเพิ่มเติมได้ที่ วิธีทำน้ำพริกอ่อง สูตรโฮมเมด อร่อยง่าย ๆ พอหายอยาก
++++++++++++++++++++
 4. น้ำพริกอ่องปลากระป๋อง         
 สิ้นเดือนแบบนี้ต้องจัดเมนูปลากระป๋องสักหน่อย 
แต่ถ้าให้ทำยำปลากระป๋องคงขอส่ายหัว ณ นาทีนี้ต้องทำน้ำพริกอ่องปลากระป๋อง 
เมนูที่หนึ่งในดวงใจ ขั้นตอนการทำก็ง่ายดาย 
สูตรนี้ใส่ปลากระป๋องผัดกับเครื่องแกงโขลก ใส่นางเอก คือ มะเขือเทศลงไป 
เพียงเท่านี้ก็พร้อมอ้ำเข้าปากแล้วจ้าส่วนผสม น้ำพริกอ่องปลากระป๋อง          • ปลากระป๋อง 1 กระป๋อง (ยีให้พอหยาบ ๆ)          • พริกแห้งเม็ดใหญ่ (แช่น้ำเอาเม็ดออก) 5 เม็ด          • หอมแดง 4 หัว          • กระเทียม 10 กลีบ (ปอกเปลือก)          • เกลือ 1 ช้อนชา          • กะปิ 1 ช้อนชา          • มะเขือเทศราชินี (หั่นเป็นชิ้นเล็ก ๆ) 300 กรัม          • น้ำปลา 1 ช้อนโต๊ะ          • น้ำตาลปี๊บ 1 ช้อนโต๊ะ          • น้ำมะขามเปียก 2 ช้อนโต๊ะ          • น้ำมันพืช (สำหรับผัด)          • ผักสดตามชอบวิธีทำน้ำพริกอ่องปลากระป๋อง          • 1. โขลกพริกแห้งแช่น้ำ หอมแดง และกระเทียมให้ละเอียด ใส่เกลือและกะปิลงไปโขลกรวมให้ละเอียดเข้าด้วยกัน          • 2. ใส่น้ำมันพืชลงในกระทะ พอร้อนใส่เครื่องแกงลงไปผัดจนหอม           • 3. เติมปลากระป๋องและมะเขือเทศลงไปผัดให้เข้ากัน ปรุงรสด้วยน้ำตาลปี๊บและน้ำปลา ชิมรสตามชอบ ตักใส่ถ้วย เสิร์ฟพร้อมผักสด
++++++++++++++++++++


5. น้ำพริกอ่องคลีน          เอ่ยถึงอาหารคลีนหลายคนนึกถึงแต่อาหารรสจืด แหม… อาหารเผ็ดก็มีเหมือนกันนะคะ อย่างเช่น เมนูน้ำพริกอ่องคลีน สูตรจาก คุณ angelisa สมาชิกเว็บไซต์พันทิปดอทคอม สูตรนี้นำส่วนผสมทุกอย่างลงไปโขลกจนละเอียดก่อนนำไปผัด แหม... กลิ่นหอมเชียว แค่คำแรกก็ละลายในปากแล้วจ้า ส่วนผสม น้ำพริกอ่องคลีน          • อกไก่สับ หรือเนื้อกุ้งสับ (ดัดแปลงได้ตามชอบ)          • พริกแห้ง          • หอมแดง          • กระเทียม          • มะเขือเทศ          • น้ำมันมะกอก          • น้ำเปล่า          • น้ำปลา (สูตรโซเดียมต่ำ)          • ซอสหอยนางรม (สูตรโซเดียมต่ำ)          • ผักสด (ตามชอบ)วิธีทำน้ำพริกอ่องคลีน          • 1. โขลกพริกแห้ง หอมแดง และกระเทียม จากนั้นนำเนื้อไก่ลงไปโขลกพอเข้ากันดี          • 2. หั่นมะเขือเทศใส่ลงไปโขลกเบา ๆ ให้เข้าเนื้อเข้าน้ำ 
         • 3. ตั้งกระทะใส่น้ำมันมะกอกลงไปเล็กน้อย 
เอาน้ำพริกที่โขลกไว้ลงผัดด้วยไฟอ่อน ๆ นาน ๆ (เคล็ดลับแม่บอกมา) 
ผัดจนน้ำพริกหอม เติมน้ำลงไปพอขลุกขลิก ปรุงรสด้วยน้ำปลาลดโซเดียม 
(เราเติมซอสหอยนางรมลดโซเดียมไปด้วยเพื่อความกลมกล่อม เพราะไม่ได้ใส่กะปิ) 
รอจนเดือด ตักใส่ถ้วย กินกับผักสารพัดชอบได้เลยค่ะ          + ดูวิธีทำเพิ่มเติมได้ที่ 25 สูตรอาหารคลีนง่าย ๆ กินง่าย ๆ จัดเต็มทั้งคาวและหวาน
++++++++++++++++++++


6. น้ำพริกอ่องอกไก่คลีน          เมื่อวานคุณแฟนเรียกร้องอยากกินน้ำพริกอ่องอกไก่ ตื่นมาตอนเช้าเลยต้องรีบกุลีกุจอทำให้ ขอแนะนำสูตรจาก คุณ iamrabbiy สมาชิกเว็บไซต์พันทิปดอทคอม สูตรนี้ใส่น้ำมะขามเปียกเพิ่มรสเปรี้ยว และใส่น้ำหวานดอกมะพร้าวแทนน้ำตาลทราย เพิ่มความเค็มจากถั่วเน่า ลองทำดูนะคะส่วนผสม น้ำพริกอ่องอกไก่          • หอมแดง           • กระเทียม           • พริกแห้ง           • ถั่วเน่า           • เกลือ (สูตรโซเดียมต่ำ)          • สเปรย์น้ำมัน (น้ำมันมะกอก)          • เนื้ออกไก่ลอกหนังบด          • มะเขือเทศหั่นเต๋า          • เกลือ          • น้ำมะขามเปียก          • น้ำหวานดอกมะพร้าว          • ข้าวกล้อง          • ผักสดวิธีทำน้ำพริกอ่องอกไก่          • 1. โขลกหอมแดง กระเทียม พริกแห้ง ถั่วเน่า และเกลือให้เข้ากันดี           • 2. เสร็จแล้วเอาลงไปผัดโดยฉีดสเปรย์น้ำมันลงไปเล็กน้อย           • 3. พอพริกแกงหอมแล้วใส่เนื้ออกไก่บดลงไปผัดจนเกือบสุก  
         • 4. ใส่มะเขือเทศลงไปผัดจนเกือบเละ ปรุงรสด้วยเกลือ 
น้ำมะขามเปียก และน้ำหวานดอกมะพร้าวเล็กน้อย 
จัดเสิร์ฟพร้อมข้าวกล้องกับผักสด          + ดูวิธีทำเพิ่มเติมได้ที่ 17 สูตรอาหารคลีนเมนูอกไก่ รวมฮิตเมนูสุขภาพดี กินอร่อยพุงไม่ล้ำ
++++++++++++++++++++


7. สปาเกตตีน้ำพริกอ่อง          น้ำพริกอ่องกินกับผักเคียงก็ได้ หรือสำหรับใครชอบความแปลกก็จับมาราดสปาเกตตีกลายเป็นเมนูสปาเกตตีน้ำพริกอ่อง สูตรจาก คุณสมาชิกหมายเลข 1700940 สมาชิกเว็บไซต์พันทิปดอทคอม สูตรนี้ใช้พริกแกงน้ำพริกอ่องโขลกกับกะปิ กระเทียม 
และหอมแดงเพื่อเพิ่มความเข้มข้น 
พอเอาไปผัดจนหอมก็ใส่หมูกับมะเขือเทศลงไปผัดจนสุก 
เสร็จแล้วก็ราดบนเส้นสปาเกตตีได้เลยค่ะ น่ากินเนอะส่วนผสม สปาเกตตีน้ำพริกอ่อง          • เส้นสปาเกตตี          • น้ำเปล่า สำหรับต้มเส้นสปาเกตตี          • น้ำมันพืช สำหรับคลุกเส้นสปาเกตตี          • หอมแดง 3 หัว          • หอมขาว (กระเทียม) 3 กลีบ          • กะปิ          • พริกแกงน้ำพริกอ่อง สำเร็จรูป 1 ซอง          • บะเขือส้ม (มะเขือเทศ) 2 ลูก          • หมูสับ          • ผักป้อมซอย (ผักชี) สำหรับโรย          • ใบหอมซอย (ต้นหอม) สำหรับโรยวิธีทำสปาเกตตีน้ำพริกอ่อง          • 1. ตั้งหม้อใส่น้ำลวกเส้นสปาเกตตี ประมาณ 13-15 นาที เมื่อเส้นสุกแล้วให้ตักออกคลุกน้ำมันเล็กน้อย จัดใส่จาน พักไว้          • 2. โขลกหอมแดงและกระเทียมให้ละเอียด จากนั้นเติมกะปิและพริกแกงลงไปโขลกให้เข้ากัน ตักใส่ถ้วย  
         • 3. ใส่มะเขือเทศหั่นชิ้นเล็ก ๆ เทลงไปในครก 
จากนั้นเทหมูสับลงไปตำให้เข้ากัน (อันนี้เป็นเคล็ดลับของแม่ 
บอกว่าหมูจะนุ่ม ไม่แข็ง ไม่จับเป็นก้อน 
ซึ่งอาจจะผิดกับบางบ้านที่จะบอกว่าต้องผัดหมูสับกับน้ำพริกก่อนจะได้หอม ๆ 
แต่ก็ลองดูวิธีนี้ก่อนละกัน)          • 4. ตั้งกระทะใส่น้ำมันพอร้อน ใส่น้ำพริกที่โขลกรอไว้ไปผัดให้กลิ่นหอม ๆ (ทำเอาคนในบ้านจามไปตาม ๆ กัน)  
         • 5. เมื่อน้ำพริกเริ่มแห้ง ๆ และสีเข้มขึ้นก็ใส่เนื้อหมูลงไปผัด 
คนให้เนื้อหมูกับน้ำพริกเข้ากันดี 
จากนั้นก็ผัดอีกสักพักให้เนื้อหมูเปลี่ยนจากสีชมพูเป็นสีขาวให้หมด 
ระหว่างนี้น้ำจากเนื้อหมูและมะเขือเทศจะค่อย ๆ ซึมออกมาให้ปิดฝาทันที           • 6. นำน้ำพริกอ่องมาราดบนเส้นสปาเกตตีที่จัดใส่จานรอไว้แล้ว โรยผักชีและต้นหอมซอยนิดหน่อยก็เป็นอันเสร็จค่ะ          + ดูวิธีทำเพิ่มเติมได้ที่ สปาเกตตีน้ำพริกอ่อง อาหารฝรั่งสไตล์เมืองเหนือ เอาใจคออาหารฟิวชั่น
         
 ต่อไปนี้ถ้าอยากกินน้ำพริกอ่องไม่ต้องไปกินถึงภาคเหนือแล้วค่ะ 
อยู่เมืองกรุงก็ทำกินเองง่าย ๆ ที่บ้าน เพียงแค่จด 7 
เมนูน้ำพริกอ่องเก็บไว้ก็พอ วันไหนนึกอยากกินก็กางสูตรทำกันได้เลยตอนนั้น 
มีทั้งน้ำพริกอ่องไก่ น้ำพริกอ่องหมู น้ำพริกอ่องทูน่า 
และน้ำพริกอ่องปลากระป๋อง อ๊ะ ๆ ถ้าหิวแล้วเข้าครัวกันเลยดีกว่าจ้า


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






7 สูตรทำน้ำพริกอ่อง อาหารเหนือหลากสไตล์ น้ำหนักลดไม่ต้องอด





อัปเดตล่าสุด 5 มิถุนายน 2563 เวลา 10:08:37
 204,920 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































