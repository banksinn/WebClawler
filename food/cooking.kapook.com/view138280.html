




วิธีทำผัดมาม่า 6 สูตรผัดมาม่า เมนูมาม่าเครื่องแน่น ดูดีมีระดับฉบับไฮโซ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






6 สูตรผัดมาม่า เมนูมาม่าเครื่องแน่น ดูดีมีระดับฉบับไฮโซ




120,761อ่าน







0















           รวมฮิตเมนูผัดมาม่า อาหารจานเดียว มีให้เลือกถึง 6 สูตร ใส่เครื่องเคราให้หนาแน่นดูหรูหราขึ้น จะทำกินยามสิ้นเดือนคงไม่เหมาะแน่นอน          เมนูมาม่าผัด หรือผัดมาม่าเป็นอีกหนึ่งเมนูมาม่าสุดอร่อย โดยเฉพาะมาม่าผัดไข่ มาม่าผัดกะเพรา หรือมาม่าผัดปลากระป๋อง แต่สำหรับเพื่อน ๆ ที่อยากยกระดับให้เมนูมาม่าดูดีขึ้นกว่าเดิม กระปุกดอทคอมขอนำเสนอ 6 วิธีทำผัดมาม่าหลากสไตล์ พบกับเมนูมาม่าสุดแนวฉบับไฮโซ เครื่องแน่นทุกจาน อร่อยจนคำสุดท้าย หรือจะทำผัดมาม่าขายก็มาจดสูตรกันเลยจ้า   1. ผัดมาม่าต้มยำกุ้งแม่น้ำอบชีส           แค่เอ่ยชื่อก็กินขาดแล้วค่ะคุณขา สำหรับเมนูผัดมาม่าต้มยำกุ้งแม่น้ำอบชีสจากคุณ iammreview สมาชิกเว็บไซต์พันทิปดอทคอม สูตรนี้จับมาม่าผัดกับซอสต้มยำโปะด้วยชีส  อย่าลืม ! ใส่กุ้งแม่น้ำตัวโตลงไปด้วยนะ ว้าว… เลอค่า ต้นเดือนหน้าจัดสักจานเนอะ ส่วนผสม ผัดมาม่าต้มยำกุ้งแม่น้ำอบชีส           เส้นมาม่า           น้ำเปล่า            น้ำแข็ง (หรือน้ำเย็น)           พริกขี้หนู            กระเทียมสับ           น้ำมันพืช           เครื่องต้มยำ ได้แก่ ข่า ตะไคร้ ใบมะกรูด หอมแดง มะเขือเทศ และต้นหอมซอย            เห็ดฟาง           ซีอิ๊วขาว            ผงปรุงรส (รสดี) 2 ช้อนชา           ซอสหอยนางรม            น้ำตาลทราย 1/2 ช้อนชา            น้ำพริกเผา 1 ช้อนโต๊ะ           มะนาว           มอสซาเรลล่าชีส           กุ้งแม่น้ำผ่าหลัง            เนยเค็ม           พาร์สลีย์ (สำหรับตกแต่งเอาไว้ประดับถ่ายรูป)           มะนาวฝานบาง (สำหรับตกแต่ง) วิธีทำผัดมาม่าต้มยำกุ้งแม่น้ำอบชีส             ลวกเส้นมาม่าในน้ำเปล่าต้มเดือดแล้วเอาเส้นมาม่าไปล้างน้ำเย็น ขอย้ำ ! น้ำเย็นนะคะ เพื่อความเหนียวนุ่มของเส้น วิธีนี้คือการช็อกเส้นนั่นเอง (พอดีน้ำเย็นไม่มีเลยเอาน้ำใส่น้ำแข็งแทน)             เริ่มจากใส่พริกขี้หนูกับกระเทียมลงไปเจียวในน้ำมันร้อน ๆ           ใส่เครื่องต้มยำ ได้แก่ ข่า ตะไคร้ ใบมะกรูด หอมแดง มะเขือเทศ และต้นหอมที่เตรียมไว้ตามลงไป           ตามด้วยเห็ดฟางแล้วผัดให้เข้ากัน              ขั้นตอนการปรุงรสมาแล้ว ปรุงรสด้วยซีอิ๊วขาวเหยาะไปสัก 3 ที ตามด้วยผงรสดีนิดหนึ่ง (หรือถ้าใครผมหนาอยากผมร่วงก็ 2 ช้อนชาเต็ม ๆ เลย เพื่อให้รสชาติอูมามิ) ซอสหอยนางรม 1 เหยาะ น้ำตาลทราย 1/2 ช้อนชา (ครึ่งช้อนหรือนั่น เอาเสียเกือบเต็ม) น้ำพริกเผา 1 ช้อนโต๊ะ (เพื่อสีที่จัดจ้านถึงใจ) สุดท้ายบีบมะนาวลงไป 3/4 ของลูกเลย             ปรุงรสเสร็จก็ใส่เส้นมาม่าลงไปผัดให้เข้ากันเลย             ผัดเสร็จก็จัดการใส่จานให้เรียบร้อย             ต่อด้วยการโปะมอสซาเรลล่าชีสให้เต็มหน้ามาม่าเลย แต่อย่าเพิ่งหมดถุงนะช้าก่อนเหลือไว้ด้วย             ใช้เนยก้อนเล็กแบ่งให้ได้ 4 ส่วน เพื่อทาตรงหลังกุ้งที่เราผ่าไว้ ทาไปเลยยิ่งทาเยอะยิ่งหอมมัน หน้าตาตอนทาเสร็จเป็นแบบนี้นะคะ           เสร็จแล้วก็นำไปวางบนมาม่าโปะชีสที่เราเตรียมไว้ นำชีสที่เหลือมาโปะทับกุ้งแม่น้ำอีกรอบหนึ่ง โปะหมดถุงไปเลย           อบด้วยความร้อนสูงสุดประมาณ 15-20 นาที คอยเปิดมาดูเรื่อย ๆ นะคะ กันไหม้ วิธีสังเกตง่าย ๆ ของเรา ใช้ฟีลลิ่งค่ะ เปิดมาดูพอเห็นชีสเริ่มเป็นสีน้ำตาล ๆ นิดหนึ่งก็เดาเอาเลยว่า น่าจะสุกแล้ว เป็นการเดาแบบไม่มีหลักการใด ๆ ทั้งนั้น แต่มันก็สุกจริง ๆ นะ             แต่งหน้าด้วยพาร์สลีย์ และมะนาวฝานบาง ๆ ดูวิธีทำเพิ่มเติมได้ที่ มาม่าผัดต้มยำกุ้งแม่น้ำอบชีส เมนูมาม่าสุดซี้ด อร่อยจี๊ดแบบแอดวานซ์      2. ไวไวผัดฉ่าหอยแมลงภู่นิวซีแลนด์           เชื่อว่าเพื่อน ๆ คงเคยกินแต่ไวไวผัดฉ่าใส่หอยลายใช่ไหมคะ เนื้อหอยลายเวลาเอาไปผัดแล้วเหลือตัวนิดเดียวเองเนอะ เคี้ยวแป๊บเดียวก็ต้องกลืนลงท้องแล้ว ถ้าใครอยากกินเนื้อหอยตัวโตขอแนะนำไวไวผัดฉ่าหอยแมลงภู่นิวซีแลนด์ ใช้ผงปรุงรสหอยลายผัดฉ่าผัดกับเส้นไวไว ใส่เครื่องสมุนไพรเข้าไปอีกนิดจะได้เพิ่มรสชาติ ขาดไม่ได้เลยคือ หอยแมลงภู่นิวซีแลนด์ตัวโต โอ้โห ! คราวนี้ได้ลิ้มรสเนื้อหอยเต็ม ๆ แล้ว สุดยอด ส่วนผสม ไวไวผัดฉ่าหอยแมลงภู่นิวซีแลนด์           บะหมี่กึ่งสำเร็จรูปรสหอยลายผัดฉ่า           น้ำเปล่า           พริกขี้หนู           กระเทียมไทย (ปอกเปลือก)           น้ำมันพืช (สำหรับผัด)           หอยแมลงภู่นิวซีแลนด์สด           ผงปรุงรสหอยลายผัดฉ่า           น้ำมันหอย           น้ำตาลทราย           กระชายซอย           พริกชี้ฟ้าแดง (หั่นเฉียง)           ใบมะกรูด (ฉีกก้านกลาง)           พริกไทยอ่อน           ใบโหระพา (เด็ดเป็นใบ) วิธีทำไวไวผัดฉ่าหอยแมลงภู่นิวซีแลนด์             ลวกเส้นบะหมี่ไวไวในน้ำเดือดจนเกือบสุก ตักขึ้นสะเด็ดน้ำ เตรียมไว้             โขลกพริกขี้หนูกับกระเทียมเข้าด้วยกันพอหยาบ ๆ เตรียมไว้             ใส่น้ำมันพืชลงในกระทะ ตั้งไฟพอร้อน ใส่เครื่องที่โขลกไว้ลงผัดให้หอม ตามด้วยเนื้อหอยแมลงภู่ลงผัด ปรุงด้วยผงปรุงรสหอยลายผัดฉ่า น้ำมันหอย และน้ำตาลทรายแล้วผัดให้เข้ากันจนเดือดและหอยแมลงภู่สุก             ใส่เส้นบะหมี่กึ่งสำเร็จรูปไวไวที่ลวกไว้ลงผัดให้เข้ากัน             ใส่กระชายซอย พริกชี้ฟ้าแดง และใบมะกรูดฉีกลงไปผัดให้เข้ากัน จากนั้นใส่พริกไทยอ่อนลงไป สุดท้ายใส่ใบโหระพาลงไปเคล้าพอเข้ากัน ตักใส่จาน แต่งให้สวยงาม พร้อมเสิร์ฟ   ดูวิธีทำเพิ่มเติมได้ที่ ไวไวผัดฉ่าหอยแมลงภู่นิวซีแลนด์ เมนูชื่อหรูหราจากบะหมี่กึ่งสำเร็จรูป     3. ผัดมาม่าปลาสลิด           ตาลุกวาวทันทีที่ได้เห็นเมนูผัดมาม่าปลาสลิดจานนี้ สูตรจากเฟซบุ๊ก icook สูตรนี้ไม่ตายตัวเลือกมาม่ารสตามชอบเอาไปลวกแล้วเอาเครื่องปรุงมาม่าไปคลุก เพิ่มสีสันด้วยหน่อไม้ฝรั่งลวก พริกชี้ฟ้าแดง และใบโหระพา ตบท้ายด้วยการโรยปลาสลิดทอดกรอบ มื้อนี้เลิศเลอให้ 5 ดาวไปเลย ส่วนผสม ผัดมาม่าปลาสลิด           มาม่ารสชาติตามชอบ 1 ซอง           หน่อไม้ฝรั่ง (หรือผักอื่น ๆ ตามชอบ)            พริกชี้ฟ้าแดงหั่น           ปลาสลิดทอดกรอบ  วิธีทำผัดมาม่าปลาสลิด           1. ลวกมาม่ากับหน่อไม้ฝรั่งจนสุก ตักขึ้นสะเด็ดน้ำจนแห้ง           2. ใส่ผงปรุงรสมาม่าและพริกชี้ฟ้าแดงลงไปคลุกเคล้าให้เข้ากัน ตักใส่จาน           3. วางปลาสลิดทอดกรอบบนเส้นมาม่า แต่งหน้าด้วยหน่อไม้ฝรั่งและใบโหระพาให้สวยงาม พร้อมเสิร์ฟ ดูวิธีทำเพิ่มเติมได้ที่ มาม่าปลาสลิด เปลี่ยนเมนูมาม่าให้มีสาระแบบง่าย ๆ     4. มาม่าผัดขี้เมา           สำหรับคนที่ไม่อยากกินเนื้อสัตว์ หรือกำลังมองหาอาหารเจ ขอแนะนำมาม่าผัดขี้เมาสูตรจากคุณ heng_sunshine สมาชิกเว็บไซต์พันทิปดอทคอม สูตรนี้ไม่ใส่เนื้อสัตว์ มีทั้งเต้าหู้ เห็ด และสารพัดผัก เพิ่มความเผ็ดร้อนด้วยพริกสด พริกไทยอ่อน และใบกะเพรา ลองทำกินดูนะคะ ไม่เมาเหมือนชื่อด้วย แต่เผ็ดจนต้องแลบลิ้นเลยล่ะ ส่วนผสม มาม่าผัดขี้เมา           บะหมี่กึ่งสำเร็จรูป 2 ห่อ           น้ำมันพืช 2 ช้อนโต๊ะ           เต้าหู้แข็ง (หั่นเป็นชิ้นเล็ก) 1/2 ก้อน           เห็ดหอม (แช่น้ำสับละเอียด) 3 ดอก           พริกขี้หนูสวน (ทุบพอแตก) 1 ช้อนโต๊ะ           กะหล่ำปลี (หั่นเป็นชิ้น) 1 ถ้วย           ข้าวโพดอ่อน (หั่นเป็นชิ้น) 4 ดอก           เห็ดหูหนูดำ (หั่นเป็นเส้น) 3 ช้อนโต๊ะ           พริกชี้ฟ้า (หั่นเป็นเส้น) 1 เม็ด           พริกไทยอ่อน 5 ช่อ           ซอสแม็กกี้ 4 ช้อนโต๊ะ           ใบกะเพรา 1 ถ้วยตวง           น้ำตาลทราย 1 ช้อนชา วิธีทำมาม่าผัดขี้เมา           ลวกเส้นมาม่าจนสุกพอคลายตัว ตักขึ้นสะเด็ดน้ำแล้วใส่น้ำมันพืชลงไปประมาณ 1 ช้อนโต๊ะ เคล้าให้เข้ากัน เตรียมไว้             ใส่น้ำมันพืชที่เหลือลงในกระทะ ใช้ไฟกลางค่อนข้างแรง ใส่เต้าหู้ลงทอด ตามด้วยเห็ดหอมทอดพอเหลือง ตักใส่จาน เตรียมไว้             เทน้ำมันจากการทอดเต้าหู้ออกให้เหลือแค่พอขลุกขลิกแล้วลดไฟลง ใช้ไฟกลางค่อนข้างอ่อน แล้วใส่พริกขี้หนูลงไปผัด จากนั้นใส่กะหล่ำปลี ข้าวโพดอ่อน และเห็ดหูหนูดำลงไปผัด           ปรุงรสด้วยซอสแม็กกี้ 2 ช้อนโต๊ะ ผัดจนเริ่มมีกลิ่นหอม ใส่เส้นมาม่าลงไปผัด ใส่ซอสแม็กกี้ที่เหลือ ตามด้วยน้ำตาลทรายผัดให้เข้ากัน           สุดท้ายใส่เต้าหู้ทอด เห็ดหอมทอด พริกไทยสด พริกชี้ฟ้าแดง และใบกะเพรา จากนั้นเปิดไฟแรงขึ้น แล้วรีบผัดจนเข้ากัน ตักใส่จาน พร้อมเสิร์ฟ ดูวิธีทำเพิ่มเติมได้ที่ มาม่าผัดขี้เมาเจ เมนูเจง่าย ๆ กลิ่นหอมชวนหิว      5. ผัดมาม่าคาโบนารา           บ่อยครั้งที่ไปกินอาหารฝรั่งแล้วสั่งสปาเกตตีคาโบนารา แต่ช่วงใกล้สิ้นเดือนแบบนี้ดันอยากกินอาหารหรูขึ้นมาแต่กระเป๋าสตางค์ไม่อำนวย ก็ไม่เห็นเป็นอะไรเนอะ ก็มาทำผัดมาม่าคาโบนาราแทนก็ได้ ลงทุนซื้อมาม่ามาห่อหนึ่ง ใช้นมสดแทนวิปครีม เพิ่มแฮมและเบคอนลงไปหน่อย โรยพาร์มีซานชีสขูดอีกนิด หน้าตาดูหรูพอใช้ เย็นนี้ต้องรีบกลับไปค้นมาม่าในครัวมาทำกินแล้วล่ะ  ส่วนผสม มาม่าคาโบนารา           บะหมี่กึ่งสำเร็จรูป 1 ซอง           พาร์มีซานชีสขูด           นมสด 300 มล.           แฮม 1 แผ่น           เบคอน 1 แผ่น           ไข่ไก่ 1 ฟอง            พริกไทยดำป่น  วิธีทำมาม่าคาโบนารา             ใส่เส้นมาม่าลงในกระทะแล้วเทนมสดตามลงไป เปิดไฟต้มจนเส้นมาม่าเริ่มสุกและนมเริ่มเดือด ใส่แฮมและเบคอนลงไปคนผสมให้เข้ากันจนนมเริ่มงวดแล้วใส่พริกไทยดำลงไป             โรยพาร์มีซานชีสขูดลงไปแล้วผัดให้ส่วนผสมเข้ากันดี ตอกไข่ไก่ใส่ลงไปแล้วผัดให้เข้ากันอีกครั้ง ตักใส่จาน แต่งให้สวยงาม พร้อมเสิร์ฟ ดูวิธีทำเพิ่มเติมได้ที่ ผัดมาม่าคาโบนารา เมนูสุดหรูในราคาชาวบ้าน     6. ผัดมาม่าเบคอนกรอบ          เมนูมาม่ากลายเป็นอาหารจานหรูในพริบตาด้วยส่วนผสมที่เลือกใส่ อย่างผัดมาม่าเบคอนกรอบสูตรจากคุณ isweet สมาชิกเว็บไซต์พันทิปดอทคอม จับเส้นมาม่าผัดกับออริกาโน่ และพริกไทยดำเสิร์ฟกับเบคอนกรอบชิ้นโต เพิ่มวิตามินด้วยผักสลัด หรือผักลวกหน่อย อูย… เห็นแล้วเลิฟเลย ส่วนผสม ผัดมาม่าเบคอนกรอบ           เส้นมาม่า (แช่น้ำเปล่าพอนิ่ม)           น้ำมันพืช หรือเนย           กระเทียมสับ           เบคอนหั่นสี่เหลี่ยม 3 ช้อนโต๊ะ           ออริกาโน่           พริกไทยดำ           เกลือป่น           เบคอนหั่นท่อนทอดกรอบ วิธีทำผัดมาม่าเบคอนกรอบ           1. ใส่น้ำมันพืชเล็กน้อยลงในกระทะเทฟลอน ใส่กระเทียมสับลงไปเจียวพร้อมกับเบคอน (กระเทียมกับเบคอนจะกรอบเหลืองพร้อม ๆ กัน)            2. จากนั้นใส่เส้นมาม่า ออริกาโน่ และพริกไทยดำลงคลุกเคล้าให้เข้ากัน ปรุงรสด้วยเกลือป่น เคล้าต่ออีกนิดหน่อย ยกลง พร้อมเสิร์ฟ แนมด้วยเบคอนหั่นท่อนทอดกรอบที่เตรียมไว้  ดูวิธีทำเพิ่มเติมได้ที่ 14 เมนูมาม่า แค่คิดนอกกรอบชีวิตก็เปลี่ยน          ฉีกเมนูมาม่าผัดแบบเดิม ๆ ด้วยการใส่ไอเดียลงไปจนกลายเป็นมาม่าผัด 6 สูตร กระซิบว่า เครื่องเคราแอบแพงเหมือนกัน ถ้าจะให้ดีทำกินช่วงต้นเดือนดีกว่าเนอะ ขอให้อิ่มอร่อยกับผัดมาม่ากันทุกคนนะคะ บ๊ายบายค่ะ









ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






6 สูตรผัดมาม่า เมนูมาม่าเครื่องแน่น ดูดีมีระดับฉบับไฮโซ





อัปเดตล่าสุด 11 มิถุนายน 2564 เวลา 20:43:03
 120,761 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































