




อาหารคลีนง่าย ๆ ทำกินเองที่บ้าน สูตรอาหารสุขภาพทำง่าย อร่อย

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารคลีน












20 เมนูอาหารคลีนง่าย ๆ ทำเองอิ่มอร่อยได้สุขภาพแบบง่าย ๆ





74,832อ่าน














0












          แจกฟรี ! เมนูอาหารคลีนในช่วง covid-19 จัดเต็มทั้งอาหารคาว อาหารว่าง ขนมหวาน และเครื่องดื่ม กับส่วนผสมหาง่ายและอุปกรณ์ที่มีในครัวบ้านอยู่แล้ว ถ้าพร้อมก็ลุยได้เลยนะทุกคน  




            ช่วงนี้คนส่วนใหญ่ไม่ค่อยอยากออกไปที่ชุมชนเพื่อป้องกันการติด covid-19 ดังนั้น การทำอาหารกินเองจึงเป็นทางออก โดยเฉพาะคนที่กินอาหารคลีนอาจจะเอียน ๆ เบื่อ ๆ กับเมนูต้มจืดหรือพวกน้ำพริกผักต้ม คงจะดีถ้ามีเมนูคลีนอื่น ๆ มาให้ลองทำวนไปบ้างก็ดีเนอะ กระปุกดอทคอมขอนำเสนอวิธีทำอาหารคลีน มีทั้งอาหารจานเดียว เมนูกับข้าว อาหารว่าง ของหวาน และเครื่องดื่ม บอกเลยว่าทุกเมนูเด็ดมาก อยากให้ลองทำกันดูนะคะ
 
1. ข้าวหน้าหมู



สูตรจาก คุณ kaokiemonkey สมาชิกเว็บไซต์พันทิปดอทคอม

          สำหรับใครอยากทำอาหารคลีนง่าย ๆ เมนูหมูในช่วง covid-19 ขอนำเสนอข้าวหน้าหมูสูตรนี้เลยค่ะ ใส่หอมหัวใหญ่ ต้นหอม และหมูสันนอก เพิ่มไข่ไก่ลงไปหน่อย ปรุงรสด้วยเครื่องปรุง โรยงาขาว กินคู่กับผัก-ผลไม้ตามชอบ


ส่วนผสม ข้าวหน้าหมู


หมูสันนอก 150 กรัม
หอมหัวใหญ่ 1/2 หัว
ต้นหอม 1 ต้น
น้ำมันมะพร้าว
ซอสหอยนางรม 1 ช้อนโต๊ะ
น้ำเปล่า
ไข่ไก่ 1 ฟอง
ซีอิ๊วขาว 1 ช้อนโต๊ะ
ข้าวกล้อง
ผักหรือผลไม้ตามชอบ
งาขาว


วิธีทำข้าวหน้าหมู

     1. หั่นหอมหัวใหญ่ ต้นหอม และหมูสันนอก
     2. ตั้งกระทะ ใส่น้ำมันมะพร้าว ใส่หอมหัวใหญ่ลงไปผัด
     3. ใส่หมูลงไปผัด ใส่ซอสและน้ำเปล่าเล็กน้อย ผัดจนสุก ปิดฝาไว้ประมาณ 1 นาที
     4. ตอกไข่ ตีให้แตก แล้วใส่ลงไปในกระทะ โรยต้นหอม
     5. ตักใส่ภาชนะ โรยงาขาว กินคู่กับผัก-ผลไม้ตามชอบ
 

ดูวิธีทำ ข้าวหน้าหมู เพิ่มเติมคลิก

2. อกไก่หมักซอสแดง สูตรไมโครเวฟ



สูตรจาก คุณ kaokiemonkey สมาชิกเว็บไซต์พันทิปดอทคอม

          ใครอุปกรณ์ครัวไม่พร้อมแต่มีไมโครเวฟก็ทำเมนูอาหารคลีนง่าย ๆ ได้นะคะ ยกตัวอย่างเมนูอกไก่หมักซอสแดง สูตรนี้ใช้อกไก่ลอกหนังกับเครื่องปรุงแบบคีโต เสิร์ฟกับข้าวกล้องอัญชัน


ส่วนผสม อกไก่หมักซอสแดง


อกไก่ลอกหนัง 1 ชิ้น
ซอสมะเขือเทศ สูตรคีโต 2 ช้อนโต๊ะ
ซอสพริก สูตรคีโต 2 ช้อนโต๊ะ
น้ำตาลมะพร้าว 1/2 ช้อนโต๊ะ
เกลือชมพู
ออริกาโน่


ส่วนผสม ข้าวกล้องอัญชัน


ข้าวกล้อง
น้ำอัญชัน


ส่วนผสม ผักนึ่งไมโครเวฟ


ผักตามชอบ


วิธีทำอกไก่หมักซอสแดง

       1. แล่อกไก่เป็น 2 ชิ้น
     2. ทำซอสโดยผสมเครื่องปรุงทั้งหมด ใส่เกลือเล็กน้อย
     3. นำอกไก่ไปคลุกกับซอส แล้วใส่ถุงซิปล็อก
     4. หมักอกไก่ในตู้เย็น 1 คืน
     5. วางอกไก่ที่จานเซรามิก อบที่ไมโครเวฟ 800 วัตต์ ประมาณ 3 นาที กลับด้าน แล้วอบต่ออีก 1 นาที หั่นเป็นชิ้นเล็ก ๆ
วิธีทำข้าวกล้องอัญชัน

       ► ข้าวกล้อง 1 ส่วน : น้ำอัญชัน 2 ส่วน หุงด้วยหม้อหุงข้าว
วิธีทำผักนึ่งไมโครเวฟ

       ► นำผักที่ต้องการนึ่งใส่ชามนึ่ง ปิดฝา อบที่ไมโครเวฟ 800 วัตต์ ประมาณ 3 นาที
 
3. ข้าว (ไม่มัน) ไก่



สูตรจาก คุณ yadaa's เจ้าของอินสตาแกรม pa_yada_rimm

          มาต่อกันที่เมนูข้าวมันไก่แบบคลีน สูตรนี้ใช้ข้าวกล้องหุงสุกโปะด้วยอกไก่หมักเกลือและพริกไทย เสิร์ฟกับผักต้ม ถ้าใครจะทำน้ำซุปผักเพิ่มก็ได้นะคะ


ส่วนผสม ข้าว (ไม่มัน) ไก่


ข้าวกล้อง 1 ถ้วย
อกไก่ 1 ชิ้น (หมักด้วยเกลือพริกไทย)
ผักต่าง ๆ เช่น บรอกโคลี มะเขือเทศ


วิธีทำข้าว (ไม่มัน) ไก่

       1. นำอกไก่หมักเข้าหม้ออบลมร้อน (เราใช้ airfryer) ความร้อนที่อุณหภูมิ 160 องศาเซลเซียส ประมาณ 30 นาที
     2. นำผักไปต้มปกติ เป็นมื้อที่เร็ว ๆ และอิ่มได้สารอาหารครบ 5 หมู่
 
4. ผัดพริกแกงเขียวหวานไก่



สูตรจาก คุณ iamrabbiy สมาชิกเว็บไซต์พันทิปดอทคอม

          เอาใจคนชอบอาหารคลีนแบบแซ่บ ๆ ขอนำเสนอเมนูผัดพริกแกงเขียวหวานไก่ สูตรนี้ใส่นมสดไม่มีไขมันแทนกะทิ ใส่เนื้ออกไก่ไม่มีหนัง เพิ่มมะเขือเปราะลงไป ปรุงรสด้วยน้ำปลาโซเดียมต่ำ แต่งหน้าด้วยใบโหระพาและพริกชี้ฟ้าแดง


ส่วนผสม ผัดพริกแกงเขียวหวานไก่


น้ำพริกแกงเขียวหวาน
นมสด ชนิดไม่มีไขมัน
เนื้ออกไก่หั่นชิ้น
น้ำปลา (สูตรโซเดียมต่ำ)
มะเขือเปราะ ผ่า 4 ส่วน
ใบโหระพา
พริกชี้ฟ้าแดงหั่นเฉียง 1 เม็ด


วิธีทำผัดพริกแกงเขียวหวานไก่

       1. ผัดพริกแกงเขียวหวานให้หอม เติมนมลงไป ใส่อกไก่ผัดจนไก่เกือบสุก ปรุงรสด้วยน้ำปลา
     2. ใส่มะเขือเปราะลงไปผัดจนสุก ใส่ใบโหระพา โรยพริกชี้ฟ้าแดง พร้อมเสิร์ฟ
 
5. แซนด์วิชไข่ดาว



สูตรจาก คุณ iamrabbiy สมาชิกเว็บไซต์พันทิปดอทคอม

          อาหารคลีนมื้อเช้าแบบง่าย ๆ พร้อมเสิร์ฟแล้ว ขอนำเสนอแซนด์วิชไข่ดาว ใช้ขนมปังโฮลวีตโปะไข่ดาวทอดไม่ใส่น้ำมัน วางผักกาดเขียวและมะเขือเทศ และราดซอสมะเขือเทศโซเดียมต่ำ


ส่วนผสม แซนด์วิชไข่ดาว


ขนมปังโฮลวีต 2 แผ่น (ตัดขอบเพื่อความสวยงาม)
ไข่ไก่ 1 ฟอง
ซอสมะเขือเทศ (สูตรโซเดียมต่ำ)
ผักสลัด (ตามชอบ)
มะเขือเทศ (หั่นแว่น)


วิธีทำแซนด์วิชไข่ดาว

       1. ทอดไข่ดาวโดยไม่ใส่น้ำมัน เตรียมไว้
     2. นำไข่ดาวไปวางลงบนขนมปังแผ่นล่าง ราดด้วยซอสมะเขือเทศโซเดียมต่ำ วางผักกาดเขียวและมะเขือเทศลงไป แล้วประกบด้วยขนมปังอีกแผ่น
     3. ใช้มีดหั่นเป็นรูปสี่เหลี่ยม 4 ชิ้น ห่อด้วยกระดาษลอกลาย มัดด้วยเชือกป่าน พร้อมเสิร์ฟ
 
6. ต้มยำรวมมิตร



สูตรจาก คุณ wittra_tt

          เตรียมหุงข้าวกล้องรอเลยจ้า จะได้เอามากินกับเมนูต้มยำรวมมิตร ใส่สารพัดเนื้อสัตว์และเห็ดตามชอบ ที่ขาดไม่ได้เลยคือเครื่องต้มยำ เพิ่มสีสันด้วยน้ำพริกเผา และเติมนมข้นจืดเพิ่มความกลมกล่อม


ส่วนผสม ต้มยำรวมมิตร


กุ้ง (แกะเปลือกออก ล้างสะอาดแล้วกรีดเอาเส้นดำ ๆ ที่หลังกุ้งออก)
ปลาหมึก (หั่นเป็นแว่น ๆ ชิ้นพอดีคำ)
อกไก่หั่นชิ้นเล็ก ๆ
เห็ดชนิดต่าง ๆ เลือกที่ชื่นชอบ
เครื่องต้มยำ ได้แก่ ข่า ตะไคร้ ใบมะกรูด
ผักชีฝรั่ง
พริกขี้หนู
น้ำพริกเผา
มะนาว
น้ำมะขามเปียก
นมข้นจืด


วิธีทำต้มยำรวมมิตร

       1. ตั้งน้ำในปริมาณที่เหมาะสมกับสัดส่วนวัตถุดิบ รอให้เดือด ใส่ตะไคร้ และข่า ตามด้วยอกไก่กับปลาหมึก รอให้เนื้อสัตว์สุกใส่เห็ดลงไป
     2. ปรุงรสด้วยน้ำปลากับน้ำมะขามเปียก หากไม่เปรี้ยวเติมมะนาวทีหลังได้
     3. ใส่กุ้งหลังสุดเพื่อไม่ให้กุ้งหดตัวและมีเนื้อแข็งกระด้าง ใส่พริกขี้หนูทุบ น้ำพริกเผา เติมนมข้นจืดลงไปเล็กน้อย พอให้น้ำข้น ใส่ใบมะกรูด และผักชีฝรั่ง
 
7. ปลาดอรี่นึ่งมะนาว





          มาต่อกันที่เมนูปลาแบบคลีน ๆ ย่อยง่ายกัน ขอแนะนำปลาดอรี่นึ่งมะนาว ก่อนอื่นเอาเนื้อปลาไปนึ่งจนสุกแล้วราดน้ำยำรสเปรี้ยวแซ่บ แต่งด้วยมะนาวฝาน และผักชี


ส่วนผสม ปลาดอรี่นึ่งมะนาว


เนื้อปลาดอรี่ 500 กรัม
น้ำปลา 3+1/2 ช้อนโต๊ะ
ซีอิ๊วขาว 2 ช้อนโต๊ะ
น้ำมะนาว 5 ช้อนโต๊ะ
น้ำตาลทราย 1 ช้อนชา
น้ำเปล่า หรือน้ำซุป 1/4 ถ้วย
กระเทียมจีน 9 กลีบ
พริกขี้หนูสีแดงสับ 5 เม็ด
มะนาวฝานเป็นแผ่นบาง
ผักชี


วิธีทำปลาดอรี่นึ่งมะนาว

       1. นำปลาดอรี่ใส่จานสำหรับนึ่ง นำไปนึ่งในชุดนึ่งบนหม้อน้ำเดือดด้วยไฟแรง ประมาณ 20 นาที หรือจนสุก
     2. ทำน้ำยำด้วยการผสมน้ำปลา ซีอิ๊วขาว น้ำมะนาว น้ำตาลทราย และน้ำเปล่า ลงในถ้วย คนให้เข้ากัน ใส่กระเทียมและพริกขี้หนู พักไว้
     3. วางปลานึ่งลงในจาน ราดน้ำยำลงไป แต่งด้วยมะนาวฝาน และผักชีให้สวยงาม พร้อมเสิร์ฟ
 
8. ข้าวต้มกุ้งสับ ฟักทอง และเผือก



สูตรจาก คุณ isweet สมาชิกเว็บไซต์พันทิปดอทคอม

          ตอนเช้ามากินข้าวต้มกุ้งร้อน ๆ กันดีไหมคะ สูตรนี้ใช้ข้าวหอมมะลิหรือใครจะใช้ข้าวกล้องหรือข้าวซ้อมมือก็ตามชอบ ความพิเศษคือ ใส่ฟักทองกับเผือกลงไปต้มกับข้าวต้มด้วย ราดกุ้งสับผัดกระเทียมกับรากผักชี


ส่วนผสม ข้าวต้มกุ้งสับ


ข้าวหอมมะลิ
เผือกหั่นเต๋า
ฟักทองหั่นชิ้น
กระเทียมสับ
รากผักชีสับ
เนื้อกุ้งสับหยาบ
น้ำปลา
น้ำมันหอย


วิธีทำข้าวต้มกุ้งสับ

       1. ต้มข้าวจนใกล้สุกแล้วใส่เผือกและฟักทองลงไป ต้มต่อจนเผือกและฟักทองสุกหอมในแบบที่ต้องการแล้วปิดไฟ ตักข้าวต้มใส่ชามพักไว้
     2. ตั้งกระทะใส่น้ำมันลงไปเล็กน้อยเท่านั้น ใส่กระเทียมสับและรากผักชีสับลงไปผัดจนหอม ตามด้วยกุ้งสับหยาบ ๆ ลงไปผัด ปรุงรสด้วยน้ำปลาและน้ำมันหอยเล็กน้อย ผัดพอกุ้งสุก ปิดไฟ ตักไปราดลงบนชามข้าวต้ม พร้อมเสิร์ฟ
 
9. พิซซ่าฟักทอง



สูตรจาก คุณ isweet สมาชิกเว็บไซต์พันทิปดอทคอม

          ว้าว ! แค่เห็นหน้าตาพิซซ่าฟักทองก็อยากลองทำตามแล้ว สูตรนี้ใส่ฟักทองต้มผสมกับไข่ เติมเกลือและพริกไทย เสร็จแล้วก็เอาไปทอดจนสุก กินเปล่า ๆ ไม่ต้องมีซอสมะเขือเทศหรือซอสพริกราดก็อร่อยนะคะ


ส่วนผสม พิซซ่าฟักทอง


ฟักทองต้ม หั่นเป็นชิ้น ๆ 2 ถ้วย
ไข่ไก่ 1 ฟอง
เกลือป่น
พริกไทยดำ
น้ำมันคาโนล่า (เล็กน้อยแค่พอเคลือบกระทะ)


วิธีทำพิซซ่าฟักทอง

       1. ผสมทุกอย่างให้เข้ากัน
     2. ใส่น้ำมันคาโนล่าพอเคลือบกระทะ เปิดไฟกลาง เทส่วนผสมทั้งหมดลงไป รอจนไข่ด้านล่างเซตตัว (เวลากลับด้านไข่มักจะแตก ให้หากระทะเล็ก ๆ ในการทำและใช้จานมาครอบกระทะแล้วกลับด้านใส่ในจานก่อน แล้วค่อยนำไปใส่ในกระทะอีกที จะช่วยให้คงรูปไม่แตก)
     3. จี่จนไข่เจียวสุกเหลือง ตักขึ้นพร้อมเสิร์ฟ
 
10. เส้นหมี่ข้าวกล้องผัดผักกระเฉด



สูตรจาก คุณ isweet สมาชิกเว็บไซต์พันทิปดอทคอม

          และแล้วก็ถึงเมนูเส้นแบบคลีน ๆ อีกทางเลือกของคนชอบกินอาหารคลีนนั่นคือ เส้นหมี่ข้าวกล้องผัดผักกระเฉด สูตรใส่กุ้งสด ปรุงรสด้วยซีอิ๊วขาวโซเดียมต่ำ


ส่วนผสม เส้นหมี่ข้าวกล้องผัดผักกระเฉด


เส้นหมี่ข้าวกล้องแช่น้ำจนนิ่ม (ตัดเป็นท่อนสั้นประมาณ 1 คืบ)
กุ้งสด
ผักกระเฉด (เด็ดเป็นท่อน)
กระเทียมสับ
น้ำมันมะกอก (สำหรับผัด) 2-3 ช้อนชา
ซีอิ๊วขาวหรือน้ำปลา (สูตรโซเดียมต่ำ)
น้ำเปล่า


วิธีทำเส้นหมี่ข้าวกล้องผัดผักกระเฉด

       1. ลวกเส้นหมี่ กุ้ง และผักกระเฉดให้สุก พักไว้
     2. นำกระเทียมสับไปเจียวกับน้ำมันมะกอกให้หอม ใส่กุ้งลงไป ปรุงรสด้วยซีอิ๊วขาวหรือน้ำปลา เติมน้ำเปล่าลงไปนิดหน่อยให้พอขลุกขลิก คนให้เข้ากันจนเดือด จากนั้นปรับเป็นไฟอ่อนสุด
     3. ใส่เส้นหมี่ข้าวกล้องและผักกระเฉดลวกสุกลงไปเคล้าทุกอย่างให้เข้ากัน ปิดไฟ ตักใส่จาน พร้อมเสิร์ฟ
 
11. แพนเค้กข้าวโอ๊ตช็อกโกแลต



สูตรจาก คุณ yadaa's เจ้าของอินสตาแกรม pa_yada_rimm

          หลังจากกินอาหารคาวแบบคลีนจนอิ่มแปล้ มาตบท้ายด้วยของหวานคลีนกันไหมคะ ขอนำเสนอแพนเค้กข้าวโอ๊ตกล้วยหอมช็อกโกแลต แพนเค้กได้รสหวานจากกล้วยและใส่ผักโขมเพื่อสุขภาพ เอาไปทอดจนสุก


ส่วนผสม แพนเค้กข้าวโอ๊ตช็อกโกแลต


ข้าวโอ๊ตแช่น้ำนิดหน่อย 5 ช้อนโต๊ะ
กล้วยหอมขนาดกลาง 1 ลูก
ไข่ไก่ 1 ใบ
ผักโขม 1 กำมือ
ผงโกโก้ไม่มีน้ำตาล 2 ช้อนโต๊ะ
ผลไม้ตกแต่งต่าง ๆ
เวย์โปรตีน 1/4 สกู๊ป


วิธีทำแพนเค้กข้าวโอ๊ตช็อกโกแลต

       1. นำข้าวโอ๊ตแช่น้ำนิดหน่อยให้พองตัว
     2. ผสมกล้วยหอมกับไข่ลงไปในเครื่องปั่น ปั่นส่วนผสมให้เข้ากันดี หรือถ้าใครไม่มีเครื่องปั่นก็สามารถบดด้วยส้อมได้เลย
     3. แยกส่วนผสมเป็นอย่างละครึ่ง โดยครึ่งหนึ่งผสมกับผงโกโก้ อีกครึ่งหนึ่งเอาไปปั่นรวมกับผักโขมต่อ
     4. สเปรย์น้ำมันมะกอกและเอาทิชชูเช็ดให้น้ำมันทั่วกระทะ ใช้ไฟต่ำมาก ๆ ไม่เช่นนั้นจะไหม้
     5. พอหน้าของแพนเค้กมีฟองขึ้นให้กลับด้าน พอสุกก็ตักเสิร์ฟได้เลย
 
12. เฟรนช์โทสต์สตรอว์เบอร์รี



สูตรจาก คุณ #healthypd สมาชิกเว็บไซต์พันทิปดอทคอม

         ช่วงบ่ายหิว ๆ ลองมาทำเฟรนช์โทสต์สตรอว์เบอร์รีกินรองท้องกันไหม เอาขนมปังโฮลวีตหรือขนมปังตามชอบไปชุบไข่แล้วย่างบนกระทะ เสิร์ฟกับโยเกิร์ตไขมันต่ำและท็อปปิ้งด้วยผลไม้สด


ส่วนผสม เฟรนช์โทสต์สตรอว์เบอร์รี


ขนมปัง 1+1/2 แผ่น
ไข่ไก่ 1 ฟองเล็ก
โยเกิร์ตไขมันต่ำ (non fat) 1 ถ้วย
สตรอว์เบอร์รี
แครนเบอร์รี
อัลมอนด์สไลซ์


วิธีทำเฟรนช์โทสต์สตรอว์เบอร์รี

       1. นำขนมปังไปชุบไข่แล้วย่างบนกระทะเทฟลอนให้สุกทั้งสองด้านแล้วตักใส่จาน
     2. ตักโยเกิร์ตไขมันต่ำวางข้าง ๆ เสมือนเป็นไอศกรีม แนะนำว่าเอาไปใส่ฟรีซสัก 30 นาที เพื่อให้จับตัวกันมากขึ้น
     3. ท็อปปิ้งด้วยสตรอว์เบอร์รี และแครนเบอร์รี โรยด้วยอัลมอนด์สไลซ์
 
13. กล้วยน้ำว้าอบ



สูตรจาก คุณ nutchanart_ch สมาชิกเว็บไซต์พันทิปดอทคอม

          เอาใจสายกล้วยกับเมนูกล้วยน้ำว้าอบ ส่วนผสมมีแค่กล้วยกับงาขาว ส่วนอุปกรณ์คือเตาอบ เริ่มจากหั่นกล้วยเป็นแนวยาวแล้ววางเรียงในถาดอบ ก่อนอบก็โรยงาขาวจนทั่ว


ส่วนผสม กล้วยน้ำว้าอบ


กล้วยน้ำว้า
งาขาว


วิธีทำกล้วยน้ำว้าอบ

       1. ปอกเปลือกกล้วย และหั่นกล้วยให้เป็นแนวยาว แบ่งเป็น 4 ส่วน วางกระดาษรองอบในถาด จากนั้นนำกล้วยมาวางเรียงกัน
     2. โรยงาขาว
     3. นำเข้าเตาอบโดยใช้ไฟอ่อนที่อุณหภูมิ 170 องศาเซลเซียส อบเป็นเวลา 70-90 นาที
 
14. เค้กกล้วยหอมช็อกโกแลต สูตรไมโครเวฟ





          ใครขาดหวานไม่ได้อยากให้ลองทำของหวานคลีนสูตรนี้เลยค่ะ เค้กกล้วยหอมช็อกโกแลต ใส่กล้วยหอม ผงโกโก้ เนยถั่ว เติมไข่ไก่ลงไป ตีผสมจนเข้ากันแล้วเอาเข้าไมโครเวฟ สุดท้ายราดซอสช็อกโกแลต


ส่วนผสม เค้กกล้วยหอมช็อกโกแลต


กล้วยหอม 1 ลูก
ผงโกโก้ 2 ช้อนโต๊ะ
เนยถั่ว 1/4 ถ้วย
น้ำตาลทราย 2 ช้อนโต๊ะ
ไข่ไก่ 1 ฟอง
ซอสช็อกโกแลต


วิธีทำเค้กกล้วยหอมช็อกโกแลต

       1. ใช้ส้อมบดกล้วยหอมให้ละเอียด ใส่ผงโกโก้ เนยถั่ว น้ำตาลทราย และไข่ไก่ลงไปผสมให้เข้ากันเป็นเนื้อเดียว
     2. ตักส่วนผสมใส่ถ้วยทนความร้อน (ที่สามารถนำเข้าไมโครเวฟได้)
     3. นำเข้าไมโครเวฟ ใช้ไฟแรง ประมาณ 60 วินาที
     4. นำออกจากไมโครเวฟ แต่งด้วยกล้วยหอมหั่นแว่น ราดช็อกโกแลตให้สวยงาม พร้อมเสิร์ฟ
 
15. เค้กกล้วยหอมไร้แป้ง



สูตรจาก คุณ bookygatto สมาชิกเว็บไซต์พันทิปดอทคอม

          ใครชอบเค้กกล้วยหอมไร้แป้งรสดั้งเดิมต้องลองทำตามสูตรนี้เลยค่ะ เติมกลิ่นวานิลลาลงไปหน่อย เสิร์ฟกับโยเกิร์ตและผลไม้ตามชอบ


ส่วนผสม เค้กกล้วยหอมไร้แป้ง


ไข่ไก่ 1 ฟอง
กล้วยหอมสุก 1 ลูก
ผงฟู 2 ช้อนชา
กลิ่นวานิลลา 1 หยด (ไม่ใส่ก็ได้)
กรีกโยเกิร์ต
ผลไม้สดตามชอบ


วิธีทำเค้กกล้วยหอม

       1. นำกล้วยสุกมาบดให้ละเอียด ผสมกับไข่ไก่ และผงฟู คนให้เป็นเนื้อเดียวกัน เทใส่ภาชนะ
     2. นำเข้าไมโครเวฟ ใช้ไฟแรงสุด 800 วัตต์ ประมาณ 1-1.30 นาที
     3. เมื่ออบเค้กเสร็จก็ตักมาใส่จาน ราดด้วยกรีกโยเกิร์ตเพื่อเพิ่มโปรตีน และตามด้วยผลไม้สดตามใจชอบ
 
16. พุดดิ้งเมล็ดเจีย





          ใครจะกินพุดดิ้งเมล็ดเจียเป็นขนมหวานก็ได้หรืออาหารว่างก็ดี ถ้าอยากลงมือทำแล้วไปหาส่วนผสมกัน สูตรนี้ใส่นมสดผสมกับโยเกิร์ต เติมน้ำผึ้งกับกลิ่นวานิลลาหน่อย ที่ขาดไม่ได้เลยคือเมล็ดเจีย


ส่วนผสม พุดดิ้งเมล็ดเจีย


นมสด 300 มิลลิลิตร
โยเกิร์ตรสธรรมชาติ 1-2 ช้อนโต๊ะ
เมล็ดเจีย 1/4 ถ้วย
น้ำผึ้ง 1 ช้อนโต๊ะ
กลิ่นวานิลลา 1 ช้อนชา


วิธีทำพุดดิ้งเมล็ดเจีย

       1. ผสมนมสดกับโยเกิร์ตรสธรรมชาติเข้าด้วยกัน
     2. ใส่เมล็ดเจียลงไป คนให้เข้ากัน ตามด้วยน้ำผึ้ง คนส่วนผสมทั้งหมดให้เข้ากันอีกครั้ง
     3. ตักส่วนผสมใส่โหลแก้ว ปิดฝาให้สนิทแล้วนำไปแช่ตู้เย็นทิ้งไว้ข้ามคืน อย่างน้อย 3 ชั่วโมง ก่อนเสิร์ฟโรยด้วยท็อปปิ้งตามชอบ เช่น ลูกเกด อินทผลัม เป็นต้น 
 
17. แกงบวดฟักทองนมอัลมอนด์



สูตรจาก คุณ kat bake club สมาชิกเว็บไซต์พันทิปดอทคอม

          ใครกินฟักทองนึ่งจนเอียน ลองเปลี่ยนมาทำเมนูแกงบวดฟักทองกันเถอะ สูตรใส่นมอัลมอนด์ เพิ่มความหอมจากใบเตย เติมเกลือป่นนิดหน่อย และน้ำตาลโตนด


ส่วนผสม แกงบวดฟักทอง


ฟักทอง หั่นเป็นชิ้นพอคำ 1 ถ้วย
นมอัลมอนด์ 2 ถ้วย
ใบเตย 1 ใบ
น้ำตาลโตนด 1 ช้อนชา (ปรับรสได้ตามใจชอบ)
เกลือป่น 1/8 ช้อนชา (ปรับรสได้ตามใจชอบ)


วิธีทำแกงบวดฟักทอง

       1. นำใส่นมอัลมอนด์ ฟักทอง และใบเตยลงไปในหม้อ นำขึ้นตั้งไฟกลาง ต้มจนเนื้อฟักทองสุก
     2. จากนั้นปรุงรสด้วยน้ำตาลโตนดและเกลือป่น คนให้ละลาย ปิดไฟ พร้อมเสิร์ฟ
 
18. กล้วยบวชชีนมสด



สูตรจาก คุณปลาทองพันธุ์ปั๊ก สมาชิกเว็บไซต์พันทิปดอทคอม

          หลังจากกินกล้วยอบมาพักใหญ่ เลยขอเปลี่ยนมาทำกล้วยบวชชีนมสดหน้าตาดีกันบ้าง สูตรนี้เติมน้ำผึ้ง โรยหน้าด้วยถั่วอบกับมะพร้าวอ่อน 


ส่วนผสม กล้วยบวชชีนมสด


กล้วยน้ำว้าห่าม ๆ
นมสด
น้ำผึ้ง หรือน้ำตาลทราย
ถั่วอบตามชอบ
มะพร้าวอ่อน


วิธีทำกล้วยบวชชีนมสด

       1. ใช้กล้วยห่าม ๆ นึ่งทั้งเปลือกประมาณ 5 นาที หั่นเป็นชิ้น เตรียมไว้
     2. ต้มนมสด พอเดือดเล็กน้อย เติมน้ำตาลทราย หรือน้ำผึ้ง 1 ช้อนชา ใส่กล้วยต้มต่ออีกสักพัก
     3. จัดใส่ถ้วยโรยหน้าด้วยถั่วและมะพร้าวอ่อน
 
19. นมอัลมอนด์ 



สูตรจาก คุณ kat bake club สมาชิกเว็บไซต์พันทิปดอทคอม

          มาต่อด้วยเครื่องดื่มแบบคลีน ๆ กันบ้าง ขอนำเสนอวิธีทำนมอัลมอนด์ จะเติมน้ำผึ้งหรือจะกินรสจืดก็ตามชอบ รสชาติจะหอมมัน เอาไปกินกับธัญพืชก็อร่อยนะคะ


ส่วนผสม นมอัลมอนด์


อัลมอนด์ 1 ถ้วย
น้ำสะอาด (สำหรับแช่อัลมอนด์)
น้ำต้มสุก 4 ถ้วย
น้ำผึ้ง 2-3 ช้อนชา
กลิ่นวานิลลา 1/4 ช้อนชา


วิธีทำนมอัลมอนด์

       1. นำอัลมอนด์แช่น้ำสะอาดทิ้งไว้อย่างต่ำ 8 ชั่วโมง (หรือข้ามคืน)
     2. กรองน้ำที่แช่อัลมอนด์ทิ้งไป เอาแต่เมล็ดอัลมอนด์ (เม็ดอวบอ้วน) ใส่ลงไปในโถปั่น เติมน้ำต้มสุกอุณหภูมิห้องลงไป ปั่นส่วนผสมทั้งหมดให้เป็นเนื้อเนียนละเอียด (จะได้น้ำลักษณะสีขาวข้นเหมือนน้ำนมและมีกากอัลมอนด์นอนเต็มก้นโถปั่น)
     3. นำน้ำนมอัลมอนด์มากรองผ่านกระชอนตาถี่ (หรือนำผ้าขาวบางมารองก่อนแล้วคั้นน้ำออกจนหมดก็ได้ นมอัลมอนด์ที่ได้จะมีรสจืด หอม และมัน หากชอบหวานสามารถเติมน้ำผึ้ง หรือใส่กลิ่นวานิลลาลงไปเพื่อแต่งกลิ่นได้ตามใจชอบ
 
20. สมูทตี้นมอัลมอนด์กล้วยหอมช็อกโกแลต



สูตรจาก คุณ kat bake club สมาชิกเว็บไซต์พันทิปดอทคอม

          ปิดท้ายกันด้วยเมนูสมูทตี้นมอัลมอนด์ ใส่กล้วยหอมกับผงโกโก้ เติมน้ำผึ้งนิดหน่อย ใส่น้ำแข็งลงไปปั่นด้วยจะได้กระดกดื่มสดชื่นนะคะ


ส่วนผสม สมูทตี้นมอัลมอนด์กล้วยหอมช็อกโกแลต


นมอัลมอนด์ 1 ถ้วย
ผงโกโก้ 1 ช้อนชา
กล้วยหอมขนาดใหญ่ หั่นเป็นแว่นแช่แข็ง 1 ลูก (แบบไม่แช่ก็ใช้ได้เหมือนกัน แต่แบบแช่แข็งเวลาปั่นออกมาเนื้อมันเหนียวข้นมากกว่า)
น้ำผึ้ง 1 ช้อนโต๊ะ
น้ำแข็ง 4-5 ก้อน


วิธีทำสมูทตี้นมอัลมอนด์

       ► นำส่วนผสมทั้งหมดใส่ลงในโถปั่น ปั่นจนเนียนเป็นเนื้อเดียวกัน รินใส่แก้ว พร้อมเสิร์ฟ
 
          เป็นอย่างไรบ้างคะ กับเมนูอาหารคลีนสุดง่ายและส่วนผสมไม่เยอะ มีให้เลือกหลากหลายประเภท ลองทำที่บ้านกันดูนะคะ
 
>> อ่านข้อมูลและติดตามสถานการณ์ covid-19 << ได้ที่นี่
 

สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing คลิกเลย
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













20 เมนูอาหารคลีนง่าย ๆ ทำเองอิ่มอร่อยได้สุขภาพแบบง่าย ๆ




อัปเดตล่าสุด 12 กรกฎาคม 2564 เวลา 09:56:29
 74,832 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































