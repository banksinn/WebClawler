




สูตรต้มแซ่บ จัดเต็มความจัดจ้านจี๊ดจ๊าดพ่นไฟ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






6 สูตรต้มแซ่บ จัดเต็มความจัดจ้านจี๊ดจ๊าดพ่นไฟ




741,885อ่าน







0















           พร้อมแซ่บกันหรือยัง ? ชวนมาทำเมนูต้มแซ่บแบบจี๊ดจ๊าด เมนูกับแกล้มรสจัดจ้าน เสิร์ฟความแซ่บให้เลือกถึง 6 สูตรความอร่อย ซดแล้วตาตื่นชื่นใจแน่นอน            ใครที่มักจะสั่งเมนูต้มแซ่บรสเด็ดมาซดทุกครั้งเวลาไปกินส้มตำ วันนี้กระปุกดอทคอมมีอาหารแซ่บ ๆ อย่างวิธีทำต้มแซ่บมาฝากไว้ให้ทำกินกันที่บ้านถึง 6 สูตรด้วยกัน ทั้งต้มแซ่บไก่ ต้มแซ่บหมู ต้มแซ่บปลา ต้มแซ่บเครื่องในหมู ต้มแซ่บเนื้อ และต้มแซ่บปลาหมึกยัดไส้ จะได้ฟินกันที่บ้าน ไม่ต้องไปนั่งทนร้อนกันจ้า






1. ต้มแซ่บกระดูกหมู




          ต้มแซ่บเมนูแรกที่หลายคนนึกถึงคงต้องยกให้ต้มแซ่บกระดูกหมูถ้วยนี้เลย ทั้งแซ่บทั้งยังได้เคี้ยวกรุบกรอบไปกับกระดูกหมูอ่อน ๆ ซดน้ำแซ่บ ๆ ตาม ข้าวสวยก็ได้ ข้าวเหนียวก็ดี แค่คิดตามก็น้ำลายไหลแล้วส่วนผสม ต้มแซ่บกระดูกหมู          • กระดูกอ่อนหมู 200 กรัม          • น้ำ 500 มิลลิลิตร          • ข่าแก่ (หั่นแว่น) 5 ชิ้น          • ตะไคร้ (หั่นเฉียง) 1 ต้น          • ใบมะกรูด (ฉีกก้านกลาง) 3 ใบ          • เห็ดฟาง (ผ่าครึ่ง) 100 กรัม          • มะเขือเทศราชินี (ผ่าครึ่ง) 50 กรัม          • หอมแขก (ซอยบาง) 1 หัว          • น้ำปลา 3 ช้อนโต๊ะ          • น้ำมะขามเปียก 2 ช้อนโต๊ะ          • น้ำตาลทราย 2 ช้อนชา          • น้ำมะนาว 2 ช้อนโต๊ะ          • พริกป่น (ตามชอบ)          • ข้าวคั่ว 1 ช้อนโต๊ะ          • ใบโหระพา 10 ใบ          • ผักชีฝรั่งซอย 1 ช้อนโต๊ะวิธีทำต้มแซ่บกระดูกหมู          1. ใส่น้ำลงในหม้อ นำขึ้นตั้งไฟต้มจนเดือด ใส่ข่า ตะไคร้ และใบมะกรูด ลงต้มจนเดือดอีกครั้ง          2. ใส่กระดูกอ่อนหมูลงต้มจนสุกและเปื่อย          3. ใส่เห็ดฟาง มะเขือเทศ และหอมแขกซอย ลงต้ม          4. ปรุงรสด้วยน้ำปลา น้ำมะขามเปียก และน้ำตาลทราย คนผสมจนเข้ากันดี ยกลงจากเตา ตักใส่ชาม เติมน้ำมะนาว พริกป่น ข้าวคั่ว และผักชีฝรั่ง ชิมรสตามชอบ โรยด้วยใบโหระพา พร้อมรับประทาน
++++++++++++++++++++ 



2. ต้มแซ่บปลาหมึกยัดไส้


          ใครว่าต้มแซ่บจะต้องมีแต่หมูเท่านั้น ลองเบนเข็มมาใส่ปลาหมึก อาหารทะเลเหนียวหนึบ ให้ฟินกันไปอีกระดับ รสเด็ดจัดจ้าน แถมสูตรนี้จาก คุณ pinknemo สมาชิกเว็บไซต์พันทิปดอทคอม แถมยังทำง่ายมากอีกด้วยส่วนผสม ต้มแซ่บปลาหมึกยัดไส้           • ปลาหมึก 500 กรัม          • หมูสับ 200 กรัม          • ข่า          • ตะไคร้          • ใบมะกรูด          • พริกขี้หนูบุบ          • ผักชีฝรั่งซอย          • หอมใหญ่          • น้ำมะขามเปียก          • ซีอิ๊วขาวเห็ดหอม          • พริกป่น          • ข้าวคั่ววิธีทำต้มแซ่บปลาหมึกยัดไส้           1. ล้างทำความสะอาดปลาหมึก แล้วนำหมูสับยัดไส้ปลาหมึกจนเต็ม กลัดด้วยไม้จิ้มฟัน เตรียมไว้          2. จากนั้นนำปลาหมึกไปลวก เตรียมไว้ใส่พร้อมเครื่องต้มยำ          3. หั่นปลาหมึกเป็นแว่น ๆ (ตอนแรกจะเสิร์ฟใส่ชามทั้งตัว แต่ว่าปลาหมึกตัวใหญ่ไปเลยต้องหั่น)          4. ใส่น้ำลงในหม้อ ใส่เครื่องต้มยำลงต้มจนเดือด ใส่ปลาหมึกลงไปตอนน้ำต้มยำเดือดจัด แล้วลดเป็นไฟกลาง ปรุงรสตามชอบ ตักใส่ชาม          5. ใส่พริกป่นและข้าวคั่ว คนผสมให้เข้ากัน พร้อมเสิร์ฟ
++++++++++++++++++++ 



3. ต้มแซ่บเนื้อ




          หันมาเอาใจสาวกคนชอบกินเนื้อวัวกันบ้างดีกว่าค่ะ ด้วยสูตรการทำต้มแซ่บเนื้อหอมฉุย เนื้อเปื่อย ๆ ซดเข้ากับน้ำซุปรสเด็ด แค่นี้ก็ชวนให้กลืนน้ำลายอึกใหญ่แล้วเนอะส่วนผสม  ต้มแซ่บเนื้อ           • เนื้อวัว (ส่วนที่ชอบ) 200-300 กรัม (หั่นเป็นชิ้นพอดีคำ)          • พริกไทยดำ 1 ช้อนโต๊ะ          • เครื่องต้มยำ 1 ชุด (ข่า ตะไคร้ และใบมะกรูด)          • หอมแดง 5 หัว (ทุบ)          • น้ำมะขาม          • น้ำมะนาว          • น้ำปลา          • พริกป่น          • ข้าวคั่ว 1 ช้อนโต๊ะ          • ต้นหอมซอย 1 ต้น          • ผักชีฝรั่งซอย 5 ใบ          • ใบสะระแหน่ เด็ดเป็นใบวิธีทำ ต้มแซ่บเนื้อ           1. ต้มน้ำกับพริกไทยดำและเครื่องต้มยำจนเดือด          2. ใส่เนื้อที่หั่นเตรียมไว้ลงไป รอจนเดือดอีกครั้งแล้วลดเป็นไฟอ่อน เคี่ยวไปเรื่อย ๆ และหมั่นช้อนฟองทิ้งจนได้ความเปื่อยของเนื้อตามต้องการ          3. เตรียมส่วนผสมเครื่องปรุงใส่ชาม ตักต้มเนื้อลงไป คนให้เข้ากัน ชิมรสตามชอบ โรยต้นหอมซอย ผักชีฝรั่งซอย และใบสะระแหน่ พร้อมเสิร์ฟ
++++++++++++++++++++ 



4. ต้มแซ่บไก่




         
 หรือถ้าไม่อยากกินต้มแซ่บหมูที่แคลอรีสูงไป 
ก็ลองมาดูวิธีทำต้มแซ่บไก่ดูบ้าง 
ถ้าใครกำลังลดความอ้วนก็เลือกใช้ส่วนเนื้ออกไก่ก็ดี 
หรือถ้าอยากแซ่บแบบฉบับต้มแซ่บแท้ ๆ ก็จัดไก่บ้านเหนียว ๆ เคี้ยวเพลิน ๆ 
กันไปเลยส่วนผสม ต้มแซ่บไก่          • ไก่ (ส่วนที่ชอบ) 200 กรัม          • น้ำ 500 มิลลิลิตร          • ข่าแก่ (หั่นแว่น) 5 ชิ้น          • ตะไคร้ (หั่นเฉียง) 1 ต้น          • ใบมะกรูด (ฉีกก้านกลาง) 3 ใบ          • เห็ดฟาง (ผ่าครึ่ง) 100 กรัม          • มะเขือเทศราชินี (ผ่าครึ่ง) 50 กรัม          • หอมแขก (ซอยบาง) 1 หัว          • น้ำปลา 3 ช้อนโต๊ะ          • น้ำมะขามเปียก 2 ช้อนโต๊ะ          • น้ำตาลทราย 2 ช้อนชา          • น้ำมะนาว 2 ช้อนโต๊ะ          • ข้าวคั่ว 1 ช้อนโต๊ะ          • พริกป่น (ตามชอบ)          • ใบโหระพา 10 ใบ          • ผักชีฝรั่งซอย 1 ช้อนโต๊ะวิธีทำต้มแซ่บไก่          1. ใส่น้ำลงในหม้อ นำขึ้นตั้งไฟต้มจนเดือด ใส่ข่า ตะไคร้ และใบมะกรูด ลงต้มจนเดือดอีกครั้ง          2. ใส่ไก่ลงต้มจนสุกและเปื่อยตามชอบ          3. ใส่เห็ดฟาง มะเขือเทศ และหอมแขกซอย ลงต้ม 
         4. ปรุงรสด้วยน้ำปลา น้ำมะขามเปียก และน้ำตาลทราย 
คนผสมจนเข้ากันดี ยกลงจากเตา ตักใส่ชาม เติมน้ำมะนาว พริกป่น ข้าวคั่ว 
และผักชีฝรั่ง ชิมรสตามชอบ โรยด้วยใบโหระพา พร้อมรับประทาน
++++++++++++++++++++ 



5. ต้มแซ่บปลากะพง


         
 
ลองมาดูต้มแซ่บที่ดูเหมือนจะแคลอรีน้อยที่สุดในบรรดาต้มแซ่บถ้วยอื่นอย่างต้มแซ่บปลากะพงกันดูบ้าง
 ใครชอบกินปลาอยู่แล้วต้องขอบอกว่าสูตรนี้เด็ดจริง ๆ เนื้อปลากะพงนุ่ม ๆ 
กับน้ำต้มแซ่บ ๆ อูย... หิวจังส่วนผสม ต้มแซ่บปลากะพง          • เนื้อปลากะพง 300 กรัม          • เห็ดฟางผ่าครึ่ง 1 ถ้วย           • ข่า (หั่นแว่น)  4 แว่น           • ตะไคร้ (หั่นท่อนทุบ) 2 ต้น           • ใบมะกรูดฉีก 5 ใบ           • ข้าวคั่ว 1 ช้อนโต๊ะ          • พริกป่น (ตามชอบ)          • น้ำปลา 2 ช้อนโต๊ะ           • น้ำมะนาว 2 ช้อนโต๊ะ          • ผักชีฝรั่งซอย          • พริกแห้งทอดกรอบ 3 เม็ดวิธีทำต้มแซ่บปลากะพง          1. ต้มน้ำ ใส่ข่า ตะไคร้ และใบมะกรูด ลงไปต้ม รอจนเดือด          2. ใส่เนื้อปลาลงไป (ไม่ต้องคนเพราะจะทำให้คาว) รอน้ำเดือดอีกครั้ง          3. ใส่เห็ดฟางลงไปต้มจนเดือด ปิดไฟ 
         4. บีบน้ำมะนาวใส่ถ้วย ตามด้วยน้ำปลา ข้าวคั่ว และพริกป่น 
ตักส่วนผสมต้มแซ่บลงไป คนให้เข้ากัน ชิมรสตามชอบ 
โรยผักชีฝรั่งและพริกแห้งทอดกรอบ
++++++++++++++++++++
6. ต้มแซ่บเครื่องในหมู         
 ปิดท้ายกันด้วยสูตรต้มแซ่บเครื่องในหมู 
เอาใจเหล่าคนชอบตั้งวงปาร์ตี้เป็นพิเศษ ล้อมวงดื่มกิน 
เคล้ากับแกล้มรสเด็ดอย่างต้มแซ่บเครื่องในหมู เคี้ยวมันเคี้ยวเพลิน 
ไม่รู้ว่างานนี้จะเลิกกันกี่โมงกี่ยามส่วนผสม ต้มแซ่บเครื่องในหมู          • เครื่องในหมู เช่น ไส้หมู กระเพาะหมู หัวใจหมู (ล้างสะอาด หั่นเป็นชิ้น ๆ)          • หมูบด          • พริกไทยดำ 1 ช้อนโต๊ะ          • เครื่องต้มยำ 1 ชุด (ข่า ตะไคร้ และใบมะกรูด)          • หอมแดง 5 หัว (ทุบ)          • น้ำมะขาม          • น้ำมะนาว          • น้ำปลา          • พริกป่น          • ข้าวคั่ว 1 ช้อนโต๊ะ          • ต้นหอมซอย 1 ต้น          • ผักชีฝรั่งซอย 5 ใบ          • ใบสะระแหน่ (เด็ดเป็นใบ)วิธีทำต้มแซ่บเครื่องในหมู          1. นำเครื่องในหมูทั้งหมดไปต้มในน้ำเดือดจนสุกและเปื่อยตามต้องการ ตักขึ้นสะเด็ดน้ำ เตรียมไว้          2. ต้มน้ำกับพริกไทยดำและเครื่องต้มยำจนเดือด 
         3. ใส่เครื่องในหมูและหมูบดที่เตรียมไว้ลงไป 
รอจนเดือดอีกครั้งแล้วลดเป็นไฟอ่อน เคี่ยวไปเรื่อย ๆ 
และหมั่นช้อนฟองทิ้งจนได้ความเปื่อยของเครื่องในตามต้องการ          4.
 เตรียมส่วนผสมเครื่องปรุงใส่ชาม ตักต้มเครื่องในลงไป คนให้เข้ากัน 
ชิมรสตามชอบ โรยต้นหอมซอย ผักชีฝรั่งซอย และใบสะระแหน่ พร้อมเสิร์ฟ
          เป็นตาแซ่บจริง
 ๆ สำหรับสูตรทำต้มแซ่บทั้ง 6 สูตร แหม... รู้นะว่ากลืนน้ำลายกันยกใหญ่ 
ใครไม่อยากออกไปทนร้อนนั่งซดที่ร้านส้มตำก็ลองทำเองได้เลยจ้า 
รับรองแซ่บสมชื่อเมนูเลยล่ะ


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






6 สูตรต้มแซ่บ จัดเต็มความจัดจ้านจี๊ดจ๊าดพ่นไฟ





อัปเดตล่าสุด 4 มิถุนายน 2564 เวลา 15:18:06
 741,885 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































