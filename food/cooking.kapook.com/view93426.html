




สูตรอาหารง่ายๆ สำหรับมือใหม่หัดทำอาหาร เมนูอาหารง่าย ๆ น่าลองทำ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






23 สูตรอาหารง่าย ๆ หลากเมนูอร่อยได้แบบไม่น่าเชื่อ 




3,832,394อ่าน







0















          รวมฮิตสูตรอาหารทำง่าย ๆ กว่า 20 เมนู พร้อมเสิร์ฟให้กับมือใหม่หัดเข้าครัว แต่ละเมนูน่ากินจนไม่น่าเชื่อว่าทำง่ายจริง ๆ                   ใครเป็นพ่อครัวแม่ครัวมือใหม่เพิ่งเริ่มหัดทำอาหารคงกำลังมองหาเมนูอาหารทั้งคาวหวานแบบทำง่ายมาลองทำกัน กระปุกดอทคอมขอเสนอวิธีทำอาหารสุดง่ายที่หน้าตาอาหารดูดี ชวนหิว เด็ดตรงที่มีวิธีทำง่าย ๆ แถมยังเป็นเมนูฟิวชั่นที่ดัดแปลงตามสไตล์ของ คุณ isweet สมาชิกเว็บไซต์พันทิปดอทคอม และในบางเมนูทำง่ายจนเรานึกไม่ถึงอีกด้วย ถ้าพร้อมแล้วก็เข้าครัวไปพร้อม ๆ กันเลยค่ะ                                  






1. กุ้งมะนาวเปรี้ยวแซ่บ



 

 
ส่วนผสม กุ้งมะนาว         • กุ้งขาว (แกะเปลือกผ่าหลัง)         • รากผักชีสับละเอียด 3 ช้อนโต๊ะ         • กระเทียมสับละเอียด 3 ช้อนโต๊ะ         • พริกขี้หนูสับละเอียด 2 ช้อนโต๊ะ         • น้ำมะนาว 3 ช้อนโต๊ะ         • น้ำปลา 3 ช้อนโต๊ะ         • น้ำตาลทราย 1 ช้อนชา         • ก้านคะน้าและแครอต แช่น้ำเย็นจัด 
 
วิธีทำกุ้งมะนาว

         1. ลวกกุ้ง โดยตั้งน้ำให้เดือดจัด ใส่กุ้งลงไปลวก พอกุ้งเริ่มเปลี่ยนสี หรือประมาณ 5-10 วินาที ให้รีบตักขึ้นทันที จะสุกพอดีและกุ้งไม่หด (ในน้ำลวกกุ้งใส่ใบโหระพาไปนิดจะหอมมากค่ะ)
         2. ทำน้ำจิ้ม โดยนำน้ำมะนาว น้ำปลา และน้ำตาลทราย คนผสมให้น้ำตาลละลาย จากนั้นชิมรส ถ้าจัดเกินไปจะเติมน้ำซุปจากการลวกกุ้งนิดหน่อยก็ได้ค่ะ เมื่อได้รสที่ชอบแล้วใส่กระเทียม รากผักชี และพริกขี้หนูสับ ตามลงไป เสิร์ฟคู่กับก้านคะน้า และแครอตแช่เย็น
 

++++++++++++++++



 2. ทอดมันปลากราย






ส่วนผสม ทอดมันปลากราย                     • เนื้อปลากราย 500 กรัม          • น้ำพริกแกงเผ็ด 1/2 ถ้วย         • ไข่ไก่ 1 ฟอง         • ถั่วฝักยาวซอย 1 ถ้วยพูน ๆ         • ใบมะกรูดซอยละเอียด 3 ช้อนโต๊ะ         • น้ำปลาอย่างดี 2 ช้อนโต๊ะ





ส่วนผสม น้ำจิ้มอาจาด         • แครอต 1/2 ถ้วย         • แตงกวา 1/2 ถ้วย         • หอมแดงซอย 1/2 ถ้วย         • มะนาว 2 ลูก (อ้อใช้มะนาวแทนน้ำส้มสายชู ไม่ชอบรสเปรี้ยวของน้ำส้มจ้ะ)         • พริกขี้หนูซอย 2 ช้อนโต๊ะ         • น้ำตาลทราย         • น้ำเปล่า         • เกลือป่น          หมายเหตุ : อัตราส่วนน้ำตาลทราย น้ำเปล่า และเกลือนิดหน่อย ที่ใช้ทำเป็นน้ำเชื่อม ปรุงตามเพื่อน ๆ ชอบเลยนะคะ กะปริมาณให้พอท่วมผักที่เราเตรียมไว้เป็นพอค่ะ 
วิธีทำทอดมันปลากราย            

 

      ► นำทุกอย่างผสมเข้าด้วยกัน แล้วนวดจนเป็นเนื้อเดียวกัน นำไปทอดให้สุก กินคู่กับน้ำจิ้มอาจาด 
 

 
วิธีทำน้ำจิ้มอาจาด          1. นำแตงกวา แครอต หอมแดง และพริกขี้หนู ใส่ในชาม บีบมะนาวลงไป คลุกเคล้าเบา ๆ ให้ทั่ว แช่เย็นพักไว้

          2. ผสมน้ำกับน้ำตาลทรายและเกลือป่น คนให้ละลาย นำขึ้นตั้งไฟเคี่ยวให้เหนียว ชิมรสให้ออกหวานเค็มนิด ๆ ตามชอบ พักให้เย็น

          3. เวลาเสิร์ฟราดส่วนผสมลงในชามผัก จะได้ผักที่กรอบอร่อยสามรสจ้า 
 


++++++++++++++++++
3. ทอดมันข้าวโพดกุ้งสับ


ส่วนผสม ทอดมันข้าวโพด         • ข้าวโพดหวานต้มหั่นเป็นเม็ด 1 ถ้วย         • แป้งสาลีอเนกประสงค์ 1 ถ้วย         • ไข่ไก่ 1 ฟอง         • กุ้งสับ 1/2 ถ้วย         • พริกไทย 1 ช้อนชา         • กระเทียมสับ 3 ช้อนโต๊ะ         • รากผักชีสับ 3 ช้อนโต๊ะ         • น้ำมันหอย 3 ช้อนโต๊ะ         • ซีอิ๊วขาว 1 ช้อนโต๊ะ         • น้ำมันสำหรับทอด          หมายเหตุ : จะได้ส่วนผสมที่เหลวนิดหน่อย เวลาทอดจะฟูกรอบดีค่ะ หากใครชอบเหนียว ๆ ให้ใส่แป้งเพิ่มได้ค่ะ 





 
  
  
  
  
  
  
  
  
   วิธีทำข้าวโพดทอด
 

          1. นำส่วนผสมทั้งหมดนวดคลุกเคล้าให้เข้ากัน 

          2. นำไปทอดในน้ำมันร้อน ใช้ไฟปานกลางจนสุกเหลืองน่ารับประทาน 

          3. เสิร์ฟคู่กับซอสมะเขือเทศหรือน้ำจิ้มบ๊วยเจี่ย 

 
++++++++++++++
4. เต้าหู้ทรงเครื่อง



ส่วนผสม เต้าหู้ทรงเครื่อง                     • เต้าหู้คินุ 1 ก้อน         • หมูสับ 50 กรัม         • หอมใหญ่หั่นเต๋า 2 ช้อนโต๊ะ         • เห็ดหอม 2 ดอก (แช่น้ำให้นิ่ม หั่นเป็นเส้น)         • แครอตหั่นเต๋า 3 ช้อนโต๊ะ         • น้ำเปล่า 1/2 ถ้วย         • แป้งข้าวโพด 3 ช้อนชา (ผสมน้ำเล็กน้อย คนผสมให้ละลาย)         • น้ำมันหอย 2 ช้อนโต๊ะ         • ซีอิ๊วขาว (ใส่ตามชอบจ้ะ)         • พริกไทยป่น 1 ช้อนชา         • น้ำมันพืช 2 ช้อนโต๊ะ         • ต้นหอมซอย 2 ช้อนโต๊ะวิธีทำเต้าหู้ทรงเครื่อง                     1. นึ่งเต้าหู้ หรือลวกน้ำร้อน พักไว้         2. ใส่น้ำมันลงในกระทะ นำขึ้นตั้งไฟ ใส่หอมใหญ่ลงไปเจียวให้หอม ใส่หมูสับลงไปผัด ตามด้วยเห็ดหอม ปรุงรสด้วยซีอิ๊วขาว น้ำมันหอย และพริกไทยป่น ใส่น้ำพอขลุกขลิก พอเดือด          3. ใส่แครอตและแป้งข้าวโพดผสมน้ำลงไปให้น้ำข้นนิด ๆ พอเดือดอีกครั้งปิดไฟ นำไปราดบนเต้าหู้ โรยด้วยต้นหอมซอย พร้อมเสิร์ฟ                      หมายเหตุ : อ้อใส่แครอตทีหลัง เพราะชอบแบบกรอบ ๆ ไม่ต้องสุกมาก หากเพื่อน ๆ ชอบแครอตนิ่ม ๆ ให้ใส่พร้อมเห็ดหอม 
+++++++++++++++++++

 
    
    
    
    
    
    
    
    
    5. ไก่ทอดเกลือตะไคร้กรอบ



ส่วนผสม ไก่ทอดเกลือ         • ปีกบนไก่ 300 กรัม         • แป้งสาลี 1/2 ถ้วย         • เกลือป่น 1/2 ช้อนชา         • น้ำมันหอย 2 ช้อนโต๊ะ         • ตะไคร้ซอยละเอียดยิบ 2 ช้อนโต๊ะ (สำหรับหมักไก่)         • น้ำเปล่า 1/4 ถ้วย         • ตะไคร้ซอย สำหรับทอดกรอบ         • ใบมะกรูดซอย สำหรับทอดกรอบวิธีทำไก่ทอดเกลือ          1. นำปีกไก่ แป้งสาลี เกลือ น้ำมันหอย น้ำเปล่า และตะไคร้สับละเอียด คลุกเคล้าให้เข้ากัน พักทิ้งไว้ประมาณ 10-15 นาที          2. นำตะไคร้และใบมะกรูดทอดในน้ำมันให้กรอบ ตักขึ้นพักไว้ เพื่อเป็นเครื่องเคียงไก่ทอด          3. นำไก่ไปทอดในน้ำมันร้อนจัด จนไก่สุกเหลืองกรอบ เสิร์ฟพร้อมตะไคร้และใบมะกรูดทอดกรอบ หรือกินคู่กับซอสพริก                      หมายเหตุ : เมนูนี้จะได้ไก่กรอบนอกนุ่มใน หอมตะไคร้เบา ๆ กินคู่กับตะไคร้และใบมะกรูดทอดกรอบ เป็นเมนูอร่อยที่ทำง่ายใคร ๆ ก็ทำได้.... จะกินเป็นกับแกล้มหรือข้าวสวยร้อน ๆ ก็เข้ากันอย่างที่สุดค่ะ 
 


++++++++++++++++++++


6. หมูกอร์ดองเบลอ (pork cordon bleu)

 


ส่วนผสม หมูทอดกอร์ดองเบลอ

         • หมูสันนอก หั่นเป็นชิ้น น้ำหนักชิ้นละ 100-120 กรัม จำนวน 2 ชิ้น         • เกลือป่น และพริกไทยป่น         • ไข่ไก่ 1 ฟอง (ตีจนเข้ากัน)         • แป้งสาลีอเนกประสงค์         • เกล็ดขนมปัง         • แฮม 1 แผ่น         • เชดด้าชีส          • น้ำมันสำหรับทอด         • ไม้จิ้มฟัน 
 
วิธีทำหมูทอดกอร์ดองเบลอ

 
  
  
  
  
  
  
  
  
          1. นำหมูสันนอกหั่นตามขวางแบบสเต๊ก หนา 1.5-2 ซม. (จะใช้ค้อนทุบสเต๊กทุบเพิ่มความนุ่ม และขนาดของชิ้นให้ใหญ่ ๆ ขึ้นก็ได้นะคะ แต่ถ้าไม่ทุบก็ไม่เป็นไรค่ะ เพราะหมูสันนอกไม่แข็งอยู่แล้ว)          2. นำสันนอกสเต๊กที่หั่นแล้ว ใช้มีดคม ๆ แล่แผ่ออกเป็นปีกผีเสื้อ สำหรับใส่ชีสและแฮม จากนั้นนำชีสและแฮมหั่นตามขนาดของชิ้นหมู วางใส่ลงไปตรงกลางบริเวณที่เราแล่ออก และปิดทับ โดยใช้ไม้จิ้มฟันกลัดหัว-ท้ายและตรงกลางเพื่อไม่ให้ชีสเยิ้มออกมาขณะทอด          3. โรยเกลือป่นและพริกไทยป่นเล็กน้อยทั้งสองด้าน           4. นำไปคลุกแป้งสาลีให้ทั่วบาง ๆ รอบชิ้นหมู แล้วนำไปชุบไข่ ตามด้วยชุบเกล็ดขนมปังทั้งสองด้าน          5. ทอดในน้ำมันร้อนไฟปานกลาง จนสุกเหลืองน่ารับประทาน ตักขึ้นสะเด็ดน้ำมันในแนวตั้ง (ทิ้งไว้สัก 2-3 นาที ให้ชีสเซตตัว เวลาหั่นชีสจะได้ไม่เยิ้มออกมาเลอะไม่สวย แต่ถ้าใครชอบชีสที่กำลังละลายเยิ้ม ๆ ก็หั่นเสิร์ฟได้เลยค่ะ)          หมายเหตุ : กินคู่กับซอสบาร์บีคิว มัสตาร์ด หรือซอสมะเขือเทศ ก็ได้ตามชอบเลยจ้า ^^ แนมด้วยผักสลัดเพื่อเพิ่มคุณค่าวิตามินให้กับเมนูนี้สักนิด อร่อยครบเลยค่ะ 
+++++++++++++++++++
  
  
  
  
  
  
  
  
  
  
  
  
  
  
  
  
  
  


7. เห็ดฟางผัดใบโหระพา

ส่วนผสม เห็ดฟางผัดใบโหระพา         • กระเทียมสับ         • พริกขี้หนูทุบ         • เนื้อไก่หั่นชิ้น (จริง ๆ ไม่ใส่เนื้อสัตว์ก็อร่อยค่ะ)         • เห็ดฟาง         • น้ำมันหอย         • ซีอิ๊วขาว         • ใบโหระพาวิธีทำเห็ดฟางผัดใบโหระพา                     1. ใส่น้ำมันลงในกระทะ นำกระเทียมและพริกขี้หนูลงไปผัดให้หอม 

         2. ใส่เนื้อไก่ลงไปผัดพอสุก

         3. ใส่เห็ดลงไปผัด ปรุงรสด้วยน้ำมันหอย ซีอิ๊วขาว ใส่น้ำเปล่านิดหน่อย 

         4. พอสุกใส่ใบโหระพา ตักใส่จาน พร้อมเสิร์ฟ 
 


+++++++++++++ 



8. ปลาต้มกระชาย


 
ส่วนผสม ปลาต้มกระชาย                     • ปลานิล ปลาทับทิม ปลาช่อน หรือเนื้อไก่ เลือกตามชอบ (แต่วันนี้อ้อใช้ปลานิลค่ะ นำมาหั่นเป็นชิ้น ๆ ตามชอบ)         • กระชายทุบ (ครั้งแรกควรใส่น้อย ๆ บางท่านอาจไม่คุ้นเคยค่ะ)         • เกลือป่น         • น้ำปลา         • ผงปรุงรสนิดหน่อย (เพื่อร่นระยะเวลาค่ะ)วิธีทำ ปลาต้มกระชาย         1. ต้มน้ำให้เดือด ใส่เกลือ น้ำปลา และผงปรุงรส ชิมรสตามชอบ (ไม่ต้องเค็มมาก)         2. พอน้ำเดือดใส่กระชายทุบลงไป พอเดือดอีกครั้งใส่เนื้อปลาลงไปเบา ๆ ทีละชิ้น (ในขั้นตอนนี้ห้ามคนเด็ดขาดจนกว่าปลาจะสุก)เทคนิคไม่ให้ปลาในอาหารประเภทต้มมีกลิ่นคาว คือ                     1. ต้มน้ำให้เดือดก่อนจึงใส่ปลา และห้ามคนจนกว่าจะสุก         2. ในขั้นตอนสุดท้ายบีบมะนาวลงไปนิดหน่อยเพื่อให้เนื้อปลาแข็งตัว จะช่วยลดกลิ่นคาวด้วยค่ะ                      หมายเหตุ : ได้มีโอกาสไปประเทศจีน ได้ไปกินน้ำซุปของจีน ปรากฏว่าเหมือนที่เราทำเลย หากเพื่อน ๆ ที่เคยไปสั่งอาหารชุดของเขาส่วนมากจะมีซุปถ้วยสูง ๆ มาให้ซดด้วย แต่เขาจะใช้เนื้อไก่ คือสูตรนี้เลย ไม่ใช่ก็ใกล้เคียง ฮ่า ๆ ลองทำกินกันดูนะ 

 
+++++++++++++++++++++
  
  
  
  
  
  
  
  
  
  
  
  
  
  
  
  
  
  


9. ลาบหมู


 
    
    
    
    
    
    
    
    
    ส่วนผสม ลาบหมู         • หมูสับ 100 กรัม (ผสมน้ำเปล่า 7 ช้อนโต๊ะ น้ำปลา 2 ช้อนชา แล้วนำไปรวนพอสุก ตักใส่ชาม พักไว้)         • ตับหมูต้ม 50 กรัม (ต้มพอสุกนุ่ม ไม่แข็งแห้ง)         • หอมแดงซอย 3 ช้อนโต๊ะ         • ผักชีฝรั่งซอย 3 ช้อนโต๊ะ         • น้ำปลาอย่างดี 2 ช้อนโต๊ะ         • น้ำมะนาว 2 ช้อนโต๊ะ         • น้ำตาลทราย 1/2 ช้อนชา         • พริกป่น ตามชอบ         • ข้าวคั่ว 2 ช้อนโต๊ะ         • ใบมะกรูดซอยละเอียด 1 ช้อนโต๊ะ (แบ่งไว้โรยหน้าตอนเสิร์ฟเล็กน้อย)         • ใบสะระแหน่ เด็ดเป็นใบ สำหรับตกแต่ง         • ผักกาดขาว 1 ก้าน         • มะเขือเทศราชินีสำหรับเสิร์ฟ          • ผักสดสำหรับเสิร์ฟ (จะเป็นอะไรก็ได้ตามชอบนะคะ) 
 
วิธีทำลาบหมู                     1. นำหมูรวนและตับใส่ในชามผสม ปรุงรสด้วยน้ำมะนาว น้ำปลา น้ำตาลทราย พริกป่น และข้าวคั่ว คลุกเคล้าให้เข้ากัน 

         2. จากนั้นตามด้วยหอมแดงซอย ผักชีฝรั่ง และใบมะกรูดซอย คลุกเคล้าเบา ๆ อีกครั้ง 

         3. ก่อนเสิร์ฟโรยด้วยใบมะกรูดซอยและใบสะระแหน่                      หมายเหตุ : เมนูลาบ วันนี้อ้อใส่ตับหมูและใบมะกรูดซอยลงไปด้วย เพิ่มความมันละมุนลิ้น ความหอมของใบมะกรูดจะทำให้ลาบดูมีเสน่ห์เพิ่มอรรถรสมากยิ่งขึ้นค่ะ เพื่อน ๆ ลองทำกันดูนะคะ รับรองจะติดใจค่ะ 
++++++++++++++++
  
  
  
  
  
  
  
  
  
  
  
  
  
  
  
  
  
  

10. ลาบดอกขจร


ส่วนผสม ลาบดอกขจร         • ดอกขจรลวกสุก         • หมูสับรวนสุก         • ปลาหมึกลวกสุก         • ข้าวคั่ว          • น้ำตาลทราย         • น้ำมะนาว          • น้ำปลา          • พริกแห้งคั่วป่นหยาบ          • หอมแดงซอย          • ต้นหอมซอย          • ผักชีฝรั่งซอย          • ใบสะระแหน่ วิธีทำลาบดอกขจร                     1. ผสมน้ำตาลทราย น้ำมะนาว น้ำปลา และพริกป่น คนผสมให้น้ำตาลละลาย 

         2. ใส่หมูสับรวน ดอกขจรลวกสุก และปลาหมึกลวก ใส่ข้าวคั่วเป็นลำดับสุดท้าย และตามด้วยหอมแดงซอย ต้นหอมซอย ผักชีฝรั่งซอย และใบสะระแหน่ คลุกเคล้าเบา ๆ ชิมรสตามชอบ พร้อมเสิร์ฟ 
++++++++++++++++

 
    
    
    
    
    
    
    
    
    11. ปีกไก่อบต้มยำพริกเผา (ทำง่ายอย่างกับปอกกล้วย)



ส่วนผสม ปีกไก่อบต้มยำพริกเผา         • ปีกกลางไก่ 500 กรัม          • ซอสมะเขือเทศ 2 ถ้วย         • น้ำพริกเผาต้มยำ 1 ช้อนโต๊ะ          • น้ำมันที่อยู่ในพริกเผา 1 ช้อนโต๊ะ                      หมายเหตุ : ใครชอบหวานใส่น้ำตาลทรายเพิ่มได้ค่ะวิธีทำ ปีกไก่อบต้มยำน้ำพริกเผา                      1. ผสมไก่กับซอสมะเขือเทศ น้ำพริกเผาต้มยำ และน้ำมันน้ำพริกเผา เข้าด้วยกัน หมักทิ้งไว้ในตู้เย็นข้ามคืน (หรือ 2 ชั่วโมงก็ได้ค่ะ ถ้าต้องการความอร่อยด่วน ๆ แต่อ้อทิ้งไว้ข้ามคืน เข้มข้นเข้าเนื้อมาก อิอิ)          2. นำไปอบด้วยความร้อน 200 องศาเซลเซียส ด้านละ 7 นาที หรือจนสุกเหลืองน่ารับประทาน สามารถใช้ไมโครเวฟ หรือย่างในกระทะเทฟลอนได้ค่ะ                      หมายเหตุ : รสชาติจะออกเปรี้ยว เค็ม และหวาน รสจัดจ้านนิดหนึ่ง กินคู่กับมะเขือเทศราชินีเข้ากันที่สุดในโลกค่ะ จะบีบมะนาวนิดเพิ่มความจี๊ดจ๊าดก็ไม่ว่ากัน ผักแนมข้าง ๆ พูดเลยกินร่วมกันได้ดีมากค่ะ ยกเว้นตะไคร้นะ ฮ่า ๆ 
++++++++++++++++

 
    
    
    
    
    
    
    
    
    12. พิซซ่าไก่
 




ส่วนผสม พิซซ่าไก่                     • อกไก่หั่นเป็นชิ้น 100 กรัม         • หอมใหญ่หั่นเต๋า 1/2 หัว         • เนยสด         • ซอสมะเขือเทศ 1 ถ้วย         • เกลือป่น         • พริกไทยป่น         • ใบออริกาโน่         • แผ่นแป้งสาลีตอตีญ่า แบบโฮลวีต (เราใช้ยี่ห้อ danitas)         • พริกหวาน 3 สี หั่นเป็นเส้น ๆ         • มะเขือเทศราชินีหั่นครึ่ง         • มอสซาเรลล่าชีสขูดฝอย  
 
วิธีทำพิซซ่าไก่                     1. นำหอมใหญ่ผัดกับเนย พอสุกใส่ซอสมะเขือเทศ ใส่เกลือป่น พริกไทยป่น และออริกาโน่นิดหน่อย ชิมรสให้เปรี้ยวหวานตามชอบ ใส่ไก่ลงไปผัดพอสุกประมาณ 80% (เพราะเมื่อนำไปอบจะเสียน้ำจะทำให้เนื้อสัตว์แห้งเกินไป)         2. นำเครื่องที่ผัดตักราดบนแผ่นแป้ง วางพริกหวานและมะเขือเทศ โรยด้วยมอสซาเรลล่าชีสปริมาณตามชอบ         3. นำเข้าอบอุณหภูมิ 200 องศาเซลเซียส นานประมาณ 6 นาที (หรือจนชีสเป็นสีเหลืองทอง) นำออกจากเตา โรยด้วยออริกาโน่ ตัดแบ่งพร้อมเสิร์ฟ                       หมายเหตุ : อ้อไม่ได้นำพริกหวานและมะเขือเทศลงผัดพร้อมไก่ เพราะอ้อชอบแบบนี้นะจ๊ะ รู้สึกว่าได้กลิ่นหอม ๆ ของพริกชัดเจน ได้ความหวานเปรี้ยวนิด ๆ ของมะเขือเทศ หากเพื่อน ๆ ชอบสุกแบบเข้าเนื้อ สามารถนำไปผัดกับซอสในตอนแรกได้นะจ๊ะ 
+++++++++++++++



13. ฟักทองผัดไข่ใบโหระพา






ส่วนผสม ฟักทองผัดไข่                     • ฟักทองดิบ หั่นเป็นชิ้น ประมาณ 200 กรัม          • หมูสับ 30 กรัม         • ไข่ไก่ 1 ฟอง         • กระเทียม 2-3 กลีบ         • โหระพา เด็ดเป็นใบ         • น้ำมันพืชสำหรับผัด 2 ช้อนโต๊ะ         • น้ำเปล่าหรือน้ำสต๊อก 1/2 ถ้วย         • ซีอิ๊วขาว 1 ช้อนโต๊ะ         • น้ำมันหอย 2  ช้อนโต๊ะพูน ๆ                      หมายเหตุ : อ้อไม่ใส่น้ำตาล เพราะฟักทองหวานอยู่ในตัวแล้วค่ะ หากใครชอบหวานสามารถใส่น้ำตาลได้ค่ะวิธีทำฟักทองผัดไข่                      1. นำกระเทียมสับเจียวในกระทะให้หอม ใส่หมูสับลงไปผัด พอหมูสับใกล้สุก นำฟักทองใส่ลงไป ปรุงรสด้วยซีอิ๊วขาวและน้ำมันหอยลงไปผัดให้เข้ากัน           2. เติมน้ำลงไปคลุกเคล้าเบา ๆ สังเกตพอฟักทองสุก 90% ให้ตอกไข่ใส่ลงไป ผัดไข่เบา ๆ ให้ทั่ว พอไข่และฟักทองสุก น้ำจะงวดพอดี ใส่ใบโหระพาลงไป พร้อมเสิร์ฟ





 
+++++++++++++++++++

 
14. ซุปหน่อไม้ (ฟิวชั่นจ๋า)

          จะเป็นอย่างไรเมื่อซุปหน่อไม่ได้มีแค่หน่อไม้อีกต่อไป... มาดูกันค่า ^^





ส่วนผสม ซุปหน่อไม้                     • หน่อไม้เผาฉีกเป็นเส้น ต้มน้ำใบย่านาง 100 กรัม         • หมูสับรวน 3 ช้อนโต๊ะ (รวนแบบมีน้ำขลุกขลิก)         • ปลาหมึกลวกสุก 1/2 ถ้วย         • หอยแมลงภู่ลวกสุก 1/2 ถ้วย         • น้ำปลา 1 ช้อนโต๊ะ         • น้ำมะนาว 2 ช้อนโต๊ะ         • พริกขี้หนูป่น ตามชอบ         • ข้าวคั่ว 2 ช้อนโต๊ะ         • น้ำปลาร้าต้มสุก 1 ช้อนโต๊ะ (ถ้าไม่ใส่น้ำปลาร้าให้เพิ่มน้ำปลาแทน)         • หอมแดงซอย         • ต้มหอมซอย         • ผักชีฝรั่งซอย         • สะระแหน่เด็ดเป็นใบวิธีทำ ซุปหน่อไม้                     1. นำหน่อไม้ (ที่ต้มกับน้ำใบย่านางแล้ว) ใส่ในชามผสม ตามด้วยหมูสับ ปลาหมึกและหอยแมลงภู่ ใส่พริกป่น น้ำปลา น้ำมะนาว ข้าวคั่วป่น และน้ำปลาร้า คลุกเคล้าให้เข้ากันดี 

         2. ปรุงจนได้รสชาติถูกใจ ออกเปรี้ยว เค็ม และหวานจากน้ำใบหญ้านาง 

         3. จากนั้นใส่หอมแดงซอย ต้นหอมซอย และผักชีฝรั่งซอย เคล้าเบา ๆ โรยใบสะระแหน่ พร้อมเสิร์ฟ

 
++++++++++++++++++
  
  
  
  
  
  
  
  
  
  
  
  
  
  
  
  
  
  

 
15. สเต๊กหมู



ส่วนผสม สเต๊กหมู                     • เนื้อสันนอกหมู หั่นชิ้นหนาประมาณ 1.5-2 ซม. จำนวน 3 ชิ้น         • ใบออริกาโน่แห้ง 1 ช้อนโต๊ะ         • เกลือป่น 1/2 ช้อนชา         • ซอสถั่วเหลือง 1 ช้อนโต๊ะ         • พริกไทยดำป่น 1 ช้อนชา         • แป้งสาลีอเนกประสงค์ 2 ช้อนโต๊ะ         • น้ำมันพืช 2 ช้อนโต๊ะ         • น้ำเปล่า 1/2 ถ้วย         • ผงฟู 1/2 ช้อนชา (อัตราส่วนที่เหมาะสม คือ เนื้อหมู 1 กิโลกรัม ต่อผงฟู 1 ช้อนชา)                      หมายเหตุ : ที่อ้อเลือกใช้ผงฟู เพราะจะทำให้ได้สเต๊กที่เนื้อนุ่ม เด้งเบา ๆ นิดเดียวเท่านั้นค่ะ ซึ่งยังคงได้คุณลักษณะเนื้อสัมผัสที่ดีของความเป็นสเต๊กอยู่ หากเพื่อน ๆ ไม่ชอบอาจเลือกใช้สับปะรดในการหมักหมูแทนก็ได้ค่ะ แต่สับปะรดจะเหมาะสำหรับหมักแล้วกินเลยภายใน 1 วัน เพราะคุณสมบัติของสับปะรดคือทำให้เนื้อสัตว์เปื่อยนุ่ม แต่ข้อเสียคือ ไม่สามารถหยุดกระบวนการย่อยได้ หากหมักนานเกินไป เนื้อสัตว์อาจเละเกินไป 

วิธีทำ สเต๊กหมู                      1. นำเนื้อหมูลงในชามผสม ตามด้วยออริกาโน่ พริกไทยดำ เกลือป่น ซอสถั่วเหลือง และแป้งสาลีอเนกประสงค์ คลุกเคล้าให้เข้ากัน จากนั้นใส่น้ำลงไป ตามด้วยผงฟู เคล้าให้เข้ากัน หากต้องการหมักข้ามคืนหรือทำเก็บแช่แข็ง ให้นวดนานประมาณ 5-10 นาที แต่หากต้องการกินแบบเร่งด่วนให้นวดประมาณ 20-30 นาที           2. ใส่น้ำมันพืชลงเป็นลำดับสุดท้าย เพื่อให้เป็นการเคลือบเครื่องปรุงต่าง ๆ ให้ติดกับชิ้นเนื้อสเต๊ก                   • วิธีเก็บสเต๊ก : วิธีเก็บสเต๊กแบบแช่แข็งกินได้นาน ๆ คือ นำเนื้อสเต๊กบรรจุลงในถุง 1 ชิ้น ต่อ 1 ถุง นำไปแช่แข็ง เมื่อต้องการกินก็นำออกมาตามจำนวนชิ้นที่ต้องการ สามารถเก็บได้หลายเดือนค่ะ         • วิธีย่างสเต๊ก : ใส่เนยลงในกระทะเทฟลอน ใส่เนื้อลงย่าง ด้านละ 5-7 นาที หรือจนสเต๊กเหลืองสวยส่วนผสม น้ำเกรวี่                     • เนยสด         • หอมใหญ่สับละเอียด 2 ช้อนชา         • พริกไทยดำ 1 ช้อนชา         • แป้งสาลีอเนกประสงค์ 1 ช้อนโต๊ะ         • น้ำ 1/4 ถ้วยวิธีทำน้ำเกรวี่         • ใส่เนยลงในกระทะ ใส่เกลือเล็กน้อย ตามด้วยหอมใหญ่สับ พริกไทยดำ แป้งสาลีอเนกประสงค์ และน้ำ ต้มจนเดือด วิธีทำมันฝรั่งบดอบชีส          ความลับคือ อ้อไม่ได้ขยันอย่างที่คิดค่ะ อ้อใช้แบบสำเร็จรูป นำมาผสมกับน้ำเดือดก็เป็นมันฝรั่งบดหอม ๆ อร่อยมาก ๆ ได้อย่างรวดเร็ว ใส่เนยเพิ่มไปนิดนึงเพิ่มความหอม โรยด้วยมอสซาเรลล่าชีส และนำไปอบประมาณ 3-5 นาที 
 


+++++++++++++++++++++
    
    
    
    
    
    
    
    
    
    
    
    
    
    
    
    
    
    
 
16. หอยทอดแบบง่าย





          นึกจะกินหอยทอดแต่ละครั้งต้องไปร้านใช่ไหมคะ ส่วนผสมมีแป้งหลายอย่างวุ่นวายเหลือเกิน แค่คิดจะทำก็เหนื่อยซะแล้ว วันนี้อ้อมีสูตรการทำหอยทอดแบบไม่ยุ่งยาก และอร่อยกรอบไม่แพ้ที่ร้านทำเลย ง่ายแค่ไหนมาดูกัน  
 
ส่วนผสม หอยทอด (สำหรับ 1 ที่)         • แป้งครัวครบรส (สูตรต้นตำรับ) 4 ช้อนโต๊ะ         • น้ำเย็นจัด 1 ถ้วย         • หอยแมลงภู่ชิลี 100 กรัม         • ต้นหอมซอย         • ไข่ไก่ 1 ฟอง         • ซอสพริก         • ถั่วงอกหรือผักอื่น ๆ ที่มีในบ้าน (วันนี้อ้อใช้ถั่วลันเตากับแครอตค่ะ) 
 
วิธีทำหอยทอด                     1. ละลายแป้งครัวครบรสในน้ำเย็นจัด คนผสมจนแป้งละลายและไม่เป็นเม็ด ใส่หอยแมลงภู่และหอมซอยลงไป คนผสมให้เข้ากัน พักไว้         2. ใส่น้ำมัน (เยอะพอควร) ลงในกระทะเทฟลอนชนิดแบน พอน้ำมันร้อนได้ที่ (ทดสอบโดยนำแป้งหยดลงไป ถ้าฟูขึ้นมาแสดงว่าใช้ได้) เทส่วนผสมแป้งกับหอยแมลงภู่ลงกระทะ เกลี่ยให้แผ่ออกเป็นแผ่นกลม จากนั้นตอกไข่ใส่ลงไป เกลี่ยให้ทั่ว (เนื่องจากอ้อชอบกรอบ ๆ เลยทอดนานนิดนึง) สังเกตโดยเอาตะหลิวตักดูด้านล่างว่าเหลืองกรอบพอหรือยัง จึงกลับด้าน พอไข่เริ่มสุก และแป้งกรอบ ก็ตักขึ้นใส่จานพร้อมเสิร์ฟ โรยด้วยหอมซอยและพริกไทยป่น กินคู่กับซอสพริก อร่อยเหาะเลยค่ะ เนื่องจากวันนี้อ้อไม่มีถั่วงอก แต่ร่างกายต้องการผัก จึงใช้แครอตและถั่วลันเตาลวกสุกมากินคู่กันค่ะ                      หมายเหตุ : อ้อไม่ได้ปรุงรสเลยนะคะ เพราะแป้งมีรสชาติพอดีอยู่แล้วค่ะ 
+++++++++++++++++
  
  
  
  
  
  
  
  
  
  
  
  
  
  
  
  
  
  

 
17. ทะเลอบวุ้นเส้น                      ปกติจะใส่แต่กุ้ง แต่สูตรนี้อ้อขอแอบใส่ปลาหมึกกับหอยแมลงภู่ด้วยนะคะ เป็นแก๊งทะเล มาดูวิธีทำกันค่ะ 

ส่วนผสม น้ำปรุงรส                     • นมข้นจืด 1 ถ้วย          • พริกไทยดำป่น หรือซุนเจียวบุบ 1 ช้อนชา         • ซีอิ๊วขาว น้ำมันหอย และซอสถั่วเหลือง อย่างละ 1 ช้อนโต๊ะ         • ซีอิ๊วดำหวาน 2 ช้อนชา         • เหล้าจีน 1 ช้อนโต๊ะ          หมายเหตุ : ส่วนผสมน้ำปรุงรส ให้เพื่อน ๆ ปรุงแล้วชิมรสตามชอบนะคะ แต่ละบ้านจะใช้เครื่องปรุงคนละยี่ห้อ รสชาติก็จะแตกต่างกันไป ปรุงแล้วชิมให้มีรสเค็ม ๆ มัน ๆ ก็ใช้ได้ค่ะส่วนผสม ทะเลอบวุ้นเส้น         • มันหมูแข็ง (หรือใช้เบคอนแทนได้ค่ะ)         • ขิงแก่ทุบหยาบ ๆ 3-4 ชิ้น         • กระเทียมทุบหยาบ ๆ 10 กลีบ         • รากผักชีทุบหยาบ ๆ         • พริกไทยดำป่น หรือซุนเจียวทุบพอแตก         • วุ้นเส้นแห้ง (ถุงเล็กขนาด 80 กรัม) แช่น้ำให้นิ่ม ตัดเป็นท่อนสั้นประมาณ 4 นิ้ว (คลุกซีอิ๊วดำหวานนิดหน่อย พอให้สีสวย)         • กุ้ง ปลาหมึก และหอยแมลงภู่ ใส่ตามชอบจ้า         • ผักชีไทย                      หมายเหตุ : อัตราส่วนตามชอบเลยจ้าวิธีทำทะเลอบวุ้นเส้น                      1. นำส่วนผสมรองก้นหม้อ โดยวางมันหมูเป็นลำดับแรก ตามด้วยขิง กระเทียม รากผักชี พริกไทยดำ กุ้ง ปลาหมึก หอยแมลงภู่ และวุ้นเส้น          2. เทน้ำปรุงรสใส่ตามลงไป ปิดฝา นำขึ้นตั้งไฟนานประมาณ 10 นาที (ในระหว่าง 10 นาที เปิดฝานิดเล็กน้อย กดวุ้นเส้นให้โดนน้ำปรุงด้วยนะคะ เขย่านิดหน่อย) อบต่อจนเส้นเหนียว โรยผักชี พร้อมเสิร์ฟค่ะ                      หมายเหตุ : เมนูนี้เส้นวุ้นเส้นจะเหนียวนุ่ม รสเข้มข้นหวานมันกลมกล่อม หอมเครื่องเทศมาก ๆ โดยปกติส่วนใหญ่จะไม่ใส่นม ซึ่งอ้อทำทุกครั้ง ถ้าไม่มีนมอ้อจะไม่ทำเลย ติดความเข้มข้นไปแล้วค่ะ ลองทำกินดูค่ะแล้วจะติดใจ ^^ 
 


++++++++++++++



18. ยำหอยแครง                      ยำหอยแครงเป็นอีกเมนูที่เห็นแล้วเรียกน้ำย่อยได้ดีมาก พูดแล้วน้ำลายไหล อิอิ มาดูส่วนผสมง่าย ๆ พื้น ๆ หาได้ทั่วไปใคร ๆ ก็ทำได้จ้า 





ส่วนผสม ยำหอยแครง                     • เนื้อหอยแครงลวก (พอสุก) 100 กรัม         • ตะไคร้ซอย 3 ช้อนโต๊ะ         • มะม่วงเปรี้ยวสับ 1/2 ถ้วย         • พริกขี้หนูซอย          • ใบสะระแหน่เด็ดเป็นใบ         • แรดิชฝานบาง ๆ (อ้อใช้เป็นเครื่องเคียงนะคะ)         • น้ำพริกเผา          • น้ำตาลทราย         • น้ำปลา          • น้ำมะนาว (อาจไม่ต้องใส่ถ้ามะม่วงเปรี้ยวมากอยู่แล้ว)                      หมายเหตุ : จำนวนและปริมาณตวงตามชอบเลยนะ เปรี้ยว เค็ม และหวานกลมกล่อมตามชอบเลยจ้าวิธีทำยำหอยแครง                      1. ลวกเนื้อหอยแครง นำใส่ชามผสม ตามด้วยตะไคร้ซอย มะม่วงสับ พริกขี้หนูซอย และใบสะระแหน่เล็กน้อย เตรียมไว้          2. ใส่น้ำพริกเผา น้ำปลา น้ำมะนาว และน้ำตาลทราย คนผสมให้ละลาย จากนั้นนำไปใส่ในชามหอยแครงลวก คลุกเคล้าให้เข้ากัน ชิมรสตามชอบ โรยหน้าด้วยใบสะระแหน่ พร้อมเสิร์ฟ 
 


+++++++++++++++++
 
19. วุ้นกะทิมะพร้าวน้ำหอม





ส่วนผสม วุ้นกะทิมะพร้าวอ่อน         • ผงวุ้น 1 1/2 ช้อนโต๊ะ         • น้ำมะพร้าวหรือน้ำเปล่า 2 1/2 ถ้วย (ถ้าเป็นน้ำลอยดอกมะลิจะหอมมากกว่านี้ หรือกลิ่นมะลิก็ได้)         • ใบเตยหั่นเป็นท่อน 2-3 ใบ         • น้ำตาลทรายขาว 1/2 ถ้วยพูน ๆ (ชิมรสดูตามชอบนะคะ พอดีอ้อไม่ชอบหวานจัดค่ะ)         • เนื้อมะพร้าวน้ำหอมอ่อน ๆ 1 ลูก หั่นเต๋า จะได้ประมาณ 1/2 ถ้วย (ใส่มากกว่านี้ได้นะ พอดีอ้อจำกัดแค่ลูกเดียวได้แค่นี้)         • หัวกะทิ 2 1/2 ถ้วย         • เกลือป่น 1/2 ช้อนชา 
 
วิธีทำวุ้นกะทิมะพร้าวอ่อน          1. ละลายผงวุ้นกับน้ำ นำขึ้นตั้งไฟ ใส่ใบเตยหั่นท่อนลงไป ต้มพอเดือด คนผสมจนส่วนผสมวุ้นเริ่มเหนียว          2. ใส่น้ำตาลทรายลงไปคนให้ละลาย ตามด้วยเนื้อมะพร้าวอ่อน 

          3. พอเดือดค่อย ๆ เทหัวกะทิลงไป คนเบา ๆ อย่าให้กะทิแตกมัน ใส่เกลือป่นเพื่อตัดรสนิดหน่อย 

          4. พอเดือดอีกครั้งปิดไฟ (เอาใบเตยออก) นำไปใส่พิมพ์ (อ้อไม่มีอะไรเลย จึงใส่แก้วและกล่องพลาสติกทนความร้อนแทน) จากนั้นนำไปแช่เย็นให้วุ้นเซตตัว นำออกมากินเย็น ๆ มันชื่นใจมาก 
 


+++++++++++++++++++
 
20. ข้าวคลุกน้ำพริกห่อไข่                      เคยเห็นแต่ข้าวผัดแกงเขียวหวานห่อไข่ ลองเปลี่ยนมาเป็นข้าวคลุกน้ำพริกกะปิดูบ้างจะเป็นอย่างไร ทำง่ายแค่ไหนมาดูกันค่ะ

ส่วนผสม ข้าวคลุกกะปิห่อไข่                     • ข้าวสวยหุงสุก 1 ทัพพี         • น้ำพริกกะปิ         • ไข่ 2 ฟอง         • ปลาทูทอด 1 ตัว         • ผักเคียงตามชอบวิธีทำข้าวคลุกกะปิห่อไข่                      1. คลุกข้าวกับน้ำพริกกะปิเข้าด้วยกัน เตรียมไว้          2. ตีไข่ไก่ให้เป็นเนื้อเดียวกัน เทลงในกระทะเทฟลอน กลิ้งเป็นแผ่น ๆ พอสุก นำข้าวที่คลุกน้ำพริกใส่ตรงกลาง จากนั้นพับไข่เป็นสี่เหลี่ยม นำไปวางใส่จานแบบกลับด้าน ใช้มีดคม ๆ กรีดไข่เป็นสี่แฉกให้สวยงาม กินคู่กับน้ำพริก ปลาทูทอด และผักเคียงตามชอบ 
 


+++++++++++++++++
    
    
    
    
    
    
    
    
    
    
    
    
    
    
    
    
    
    

 
 
21. สปาเกตตีเส้นมาม่าเบคอนกรอบ





ส่วนผสม สปาเกตตีเส้นมาม่าเบคอนกรอบ         • น้ำมันพืชเล็กน้อย (ถ้าชอบกลิ่นเนยจะใช้เนยก็ได้)         • เส้นบะหมี่กึ่งสำเร็จรูปต้มสุก         • กระเทียมสับ         • เบคอนหั่นสี่เหลี่ยม 3 ช้อนโต๊ะ         • พริกไทยดำ และใบออริกาโน่         • เกลือป่น (ใครจะใส่ซีอิ๊วขาว หรือน้ำมันหอย ก็ตามความชอบ)         • เบคอนหั่นท่อนทอดกรอบ         • ขนมปังทาเนย หรือสลัดผักตามชอบวิธีทำสปาเกตตีเส้นมาม่าเบคอนกรอบ                      1. ใส่น้ำมันลงกระทะเทฟลอน ใส่กระเทียมสับลงไปเจียวพร้อมกับเบคอนจนกรอบเหลือง          2. ใส่เส้นมาม่า ใบออริกาโน่ และพริกไทยดำ คลุกเคล้าให้เข้ากัน ปรุงรสด้วยเกลือป่น เคล้าผสมต่ออีกนิดหน่อยจนเส้นสุกเหนียว ตักใส่จาน พร้อมเสิร์ฟคู่กับเบคอนหั่นทอดกรอบ ขนมปังทาเนย หรือสลัดผักตามชอบค่ะ

 
+++++++++++++++

 
22. หอยแมลงภู่อบชีส                      หอยแมลงภู่นิวซีแลนด์ไม่มี เลยจัดหอยแมลงภู่ชาติชิลีแทน อร่อยเป๊ะไม่ต่าง





ส่วนผสม หอยแมลงภู่อบชีส                     • หอยแมลงภู่ชิลี 100 กรัม         • เนยสด (ชนิดจืดหรือเค็ม ตามชอบ) 3 ช้อนโต๊ะ วางไว้ในอุณหภูมิห้องจนนิ่ม         • พาร์สลีย์สดสับละเอียด 3 ช้อนโต๊ะ          • กระเทียมสับ 2 ช้อนโต๊ะ         • เกลือป่น 1/4 ช้อนชา (ถ้าใช้เนยเค็มก็ไม่ต้องใส่เกลือป่น)         • มอสซาเรลล่าชีสขูดฝอย 1 ถ้วยวิธีทำหอยแมลงภู่อบชีส                      1. ผสมเนยสด พาร์สลีย์ กระเทียม และเกลือป่น คลุกเคล้าให้เข้ากัน พักไว้          2. นำหอยแมลงภู่วางในจานกระเบื้อง โปะทับด้วยส่วนผสมข้อ 1 เกลี่ยให้ทั่ว โรยมอสซาเรลล่าชีส          3. นำเข้าที่อบอุณหภูมิ 200 องศาเซลเซียส ประมาณ 15 นาที หรือจนชีสเป็นสีเหลืองทอง (คอยสังเกตด้วยนะเดี๋ยวเกรียมเกิน) กินคู่กับผัดสลัดหรือน้ำจิ้มซีฟู้ด ตามความชอบเลยค่ะ 
++++++++++++++
  
  
  
  
  
  
  
  
  
  
  
  
  
  
  
  
  
  

 
23. ต้มยำพริกเผาไข่เจียวโป๊ะแตก                      มาเปลี่ยนไข่น้ำจืด ๆ ให้แซ่บจี๊ดจ๊าดกันค่ะ 





ส่วนผสม ต้มยำพริกเผาไข่เจียวโป๊ะแตก                     • ข่า ตะไคร้ ใบมะกรูด และหอมแดง (หั่น ฉีก ทุบ ตามถนัดเลยค่ะ)         • ไข่เจียวหั่นชิ้นสี่เหลี่ยม         • ปลาหมึก         • กุ้ง         • น้ำพริกเผา 2 ช้อนโต้ะ         • น้ำมะนาว 1 ช้อนโต๊ะ          • น้ำปลา  2 ช้อนโต๊ะ         • พริกขี้หนูตำหยาบ         • ใบสะระแหน่         • ผักชีฝรั่ง         • พริกขี้หนู ทุบพอแตกวิธีทำต้มยำพริกเผาไข่เจียวโป๊ะแตก                      1. ต้มน้ำให้เดือด ใส่ผงปรุงรสลงไปนิดหน่อย ใส่ข่า ตะไคร้ ใบมะกรูด และหอมแดง ลงต้มจนเดือด          2. คนผสมน้ำพริกเผา น้ำมะนาว น้ำปลา และพริกขี้หนู คนให้น้ำพริกเผาละลาย เตรียมไว้          3. พอน้ำเดือดใส่ปลาหมึกและกุ้ง พอใกล้สุกใส่ไข่เจียวที่เตรียมไว้ลงไป ต้มจนปลาหมึกและกุ้งสุก จากนั้นนำน้ำยำที่เตรียมไว้ใส่ลงหม้อ คนผสมนิดหน่อย ใส่ผักชีฝรั่ง ตักใส่ชาม พร้อมเสิร์ฟ          หมายเหตุ : ปรุงรสตามความชอบของแต่ละคนนะคะ          ว้าว ว้าว ว้าว ! แต่ละเมนูน่ากินทั้งนั้นเลย แถมดูวิธีทำแล้วก็ไม่ได้ยากอย่างที่เราเคยคิดไว้ แบบนี้ของดเว้นผัดกะเพราชั่วคราว ขอลองทำเมนูสุดง่ายกินวนไปก่อนแล้วกันนะ 

 

ขอบคุณข้อมูลและภาพประกอบจาก 
    
    
    
    
    
    
    
    
    
    
    
    
    
    
    
    
    
    

คุณ isweet สมาชิกเว็บไซต์พันทิปดอทคอม 
 




 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






23 สูตรอาหารง่าย ๆ หลากเมนูอร่อยได้แบบไม่น่าเชื่อ 





อัปเดตล่าสุด 10 มิถุนายน 2564 เวลา 23:04:02
 3,832,394 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































