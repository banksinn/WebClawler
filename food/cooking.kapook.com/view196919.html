




น้ำซุปชาบู 7 สูตรซุปชาบู จับคู่ความอร่อยกับเซตชาบูรับวันหยุด

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เมนูอาหารอื่นๆ












7 สูตรทำน้ำซุปชาบู จับคู่ความอร่อยกับเซตชาบูรับวันหยุด





372,819อ่าน














0












 




          น้ำซุปชาบูมีอะไรบ้าง ? วันหยุดมาทำน้ำซุปชาบู สูตรอาหาร มาพร้อมเคล็ดไม่ลับซดอร่อยเหมือนกินที่ร้านดัง จัดเสิร์ฟกับเซตชาบูสุดโปรด พร้อมน้ำจิ้มชาบูรสเด็ด

          น้ำซุปชาบูสำเร็จรูปแม้จะมีขายเพิ่มความสะดวก แต่สำหรับคนชอบเข้าครัว ถ้าทำเองคงถูกใจกว่า กระปุกดอทคอมขอนำเสนอวิธีทำน้ำซุปชาบู เช่น น้ำซุปชาบูน้ำดำ น้ำซุปชาบูต้มยำ น้ำซุปชาบูน้ำใส เป็นต้น เลือกจิ้มเลือกแช่ตามชอบเลยค่ะ

น้ำซุปชาบูน้ำดำ (น้ำซุปสุกียากี้)






          เริ่มกันที่น้ำซุปชาบูน้ำดำ หรือน้ำซุปสุกียากี้สุดคลาสสิก น้ำซุปสีเข้มจากน้ำซอส เพิ่มความหอมจากปลาโอแห้ง และสาหร่าย อูย… กลิ่นหอมรัญจวนจริง ๆ เลยจ้า
 



ส่วนผสม น้ำซุปสุกียากี้
          • ปลาโอแห้ง หรือปลาคัตสึโอะ
          • สาหร่ายคอมบุ หรือเห็ดหอมแห้ง
          • เหล้าสาเก
          • เหล้ามิริน
          • น้ำตาลทรายแดงป่น
          • ซอสถั่วเหลืองญี่ปุ่น (คิคโคแมน)
          • น้ำเปล่า
 
วิธีทำน้ำซุปสุกียากี้
          1. ใส่น้ำเปล่าลงในหม้อ (ปริมาณขึ้นอยู่กับความเข้มข้นที่ชอบ) นำขึ้นตั้งไฟต้มจนเดือด
          2. ใส่เนื้อปลาโอแห้งลงไป ต้มต่อ 2 นาทีจนเริ่มเดือดแล้วตักเนื้อปลาออก
          3. ปรุงรสด้วยซอสถั่วเหลืองญี่ปุ่นและน้ำตาลทรายแดงป่น คนให้เข้ากัน จากนั้นเติมเหล้าสาเกและมิรินลงไปคนให้เข้ากันอีกครั้ง ชิมรสให้ออกหวานและเค็มตามชอบ เตรียมไว้
 

ดูวิธีทำ สูตรทำชาบู เพิ่มเติมคลิก

น้ำซุปต้มยำ






          ขาแซ่บต้องห้ามพลาดกับน้ำซุปชาบูต้มยำ สูตรใส่กะทิกับน้ำพริกเผา ที่ขาดไม่ได้เลยคือเครื่องสมุนไพร โรยผักชีฝรั่งและพริกทอดด้วย
 
ส่วนผสม ต้มยำ
          • ตะไคร้ 6 ต้น
          • หอมแดงหัวเล็ก 6 หัว
          • ข่า 2 แง่ง
          • ใบมะกรูด 5 ใบ
          • น้ำพริกเผา 4 ช้อนโต๊ะ
          • กะทิสด 3 ถ้วยตวง
          • น้ำซุป 4 ถ้วยตวง
          • พริกขี้หนูสวนโขลก 6 ช้อนโต๊ะ
          • น้ำปลา 4 ช้อนโต๊ะ
          • น้ำมะนาว 5 ช้อนโต๊ะ
          • ผักชีฝรั่ง (สำหรับโรยหน้า)
          • พริกทอด (สำหรับโรยหน้า)
 
วิธีทำต้มยำ
          1. ตั้งหม้อ ใส่น้ำซุป ทุบตะไคร้พอแตก ใส่หอมแดงกับข่า และขยี้ใบมะกรูดส่วนหนึ่งใส่ลงในหม้อ
          2. พอน้ำเริ่มเดือดใส่กะทิกับน้ำพริกเผา ปิดไฟ ปรุงรสด้วยน้ำปลา น้ำมะนาว และพริกขี้หนู
          3. ขยี้ใบมะกรูดส่วนที่เหลือลงในหม้อ โรยผักชีฝรั่งและพริกทอด จัดเสิร์ฟ
 



น้ำซุปสาหร่าย  






          ใครชอบน้ำซุปชาบูน้ำใสรสจืดหน่อย ๆ ขอนำเสนอน้ำซุปสาหร่าย น้ำซุปชาบูง่าย ๆ แค่จับน้ำเปล่าต้มกับสาหร่ายคอมบุ พอครบเวลาก็กินกับเซตชาบูที่ชอบกันเลยจ้า
 



ส่วนผสม น้ำซุปสาหร่าย
          • สาหร่ายคอมบุ (ขนาดประมาณ 3x3 นิ้ว) 4-5 แผ่น
          • น้ำเปล่า
 
วิธีทำน้ำซุปสาหร่ายคอมบุ
          1. ใส่น้ำเปล่าลงในหม้อ ใส่สาหร่ายคอมบุลงไปแช่ไว้ประมาณ 30 นาที
          2. เปิดเตาต้มน้ำซุปประมาณ 10 นาที พอน้ำเริ่มเดือดก็เอาสาหร่ายคอมบุออก เตรียมไว้
 

ดูวิธีทำ  สูตรทำชาบู เพิ่มเติมคลิก

น้ำซุปแจ่วฮ้อน / น้ำซุปจิ้มจุ่ม






          ใครอยากกินน้ำซุปรสเผ็ดร้อนนี่เลยอยากให้ลองน้ำซุปแจ่วฮ้อน อุดมด้วยสมุนไพรรสเผ็ด ใส่พริกขี้หนูบุบตามชอบ โรยใบมะกรูดเพิ่มความหอม
 



ส่วนผสม น้ำซุปจิ้มจุ่ม
          • น้ำเปล่า หรือน้ำซุปไก่ 1 ลิตร
          • ข่าแก่ (หั่นแว่น) 1 แง่ง
          • ตะไคร้ (หั่นท่อน) 2 ต้น
          • ผงปรุงรส 1 ก้อน (ใส่หรือไม่ใส่ก็ได้)
          • น้ำปลา 2-4 ช้อนโต๊ะ
          • น้ำตาลทราย 2 ช้อนโต๊ะ
          • น้ำมะขามเปียก 1-2 ช้อนโต๊ะ
          • เกลือ ปลายช้อน
          • ใบมะกรูดฉีก 5 ใบ
          • พริกขี้หนูบุบ 5-10 เม็ด (ปริมาณตามชอบ)
          • ใบโหระพา 1 ต้น
          • ผักชีฝรั่ง (หั่นท่อน) 2 ต้น
 
วิธีทำน้ำซุปจิ้มจุ่ม
          1. ต้มน้ำเปล่าในหม้อ ใส่ข่ากับตะไคร้ลงไป ต้มจนเดือดปรุงรสตามชอบ
          2. ใส่ใบมะกรูด พริกทุบ ใบโหระพา และผักชีฝรั่งลงไป รอเดือดสักครู่ ปิดไฟ เตรียมไว้
 

ดูวิธีทำ วิธีทำจิ้มจุ่ม เพิ่มเติมคลิก

น้ำซุปผัก






          คุณแม่ที่อยากทำชาบูเอาใจเด็ก ๆ ขอนำเสนอน้ำซุปผักรสหวานจากผักสารพัด ต้มจนผักเปื่อยนุ่ม ปรุงรสด้วยเกลือป่นนิดหน่อยก็พอแล้ว
 
ส่วนผสม น้ำซุปผัก
          • ไช้เท้า 4 หัว
          • แครอต 2 หัว
          • ข้าวโพดหวาน 2 ฝัก
          • ฟักเขียว 1 หัว
          • ผักกาดขาว 2 หัว
          • กะหล่ำปลี 2 หัว
          • เกลือป่น เล็กน้อย
 
วิธีทำน้ำซุปผัก
          1. ล้างผักที่เตรียมไว้ให้สะอาด ปอกเปลือกออกและหั่นชิ้น  
          2. ตั้งหม้อต้มน้ำ ใส่ไช้เท้า แครอต และข้าวโพดหวานลงไป ปรุงรสด้วยเกลือป่น
          3. พอน้ำซุปเดือด ใส่ฟักเขียวลงไป พอเดือดอีกครั้ง ใส่กะหล่ำปลีลงไป รอจนเดือดอีกครั้ง ใส่ผักกาดขาวลงไป พอเดือดลดเป็นไฟอ่อน ต้มต่อประมาณ 30 นาที
 



น้ำซุปกระดูกหมู






          และแล้วก็ได้เวลากำจัดกระดูกหมูให้พ้นตู้เย็นสักที พบกับน้ำซุปกระดูกหมู เริ่มจากลวกกระดูกหมูแล้วไปล้างน้ำเปล่าเป็นการทำความสะอาด เสร็จแล้วก็เอาไปต้มกับกระเทียม พริกไทย และรากผักชี
 
ส่วนผสม น้ำซุปกระดูกหมู
          • กระดูกหมู 2 กก.
          • พริกไทย 2 ช้อนโต๊ะ
          • รากผักชี
          • กระเทียม
 
วิธีทำน้ำซุปกระดูกหมู
          1. ลวกกระดูกหมูในน้ำเดือด 2 นาที เพื่อล้างเลือด แล้วนำไปล้างน้ำเปล่าให้สะอาดอีกครั้ง
          2. ใส่กระดูกหมูลงในหม้อความดัน ตามด้วยพริกไทย รากผักชี และกระเทียม ใช้เวลาต้ม 1 ชั่วโมง 30 นาที หรือประมาณ 90 นาที
 



น้ำซุปกระดูกหมูน้ำข้น






          ปิดท้ายด้วยน้ำซุปกระดูกหมูน้ำข้น หรือน้ำซุปชาบูสีขาว ความพิเศษคือต้มกระดูกหมูไปเรื่อย ๆ จนกระดูกเปื่อยยุ่ยแล้วน้ำซุปจะเป็นสีขาว และเพิ่มพวกหอมใหญ่กับกระเทียมให้มีกลิ่นหอมและหวานมากขึ้น
 
ส่วนผสม น้ำซุปกระดูกหมูน้ำข้น
          • กระดูกหมู 2 กิโลกรัม
          • น้ำ 3 ลิตร
          • ต้นหอมญี่ปุ่น (หั่นเป็นท่อนสั้น) 2 ต้น
          • กระเทียมสด (ทุบแล้วปอกเปลือก) 10 กลีบ
          • หอมใหญ่ (ผ่า 4 ส่วน) 2 หัว
          • เหล้ามิริน 2 ทัพพี
          • เกลือ เล็กน้อย
          • น้ำตาลทราย 1+1/2 ช้อนโต๊ะ
 
วิธีทำน้ำซุปกระดูกหมูน้ำข้น
          1. ใส่กระดูกหมูลงในหม้อ เติมน้ำกะพอท่วมกระดูกหมู นำขึ้นตั้งไฟ ต้มจนน้ำเดือด ประมาณ 5 นาที (ไม่ต้องคน)
          2. พอครบเวลาเทน้ำทิ้ง จากนั้นตักกระดูกหมูออกมาล้างน้ำให้สะอาด 2 ครั้ง เตรียมไว้
          3. เติมน้ำลงในหม้อ นำขึ้นตั้งไฟแรง ใส่กระดูกหมู ต้นหอมญี่ปุ่น กระเทียม และหอมใหญ่ลงไป เคี่ยวจนผักและเนื้อเริ่มเปื่อยและน้ำซุปสีขาว
          4. เติมเหล้ามิริน เกลือ และน้ำตาลทรายลงไป กรองน้ำซุปด้วยตะแกรง ต้มจนเดือดอีกครั้ง
 



          ใครใฝ่ฝันว่าอยากทำน้ำซุปชาบูด้วยตัวเองสักครั้ง วันนี้มีโอกาสลองทำกันแล้ว น้ำซุปแต่ละแบบจะมีสไตล์ของตัวเอง มีทั้งแบบน้ำซุปจืดและน้ำซุปเผ็ดให้เลือกสรร เอาล่ะ… ไปจัดเซตชาบูสุดอลังการกันเถอะจ้า
 

หลังจากทำน้ำซุปชาบูกันไปแล้ว ลงไปชมความความน่ากินของชาบูอื่น ๆ กันได้ที่แกลลอรี่ด้านล่างได้จ้า
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













7 สูตรทำน้ำซุปชาบู จับคู่ความอร่อยกับเซตชาบูรับวันหยุด




อัปเดตล่าสุด 1 กันยายน 2564 เวลา 14:55:48
 372,819 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































