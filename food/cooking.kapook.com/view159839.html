




เมนูเส้นผัดแห้ง อาหารจานเดียวเร่งด่วนอิ่มท้องอร่อยดั่งใจ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






23 เมนูเส้นผัดแห้ง จานเดียวเร่งด่วนอิ่มท้องอร่อยดั่งใจ




229,606อ่าน







0















      น่าหม่ำอะไรเบอร์นั้น ! ชวนทำเมนูเส้นผัดแห้ง อาหารจานเดียวหลากสไตล์ เส้นนุ่ม ๆ กับเครื่องเคราแน่น ๆ ทำกินได้ทุกมื้อไม่มีเบื่อ       จากที่เคยกินเมนูเส้น ใส่น้ำซุปร้อน ๆ ต้องรีบกินเพราะถ้าปล่อยไว้นานกลัวเส้นอืด ลองเปลี่ยนไอเดียมากินเมนูเส้นผัดกันดีไหม พักทิ้งไว้จนเย็นเส้นยังคงรูปเหมือนเดิมเป๊ะ และก็ยังอร่อยไม่มีเปลี่ยน กระปุกดอทคอมขอนำเสนอ 23 เมนูเส้นผัดแห้ง ได้แก่ เส้นหมี่ บะหมี่ เส้นใหญ่ วุ้นเส้น เส้นเล็ก และเมนูเส้นอื่น ๆ อีกเพียบ เลือกทำกินให้เพลิดเพลินกันเลยจ้า






เส้นหมี่

1. เส้นหมี่ผัดผักกระเฉดทะเล     เคยกินแต่เส้นหมี่ผักกะเฉดไร้เนื้อสัตว์ ลองเปลี่ยนสไตล์มากินเส้นหมี่ผัดผักกระเฉดทะเล สูตรจาก คุณบูตะ กะ กิมจิ สมาชิกเว็บไซต์พันทิปดอทคอม ใส่ซอสมันกุ้ง พ่วงกุ้งกับปลาหมึก อิ่มจนพุงปลิ้นแน่นอนจ้าส่วนผสม เส้นหมี่ผัดผักกระเฉดทะเล     • มันกุ้งสำเร็จรูป (หรือรีดจากหัวกุ้ง)     • น้ำเปล่า (สำหรับผสมซอส)     • น้ำปลา     • น้ำมะนาว     • เส้นหมี่ขาว แช่น้ำพอนิ่ม     • น้ำเปล่า (สำหรับลวกเส้น)     • น้ำมันพืช     • กระเทียมตำหยาบ     • พริกขี้หนูตำหยาบ      • น้ำตาลปี๊บ     • กุ้ง      • ปลาหมึก     • ยอดอ่อนผักกระเฉด วิธีทำเส้นหมี่ผัดผักกระเฉดทะเล     1. นำมันกุ้งมาผสมน้ำเปล่า น้ำปลา และน้ำมะนาวให้ได้รสชาติตามที่ต้องการ แต่หากไม่มีให้ใช้วิธีรีดมันกุ้งจากหัวกุ้ง แต่ถ้าเป็นกุ้งตัวเล็ก จะได้มันกุ้งค่อนข้างน้อยประมาณ 1 ช้อนชา     2. ตั้งน้ำในกระทะให้เดือดจัดแล้วนำเส้นหมี่ขาวที่แช่น้ำแล้วใส่ลงไป จากนั้นนับ 1-10 ในใจ ปิดไฟ นำกระชอนช้อนเส้นหมี่ขาวออกแล้วราดน้ำเย็น หรือเปิดน้ำเปล่าผ่านเส้น เพื่อหยุดความสุกของเส้น ไม่ให้เส้นสุกจนเกินไป สะเด็ดน้ำออก แล้วพักเส้นไว้ก่อน     3. ตั้งกระทะใส่น้ำมันลงไป รอให้น้ำมันร้อน ใส่พริกและกระเทียมลงไปผัดให้เข้ากัน เติมซอสมันกุ้งลงไปคนให้เข้ากัน ใส่น้ำตาลปี๊บ เคี่ยวจนน้ำตาลปี๊บละลาย ชิมรสตามชอบ     4. ใส่กุ้งกับปลาหมึกลงไปผัดแล้วใส่เส้นตามทันที ในขั้นตอนนี้อย่าผัดกุ้งกับปลาหมึกนานเกินไป ไม่เช่นนั้นเนื้อจะแข็ง      5. จากนั้นดันเส้นที่ผัดแล้วไว้ข้างกระทะ ใส่ผักกระเฉดลงไป กลบผักกระเฉดด้วยเส้นหมี่ขาวผัด ทิ้งไว้ประมาณ 30 วินาที ปิดไฟ แนะนำว่า ในขั้นตอนนี้อย่าให้ผักกระเฉดโดนความร้อนนานเกินไป เพราะผักกระเฉดอาจหายกรอบได้      6. เมื่อปิดไฟแล้วให้คลุกเคล้าส่วนผสมทั้งหมดเข้าด้วยกัน ตักใส่จาน      + ดูวิธีทำเพิ่มเติมได้ที่ 10 เมนูเส้นหมี่ จานเดียวทำง่ายอร่อยแบบมีเส้น
+-+-+-+-+-+-+-+-+-+


2. ผัดซีอิ๊วเส้นหมี่     เบื่อผัดซีอิ๊วเส้นใหญ่ก็มาทำผัดซีอิ๊วเส้นหมี่ สูตรจาก เฟซบุ๊ก ทำอาหารในแบบง่าย ๆ ตามสไตล์ rita ทีเด็ดคือใส่เบคอนกรอบแทนเนื้อหมู ถ้าผัดด้วยไฟแรงจะหอมฉุยมากเลยค่ะส่วนผสม ผัดซีอิ๊วเส้นหมี่     • เส้นหมี่     • น้ำเปล่า      • ซีอิ๊วดำหวาน     • เบคอน     • กระเทียมบุบ     • คะน้าฮ่องกง      • น้ำมันหอย     • ซีอิ๊วขาว     • น้ำตาลทรายวิธีทำผัดซีอิ๊วเส้นหมี่    1. แช่เส้นหมี่แห้งในน้ำเปล่า 10 นาที นำเส้นขึ้นสะบัดน้ำออก เทใส่กระทะแล้วเหยาะซีอิ๊วดำหวานลงไป ผัดคลุกเคล้าให้เข้ากัน ตักขึ้นมาพักไว้    2. นำเบคอนหั่นชิ้นลงไปคั่วในกระทะจนเบคอนเริ่มกรอบและน้ำมันจากเบคอนออกมาเยอะ ใส่กระเทียมบุบลงไป พอกระเทียมเริ่มหอมก็ใส่คะน้าลงไปผัด     3. ปรุงรสด้วยน้ำมันหอย ซีอิ๊วขาว และน้ำตาลทราย ใส่เส้นลงไปผัดให้เข้ากัน ตักใส่จาน      + ดูวิธีทำเพิ่มเติมได้ที่ เส้นหมี่ผัดซีอิ๊วเบคอน เมนูเคลียร์ตู้เย็นวันหยุดอร่อยปากอิ่มท้อง
+-+-+-+-+-+-+-+-+-+


3. เส้นหมี่กะทิสีชมพู     เส้นหมี่กะทิทั่วไปเครื่องเคราไม่แน่น โปะแค่ไข่ฝอยกับถั่วงอก ใครอยากกินแบบอิ่มจุใจต้องนี่เลย สูตรจาก คุณ tukata001 สมาชิกเว็บไซต์พันทิปดอทคอม จัดเต็มน้ำกะทิเครื่องแน่น ราดบนเส้นหมี่สีชมพู แกล้มกับกุยช่ายและถั่วงอกส่วนผสม เส้นหมี่กะทิ     • ไข่ 2 ฟอง     • กะทิ 2 ถ้วย     • หอมแดงสับ 1/2 ถ้วย     • หมูสับ 200 กรัม     • กุ้งสับ 200 กรัม     • เต้าเจี้ยว 4 ช้อนโต๊ะ     • น้ำมะขามเปียก 4 ช้อนโต๊ะ     • พริกป่น 1 ช้อนโต๊ะ     • น้ำตาลปี๊บ 3 ช้อนโต๊ะ     • เต้าหู้แข็งหั่นเต๋า 1/2 ถ้วย     • ซอสมะเขือเทศ 3 ช้อนโต๊ะ     • ซอสเย็นตาโฟ 3 ช้อนโต๊ะ     • เส้นหมี่ 200 กรัม     • กุยช่าย 1 ถ้วย     • ถั่วงอก 1 ถ้วย     • กุยช่าย สำหรับแต่ง     • ถั่วงอก สำหรับแต่ง     • พริกชี้ฟ้าแดง สำหรับแต่ง     • ถั่วลิสงคั่วบด 4 ช้อนโต๊ะ     • พริกป่นวิธีทำเส้นหมี่กะทิ    1. ตีไข่ให้แตกนำไปทอดบนกระทะเทฟลอนเป็นแผ่นบาง ๆ แล้วก็ม้วนไข่ ตักขึ้น ซอยเป็นเส้นพักไว้    2. ทำน้ำกะทิราดบนเส้นหมี่กะทิ โดยแบ่งกะทิมา 1 ถ้วยเทใส่กระทะ ตั้งเตาไฟกลาง รอจนเดือด ใส่หอมแดงสับลงไปผัด รอจนเดือดอีกครั้ง ใส่กุ้งสับและหมูสับลงไปผัดรวมกันให้สุก    3. ปรุงรสด้วยเต้าเจี้ยว น้ำมะขามเปียก พริกป่น และน้ำตาลปี๊บ ใส่เต้าหู้ลงไปผัด ชิมรสดู ให้มีรสหวาน เปรี้ยว และเค็ม     4. นำกะทิที่เหลืออีก 1 ถ้วย เทใส่กระทะ ตั้งไฟรอจนเดือด และนำซอสมะเขือเทศและซอสเย็นตาโฟมาผสมกัน แล้วเทใส่ในกระทะ    5. นำเส้นหมี่แช่น้ำพอนิ่ม สงขึ้นให้แห้ง แล้วนำมาผัดกับกะทิสีชมพู เวลาผัดเส้นหมี่ให้ใช้ตะหลิว 2 ด้ามช่วยยกเส้นขึ้นสูง ๆ แบบนี้นะคะ แล้วปล่อยเส้นลงไป แล้วเราค่อย ๆ ผัดจนเส้นเป็นสีชมพูทั่วถึงกัน อย่าผัดนานเดี๋ยวเส้นเละ รอจนเส้นดูดน้ำกะทิ    6. ใส่ใบกุยช่ายและถั่วงอกลงผัดพอสุก ตักเส้นหมี่กะทิใส่จาน เสิร์ฟคู่กับน้ำกะทิ โรยด้วยไข่ซอยและพริกชี้ฟ้าแดง      + ดูวิธีทำเพิ่มเติมได้ที่ 10 เมนูเส้นหมี่ จานเดียวทำง่ายอร่อยแบบมีเส้น
+-+-+-+-+-+-+-+-+-+
บะหมี่กึ่งสำเร็จรูป

4. ผัดฉ่าบะหมี่กึ่งสำเร็จรูป     บะหมี่กึ่งสำเร็จรูปจะกินแบบต้มน้ำร้อนก็อร่อย แต่ถ้าใครเบื่อมาลองทำเมนูเส้นผัดแห้งกันดีกว่า ขอแนะนำผัดฉ่าบะหมี่กึ่งสำเร็จรูป จานนี้หรูหราด้วยหอยแมลงภู่นิวซีแลนด์ ปรุงรสเผ็ดตามชอบ กินตอนไหนก็ใช่ส่วนผสม บะหมี่ผัดฉ่า     • บะหมี่กึ่งสำเร็จรูป รสหอยลายผัดฉ่า     • หอยแมลงภู่นิวซีแลนด์สด (หรือเนื้อหอยแมลงภู่สด)     • พริกขี้หนู     • กระเทียมไทย (ปอกเปลือก)     • น้ำมันพืช (สำหรับผัด)     • น้ำมันหอย     • น้ำตาลทราย     • กระชายซอย     • พริกชี้ฟ้าแดง (หั่นเฉียง)     • ใบโหระพา (เด็ดเป็นใบ)     • ใบมะกรูด (ฉีกก้านกลาง)     • พริกไทยอ่อนวิธีทำบะหมี่ผัดฉ่า     1. ลวกเส้นบะหมี่ในน้ำเดือดจนเกือบสุก ตักขึ้นสะเด็ดน้ำ เตรียมไว้     2. โขลกพริกขี้หนูกับกระเทียมเข้าด้วยกันพอหยาบ ๆ เตรียมไว้     3. ใส่น้ำมันพืชลงในกระทะ ตั้งไฟพอร้อน ใส่เครื่องที่โขลกไว้ลงผัดให้หอม ตามด้วยเนื้อหอยแมลงภู่ลงผัด     4. ปรุงด้วยผงปรุงรสหอยลายผัดฉ่า น้ำมันหอย และน้ำตาลทราย ผัดให้เข้ากันจนเดือดและหอยแมลงภู่สุก     5. ใส่เส้นบะหมี่กึ่งสำเร็จรูปไวไวที่ลวกไว้ลงผัดให้เข้ากัน     6. ใส่กระชายซอย พริกชี้ฟ้าแดง และใบมะกรูดฉีกลงไปผัดให้เข้ากัน จากนั้นใส่พริกไทยอ่อนลงไปผัด     7. สุดท้ายใส่ใบโหระพาลงไปเคล้าพอเข้ากัน ตักใส่จาน แต่งให้สวยงามพร้อมเสิร์ฟ     + ดูวิธีทำเพิ่มเติมได้ที่ ผัดฉ่าบะหมี่กึ่งสำเร็จรูปหอยแมลงภู่นิวซีแลนด์ เมนูชื่อหรูหรากลิ่นหอมฟุ้ง
+-+-+-+-+-+-+-+-+-+


5. ผัดบะหมี่กึ่งสำเร็จรูปปลาสลิด      ปลาสลิดทอดกรอบที่เหลือ ๆ จับเอามาทำผัดบะหมี่กึ่งสำเร็จรูปปลาสลิด สูตรจาก เฟซบุ๊ก icook สูตรทำง่าย ใส่หน่อไม้ฝรั่ง กินกับคนพิเศษมื้อเที่ยงกันเลยส่วนผสม ผัดบะหมี่กึ่งสำเร็จรูปปลาสลิด     • บะหมี่กึ่งสำเร็จรูปรสชาติตามชอบ 1 ซอง     • หน่อไม้ฝรั่ง (หรือผักอื่น ๆ ตามชอบ)      • พริกชี้ฟ้าแดงหั่น     • ปลาสลิดทอดกรอบ วิธีทำผัดบะหมี่กึ่งสำเร็จรูปปลาสลิด     1. ลวกบะหมี่กึ่งสำเร็จรูปกับหน่อไม้ฝรั่งจนสุก ตักขึ้นสะเด็ดน้ำจนแห้ง     2. ใส่ผงปรุงรสบะหมี่กึ่งสำเร็จรูปและพริกชี้ฟ้าแดงลงไปคลุกเคล้าให้เข้ากัน ตักใส่จาน     3. วางปลาสลิดทอดกรอบบนเส้นบะหมี่กึ่งสำเร็จรูป แต่งหน้าด้วยหน่อไม้ฝรั่งและใบโหระพาให้สวยงาม พร้อมเสิร์ฟ     + ดูวิธีทำเพิ่มเติมได้ที่ 6 สูตรผัดมาม่า เมนูมาม่าเครื่องแน่น ดูดีมีระดับฉบับไฮโซ
+-+-+-+-+-+-+-+-+-+
6. บะหมี่กึ่งสำเร็จรูปผัดขี้เมา     เคยกินแต่ผัดขี้เมาใส่เนื้อสัตว์ วันนี้ลองเปลี่ยนมาใส่เต้าหู้กับเห็ดกันดีไหม ขอนำเสนอบะหมี่กึ่งสำเร็จรูปผัดขี้เมา สูตรจาก คุณ heng_sunshine สมาชิกเว็บไซต์พันทิปดอทคอม รับรองจานนี้อิ่มอร่อยสบายท้องจ้าส่วนผสม บะหมี่กึ่งสำเร็จรูปผัดขี้เมา     • บะหมี่กึ่งสำเร็จรูป 2 ห่อ     • น้ำมันพืช 2 ช้อนโต๊ะ     • เต้าหู้แข็ง (หั่นเป็นชิ้นเล็ก) 1/2 ก้อน     • เห็ดหอม (แช่น้ำสับละเอียด) 3 ดอก     • พริกขี้หนูสวน (ทุบพอแตก) 1 ช้อนโต๊ะ     • กะหล่ำปลี (หั่นเป็นชิ้น) 1 ถ้วย     • ข้าวโพดอ่อน (หั่นเป็นชิ้น) 4 ดอก     • เห็ดหูหนูดำ (หั่นเป็นเส้น) 3 ช้อนโต๊ะ     • พริกชี้ฟ้า (หั่นเป็นเส้น) 1 เม็ด     • พริกไทยอ่อน 5 ช่อ     • ซอสแม็กกี้ 4 ช้อนโต๊ะ     • ใบกะเพรา 1 ถ้วยตวง     • น้ำตาลทราย 1 ช้อนชาวิธีทำบะหมี่กึ่งสำเร็จรูปผัดขี้เมา     1. ลวกเส้นบะหมี่กึ่งสำเร็จรูปจนสุกพอคลายตัว ตักขึ้นสะเด็ดน้ำแล้วใส่น้ำมันพืชลงไปประมาณ 1 ช้อนโต๊ะ เคล้าให้เข้ากัน เตรียมไว้     2. ใส่น้ำมันพืชที่เหลือลงในกระทะ ใช้ไฟกลางค่อนข้างแรง ใส่เต้าหู้ลงทอด ตามด้วยเห็ดหอมทอดพอเหลือง ตักใส่จาน เตรียมไว้     3. เทน้ำมันจากการทอดเต้าหู้ออกให้เหลือแค่พอขลุกขลิกแล้วลดไฟลง ใช้ไฟกลางค่อนข้างอ่อน แล้วใส่พริกขี้หนูลงไปผัด จากนั้นใส่กะหล่ำปลี ข้าวโพดอ่อน และเห็ดหูหนูดำลงไปผัด     4. ปรุงรสด้วยซอสแม็กกี้ 2 ช้อนโต๊ะ ผัดจนเริ่มมีกลิ่นหอม ใส่เส้นมาม่าลงไปผัด ใส่ซอสแม็กกี้ที่เหลือ ตามด้วยน้ำตาลทรายผัดให้เข้ากัน     5. ใส่เต้าหู้ทอด เห็ดหอมทอด พริกไทยสด พริกชี้ฟ้าแดง และใบกะเพรา จากนั้นเปิดไฟแรงขึ้น แล้วรีบผัดจนเข้ากัน ตักใส่จาน พร้อมเสิร์ฟ     + ดูวิธีทำเพิ่มเติมได้ที่ 6 สูตรผัดมาม่า เมนูมาม่าเครื่องแน่น ดูดีมีระดับฉบับไฮโซ
+-+-+-+-+-+-+-+-+-+


7. ผัดบะหมี่กึ่งสำเร็จรูปเบคอนกรอบ       อยากทำอาหารมื้อพิเศษสำหรับดินเนอร์ค่ำนี้ แต่อยากประหยัดงบก็ใช้ของเหลือในตู้เย็นได้นะคะ ขอนำเสนอผัดบะหมี่กึ่งสำเร็จรูปเบคอนกรอบ สูตรจาก คุณ isweet สมาชิกเว็บไซต์พันทิปดอทคอม จับเบคอนไปทอดจนกรอบผัดกับบะหมี่กึ่งสำเร็จรูป โรยออริกาโน่เพิ่มกลิ่นหอม จัดจานให้สวยงาม แค่นี้ก็ดูหรูหราแล้วจ้าส่วนผสม ผัดบะหมี่กึ่งสำเร็จรูปเบคอนกรอบ       • ผัดบะหมี่กึ่งสำเร็จรูป (แช่น้ำเปล่าพอนิ่ม)     • น้ำมันพืช หรือเนย     • กระเทียมสับ     • เบคอนหั่นสี่เหลี่ยม 3 ช้อนโต๊ะ     • ออริกาโน่     • พริกไทยดำ     • เกลือป่น     • เบคอนหั่นท่อนทอดกรอบวิธีทำผัดบะหมี่กึ่งสำเร็จรูปเบคอนกรอบ       1. ใส่น้ำมันพืชเล็กน้อยลงในกระทะเทฟลอน ใส่กระเทียมสับลงไปเจียวพร้อมกับเบคอน (กระเทียมกับเบคอนจะกรอบเหลืองพร้อม ๆ กัน)      2. จากนั้นใส่เส้นบะหมี่กึ่งสำเร็จรูป ออริกาโน่ และพริกไทยดำลงคลุกเคล้าให้เข้ากัน ปรุงรสด้วยเกลือป่น เคล้าต่ออีกนิดหน่อย ยกลง พร้อมเสิร์ฟ แนมด้วยเบคอนหั่นท่อนทอดกรอบที่เตรียมไว้     + ดูวิธีทำเพิ่มเติมได้ที่ 6 สูตรผัดมาม่า เมนูมาม่าเครื่องแน่น ดูดีมีระดับฉบับไฮโซ
+-+-+-+-+-+-+-+-+-+
เส้นใหญ่

8. ผัดซีอิ๊วเส้นใหญ่กุ้งใส่ไก่      ผัดซีอิ๊วใส่หมูกินตามร้านบ่อยมากจนเซ็ง ถ้าอยากกินใส่เนื้อสัตว์แบบอื่น ๆ ต้องทำเองแล้วล่ะ ขอนำเสนอผัดซีอิ๊วเส้นใหญ่กุ้งใส่ไก่ กินกับก้านคะน้ากรอบ ๆ หน้าตาดีงามเห็นแล้วน้ำย่อยเดินส่วนผสม ผัดซีอิ๊วกุ้งใส่ไก่     • เส้นใหญ่ 100 กรัม (ลอกเป็นแผ่นออกจากกัน)     • กุ้งสด (ปอกเปลือกผ่าหลังดึงเส้นดำออก) 3 ตัว     • อกไก่หั่นชิ้น 100 กรัม     • ไข่ไก่ 1 ฟอง     • คะน้าหั่นพอดีคำ 2 ต้น     • กระเทียมสับ 1 ช้อนโต๊ะ     • ซีอิ๊วดำหวาน 1 ช้อนชา     • ซีอิ๊วขาว 1-2 ช้อนโต๊ะ     • น้ำตาลทราย 1/2 ช้อนโต๊ะ     • น้ำมันพืช 1 ช้อนโต๊ะวิธีทำผัดซีอิ๊วกุ้งใส่ไก่     1. ใส่น้ำมันพืชลงในกระทะ ใช้ไฟปานกลาง เจียวกระเทียมจนหอมและเหลือง     2. ใส่อกไก่ลงไปผักจนเกือบสุก ตามด้วยกุ้งสด ผัดจนกุ้งเริ่มสุก ตอกไข่ไก่ลงไปยีพอสุก     3. ใส่เส้นใหญ่ลงไป ตามด้วยซีอิ๊วดำหวาน ซีอิ๊วขาว และน้ำตาลทราย ผัดเบา ๆ ให้เข้ากัน ใส่ผักคะน้าลงไป ผัดให้เข้ากันอีกครั้ง ตักใส่จาน โรยพริกไทย พร้อมเสิร์ฟ     + ดูวิธีทำเพิ่มเติมได้ที่ ผัดซีอิ๊วกุ้งใส่ไก่ อาหารตามสั่งสูตรเร่งด่วนทำง่ายอร่อยได้ดั่งใจ
+-+-+-+-+-+-+-+-+-+
เส้นบะหมี่

9. บะหมี่ผัดน้ำพริกเผาโหระพา      ใครกินมังสวิรัติมีเฮแน่นอน ขอนำเสนอเมนูเส้นผัดแห้งสุดฮิตนั่นคือ บะหมี่ผัดน้ำพริกเผาโหระพา สูตรจาก นิตยสารแม่บ้าน ใส่บุกแทนเนื้อปลาหมึก เพิ่มสีสันและความเผ็ดจากน้ำพริกเผาเจ อร่อยง่าย ๆ แม้ไร้เนื้อสัตว์ส่วนผสม บะหมี่ผัดน้ำพริกเผาโหระพา     • น้ำมันพืช 2 ช้อนโต๊ะ     • กระเทียมสับ 1 ช้อนชา     • บุกชนิดปลาหมึก 100 กรัม     • เห็ดชิเมจิ 30 กรัม     • พริกไทยอ่อนหั่นท่อน 3 ช่อ     • พริกชี้ฟ้าสีแดงหั่นแฉลบ 1 เม็ด     • ใบโหระพาสับ 1+1/2 ช้อนโต๊ะ     • น้ำพริกเผาเจ 1 ช้อนโต๊ะ     • ซอสเห็ดหอม 2 ช้อนชา     • ซอสปรุงรส 1 ช้อนชา     • น้ำตาลทราย 1+1/2 ช้อนชา     • น้ำเปล่า 2 ช้อนโต๊ะ     • เส้นบะหมี่ไข่ลวกสุก 150 กรัม     • พริกสดสีแดงทุบพอแตก 7 เม็ดวิธีทำบะหมี่ผัดน้ำพริกเผาโหระพา     1. ตั้งกระทะใส่น้ำมันพืชพอร้อน ใส่กระเทียมลงเจียวพอเหลือง ใส่บุกลงผัด ตามด้วยเห็ดชิเมจิ ผัดพอสุก ใส่พริกไทยอ่อน พริกสด และใบโหระพา     2. ปรุงรสด้วยน้ำพริกเผาเจ ซอสเห็ดหอม ซอสปรุงรส และน้ำตาลทราย เติมน้ำเปล่า ผัดพอทั่ว ใส่เส้นบะหมี่ คลุกเคล้าให้เข้ากัน ใส่พริกชี้ฟ้า ผัดให้เข้ากันอีกครั้ง ตักใส่จาน จัดเสิร์ฟ     + ดูวิธีทำเพิ่มเติมได้ที่ บะหมี่ผัดน้ำพริกเผาโหระพา เมนูมังสวิรัติรสเด็ด
+-+-+-+-+-+-+-+-+-+


10. บะหมี่ผัดแฮมหมูฝอย     ขอบายบะหมี่หมูแดงไปชั่วคราว เพราะเจอบะหมี่ผัดแฮมหมูฝอยมาแรงแซงทางโค้ง สูตรจาก นิตยสารแม่บ้าน นอกจากใส่แฮมแล้วยังใส่แครอท ถั่วลันเตา และหมูเค็มฝอย เครื่องจัดเต็มขนาดนี้อย่าปล่อยผ่านไปเชียวล่ะ ส่วนผสม บะหมี่ผัดแฮมหมูฝอย     • บะหมี่ไข่ลวกสุก 2 ก้อน     • แฮมหั่นชิ้นสี่เหลี่ยม 1/4 ถ้วยตวง     • หมูเค็มฝอย 1/4 ถ้วยตวง     • ถั่วลันเตา 50 กรัม     • แครอทกดเป็นดอก 50 กรัม     • กระเทียมสับละเอียด 2 ช้อนชา     • น้ำมันพืช 2 ช้อนโต๊ะ     • ต้นหอมหั่นท่อน 1 ต้น     • ซอสหอยนางรม 2 ช้อนโต๊ะ     • ซีอิ๊วขาว 1 ช้อนชา     • น้ำตาลทราย 1/2 ช้อนชา     • น้ำมันงา 1 ช้อนชา     • พริกไทยป่น 1/2 ช้อนชาวิธีทำบะหมี่ผัดแฮมหมูฝอย     1. ใส่น้ำมันพืชในกระทะ นำขึ้นตั้งไฟพอร้อน นำกระเทียมลงเจียวจนเหลืองหอม ใส่แฮมลงผัดพอหอม     2. ใส่แครอทและถั่วลันเตา ผัดพอเริ่มสุก ใส่เส้นบะหมี่ไข่     3. ปรุงรสด้วยซอสหอยนางรม ซีอิ๊วขาว น้ำตาลทราย น้ำมันงา และพริกไทยป่น ผัดจนส่วนผสมเข้ากันดี     4. โรยต้นหอม หมูเค็มฝอย ผัดพอเข้ากัน ตักใส่จาน      + ดูวิธีทำเพิ่มเติมได้ที่ บะหมี่ผัดแฮมหมูฝอย ก๋วยเตี๋ยวผัดแห้งชวนอร่อย
+-+-+-+-+-+-+-+-+-+
วุ้นเส้น

11. ผัดวุ้นเส้นยอดชะอม      ผัดวุ้นเส้นใส่ไข่แสนจะจืดชืดลองเปลี่ยนแนวเพิ่มความแซ่บทำผัดวุ้นเส้นยอดชะอม สูตรจาก คุณ บ่งบ๊ง สมาชิกเว็บไซต์พันทิปดอทคอม ใส่พริกตามชอบ ผัดกับยอดชะอมหอม ๆ ตบท้ายด้วยกุ้งตัวโต ส่วนผสม น้ำเครื่องปรุง     • น้ำมันหอย 1 ช้อนโต๊ะ     • ซีอิ๊วขาว 1 ช้อนโต๊ะ      • ซอสแม็กกี้ (หรือซอสปรุงรส) 1 ช้อนโต๊ะ     • พริกไทยป่น 1/2 ช้อนชา     • น้ำตาลทราย 1 ช้อนชาส่วนผสม ผัดวุ้นเส้นยอดชะอม     • ไข่ไก่ 1 ฟอง     • กระเทียมสับหยาบ 1 ช้อนโต๊ะ       • พริกขี้หนูสับหยาบ (มาก-น้อยตามชอบ ถ้าไม่กินเผ็ดไม่ต้องใส่)      • กุ้งสดสับ (หรือเนื้อหมูสับ, ไก่สับ ปริมาณมาก-น้อยตามชอบ)     • วุ้นเส้น 50 กรัม (แช่น้ำจนนิ่ม)     • น้ำเปล่า 1/2 ถ้วย      • ยอดชะอม ล้างแล้วเด็ดยอด 200 กรัม (หรือมากน้อยตามชอบ)วิธีทำผัดวุ้นเส้นยอดชะอม     1. ทำไข่เจียวแล้วหั่นเป็นชิ้น ๆ เตรียมไว้     2. ทำน้ำปรุงรสโดยผสมน้ำมันหอย ซีอิ๊วขาว ซอสแม็กกี้ พริกไทยป่น และน้ำตาลทรายเข้าด้วยกัน เตรียมไว้     3. ตั้งกระทะใส่น้ำมันลงไป พอน้ำมันร้อน ใส่กระเทียมสับและพริกขี้หนูสับลงไปเจียวด้วยไฟกลาง ผัดจนได้กลิ่นหอมของกระเทียมและพริก (ระวังอย่าให้ไหม้)     4. ใส่กุ้งสดลงไปผัด ตามด้วยวุ้นเส้นที่แช่น้ำจนนิ่มแล้ว จากนั้นเติมน้ำเปล่าลงไป (เพื่อให้วุ้นเส้นอ่อนนุ่ม)     5. ผัดคลุกเคล้าให้เข้ากัน แล้วใส่ยอดชะอมลงไป ตามด้วยส่วนผสมน้ำปรุงที่เตรียมไว้      6. ผัดคลุกเคล้าให้เข้ากัน ชิมรสตามชอบ (ชอบรสใดก็ใส่เพิ่มเข้าไป ได้รสถูกใจแล้วดับไฟเตา)     7. ตักใส่จาน วางไข่เจียวหั่นชิ้นพอประมาณไว้ด้านบน ยกเสิร์ฟขณะที่ยังร้อน ๆ       + ดูวิธีทำเพิ่มเติมได้ที่ ผัดวุ้นเส้นยอดชะอม โปะไข่เจียว จานเดียวจานอิ่มรสแจ่ม
+-+-+-+-+-+-+-+-+-+


12. วุ้นเส้นผัดผักกระเฉด     ชะอมราคาแพงจะทำผัดวุ้นเส้นยอดชะอมคงไม่ไหวก็หันมากินวุ้นเส้นผัดผักกระเฉด สูตรจาก คุณเนินน้ำ ใส่หมูหมักกับกุ้งสด ที่ขาดไม่ได้เลยคือ ผักกระเฉด จานนี้แซ่บเว่อร์ส่วนผสม วุ้นเส้นผัดผักกระเฉด     • วุ้นเส้น (แช่น้ำจนนุ่ม)     • น้ำมันพืช     • กระเทียมสับ     • พริกขี้หนูโขลกหยาบ     • กุ้งสด (ปอกเปลือกเหลือหางไว้ ผ่าหลังเอาเส้นดำออก)     • ผักกระเฉด     • หมูหมัก     • น้ำตาลทราย     • น้ำมันหอย     • ซีอิ๊วขาวส่วนผสม หมูหมัก     • เนื้อหมูสันนอก     • ไข่ขาว     • แป้งมันสำปะหลัง     • ซีอิ๊วขาว     • น้ำมันหอย     • น้ำตาลทราย     • น้ำเปล่าวิธีทำวุ้นเส้นผัดผักกระเฉด     1. ทำหมูหมักโดยเคล้าเนื้อหมูกับเครื่องปรุงทั้งหมดเข้าด้วยกัน นำไปหมักในตู้เย็นช่องธรรมดา พักทิ้งไว้ข้ามคืน     2. ใส่น้ำมันพืชลงในกระทะใช้ไฟกลางพอร้อน ใส่กระเทียมและพริกขี้หนูลงผัดให้เหลืองหอม     3. ใส่หมูหมักลงไปผัดให้สุกและใส่กุ้งลงไปผัดพอสุก ตักขึ้นพักไว้ (เพื่อไม่ให้กุ้งสุกเกินไปเนื้อจะแข็งไม่อร่อย เตรียมไว้)     4. ใส่วุ้นเส้นลงไปผัด เร่งเป็นไฟแรง ใส่น้ำเปล่าลงไปผัดให้วุ้นเส้นสุก     5. ใส่ผักกระเฉด ปรุงรสด้วยน้ำตาลทราย น้ำมันหอย และซีอิ๊วขาว       6. ใส่กุ้งและหมูที่ผัดไว้ ผัดให้เข้ากันดีด้วยไฟแรง อย่าผัดนาน เพื่อไม่ให้ผักกระเฉดเหนียว ตักใส่จาน     + ดูวิธีทำเพิ่มเติมได้ที่ 13 เมนูวุ้นเส้น เมนูลดความอ้วน อร่อยได้ไม่ต้องกลัวหุ่นเสีย
+-+-+-+-+-+-+-+-+-+


13. สุกี้แห้ง      สำหรับสาว ๆ ที่กำลังมองหาอาหารเย็นเมนูเส้นผัดแห้งขอนำเสนอสุกี้แห้ง สูตรจาก คุณ gismonoy สมาชิกเว็บไซต์พันทิปดอทคอม ใส่ผักสารพัดผัดกับน้ำจิ้มสุกี้ ใส่หมูหมักหรือไก่หมักเพิ่มความฟินส่วนผสม สุกี้แห้ง     • กระเทียม 7 กลีบ     • พริกขี้หนูสีแดงเม็ดใหญ่ 2-3 เม็ด (ถ้าไม่ชอบกินเผ็ดไม่ต้องใส่)     • น้ำเปล่า     • เกลือ     • ผักกาดขาว 1/2 หัว (ถ้าหัวเล็กใช้ 1 หัว)     • หมูหมัก หรือไก่หมัก ประมาณ 2 ถ้วย     • น้ำจิ้มสุกี้      • วุ้นเส้น (แช่น้ำจนนิ่ม) 2 ห่อเล็ก     • ผักบุ้งจีน 10 ต้น     • ขึ้นฉ่าย 2-3 ต้น     • น้ำมันพืช (สำหรับผัด) 3-4 ช้อนโต๊ะ     • ไข่ไก่ 4 ฟองวิธีทำสุกี้แห้ง     1. ตำกระเทียมกับพริกขี้หนูหยาบ ๆ เตรียมไว้     2. ตั้งหม้อสำหรับต้มน้ำ ใส่เกลือลงไปเล็กน้อย จากนั้นใส่ผักกาดขาวลงลวกแค่พอสลด ตักขึ้นใส่ลงในน้ำเย็นแล้วบีบน้ำออกให้มากที่สุด พักไว้     3. ลวกหมูให้สุก ตักขึ้น พักไว้     4. นำน้ำจิ้มสุกี้ใส่ลงไปคลุกกับวุ้นเส้นให้ทั่ว จะทำให้น้ำสุกี้แทรกซึมในวุ้นเส้นอย่างสม่ำเสมอไม่เป็นหย่อม ๆ     5. ตั้งกระทะพอร้อน ใส่น้ำมันพืชลงไปแล้วตามด้วยกระเทียมกับพริกที่ตำไว้ ผัดพอหอมแล้วใส่ไข่ลงไปกลอกให้ทั่ว ๆ กระทะ ถ้าชอบแบบไข่เกาะเคลือบวุ้นเส้น ให้นับ 1 ถึง 8 แล้วใส่วุ้นเส้นลงไป แต่ถ้าชอบแบบไข่เป็นชิ้น ๆ ให้รอจนไข่ค่อนข้างสุกแล้วค่อยใส่วุ้นเส้นลงไป     6. พรมน้ำลงไปเล็กน้อย ผัดให้วุ้นเส้นแห้งและหอม จากนั้นใส่ผักบุ้งและขึ้นฉ่ายลงไปผัดเร็ว ๆ ตามด้วยหมูหมักและผักกาดขาวลวก เติมน้ำจิ้มสุกี้ลงไปผัดต่ออีกเล็กน้อย ชิมรสอีกครั้ง ตักใส่จาน     + ดูวิธีทำเพิ่มเติมได้ที่ 13 เมนูวุ้นเส้น เมนูลดความอ้วน อร่อยได้ไม่ต้องกลัวหุ่นเสีย
+-+-+-+-+-+-+-+-+-+


14. วุ้นเส้นผัดหอยลาย     หอยลายผัดฉ่ากับข้าวสวยก็ดูอิ่มแน่นไป ลองใส่เมนูเส้นลงไปผัดกับหอยลายบ้างดีไหม ขอแนะนำวุ้นเส้นผัดหอยลาย สูตรจาก นิตยสารแม่บ้าน ใส่เครื่องโขลกลงไปผัดจนหอมแล้วค่อยใส่วุ้นเส้นกับหอยลาย ใครจะใช้เส้นอื่น ๆ ก็ได้นะคะส่วนผสม วุ้นเส้นผัดหอยลาย     • หอมแดงเจียว 1+1/2 ช้อนโต๊ะ     • กระเทียมเจียว 1+1/2 ช้อนโต๊ะ     • พริกขี้หนูแห้งทอด 2 เม็ด     • พริกชี้ฟ้าแห้งทอด 3 เม็ด     • หอยลายลวกสุก 200 กรัม     • วุ้นเส้น (แช่น้ำจนนิ่ม) 150 กรัม     • ซีอิ๊วขาว 1 ช้อนโต๊ะ     • ซอสหอยนางรม 2 ช้อนโต๊ะ     • น้ำมันพืช 2 ช้อนโต๊ะ     • น้ำตาลทราย 1 ช้อนชา     • น้ำเปล่า 1/4 ถ้วยตวง     • ใบโหระพา 1/4 ถ้วยตวงวิธีทำวุ้นเส้นผัดหอยลาย     1. โขลกหอมแดงเจียว กระเทียมเจียว พริกขี้หนูแห้งทอด และพริกชี้ฟ้าแห้งทอดพอหยาบ ๆ     2. ตั้งกระทะใส่น้ำมันพืชพอร้อน ใส่เครื่องที่โขลกไว้ลงผัดพอหอม     3.
 ใส่หอยลายและวุ้นเส้นลงไปผัดให้เข้ากัน ปรุงรสด้วยซีอิ๊วขาว ซอสหอยนางรม 
และน้ำตาลทราย เติมน้ำเปล่าผัดพอเข้ากัน ใส่ใบโหระพาผัดให้เข้ากันอีกครั้ง 
ยกลงจัดเสิร์ฟ     + ดูวิธีทำเพิ่มเติมได้ที่ 13 เมนูวุ้นเส้น เมนูลดความอ้วน อร่อยได้ไม่ต้องกลัวหุ่นเสีย
+-+-+-+-+-+-+-+-+-+


15. วุ้นเส้นผัดไทย    
 ผัดไทยเส้นเล็กแคลอรีสูงปรี๊ดคงไม่เหมาะสำหรับช่วงลดน้ำหนัก 
ต้องนี่เลยวุ้นเส้นผัดไทย จานเด็ดแคลอรีต่ำ ใส่หอมแดงเพิ่มกลิ่นหอม 
มาพร้อมกุ้งตัวโต กินกับผักเคียงตามชอบส่วนผสม วุ้นเส้นผัดไทย     • น้ำมันพืช 2 ช้อนโต๊ะ     • หอมแดงสับหยาบ 2 ช้อนโต๊ะ     • กระเทียมสับละเอียด 2 ช้อนโต๊ะ     • ไชโป๊หวานสับหยาบ 3 ช้อนโต๊ะ     • กุ้งสด ปอกเปลือกผ่าหลัง 5 ตัว     • เต้าหู้เหลือง หั่นเป็นชิ้นเล็ก 1/2 ก้อน     • น้ำมะขามเปียก 3 ช้อนโต๊ะ     • น้ำตาลปี๊บ 2+1/2 ช้อนโต๊ะ     • น้ำปลา 4 ช้อนโต๊ะ     • พริกป่น 2 ช้อนชา     • วุ้นเส้นแช่น้ำจนนุ่ม 200 กรัม     • น้ำ 1/2 ถ้วย     • ถั่วงอก 100 กรัม     • ใบกุยช่ายหั่นเป็นท่อน 2 ต้น     • ถั่วลิสงคั่วบด      • พริกป่น      • มะนาว      • ถั่วงอกสด      • ใบกุยช่ายวิธีทำวุ้นเส้นผัดไทย     1.
 ใส่น้ำมันพืชลงในกระทะ นำขึ้นตั้งไฟพอร้อน 
ใส่หอมแดงและกระเทียมลงเจียวจนมีกลิ่นหอม ใส่ไชโป๊สับ กุ้ง 
และเต้าหู้เหลืองลงผัดจนกุ้งสุก      2. ปรุงรสด้วยน้ำมะขามเปียก น้ำตาลปี๊บ
 น้ำปลา และพริกป่น ผัดจนส่วนผสมเข้ากันดี 
จากนั้นใส่วุ้นเส้นและน้ำลงผัดจนเส้นสุกนุ่ม ตักเส้นขึ้นไว้ด้านข้างกระทะ     3.
 ตอกไข่ไก่ใส่ลงในกระทะ ยีไข่แดงจนไข่เริ่มสุก 
ตักส่วนผสมเส้นลงมาผัดรวมกับไข่ จากนั้นใส่ใบกุยช่าย 
และถั่วงอกลงผัดให้เข้ากันสักครู่ ตักใส่จาน เสิร์ฟคู่กับถั่วลิสงคั่วบด 
พริกป่น มะนาว ถั่วงอกสด และใบกุยช่าย     + ดูวิธีทำเพิ่มเติมได้ที่ วุ้นเส้นผัดไทย อาหารจานเด็ดสุดอร่อย
+-+-+-+-+-+-+-+-+-+
เส้นเล็ก

16. ผัดไทยไชยา      ติดใจผัดไทยไชยาสไตล์ปักษ์ใต้ อยากกินให้จุใจต้องลองทำกินเองค่ะ สูตรจาก คุณสมาชิกหมายเลข 1136170 สมาชิกเว็บไซต์พันทิปดอทคอม มาพร้อมสูตรน้ำผัดไทยสุดแจ่ม ผัดกับเส้นเล็กจนน้ำซึมเข้าเส้น แกล้มกับผักตัดเลี่ยนส่วนผสม น้ำผัดไทย     • น้ำพริกเครื่องก๋วยเตี๋ยว 1 กิโลกรัม     • หอมแดง 2 กิโลกรัม     • มะขามเปียก 1/2 กิโลกรัม     • กะทิ 4 กิโลกรัม     • น้ำตาลปี๊บอย่างดี 5 กิโลกรัม     • น้ำตาลทราย 1 กิโลกรัม     • กะปิ      • เกลือเม็ด     • น้ำมันพืช ส่วนผสม น้ำพริกเครื่องก๋วยเตี๋ยวผัดไทยไชยา     • พริกแห้งเม็ดใหญ่ 1 กิโลกรัม     • หอมแดง 3 กิโลกรัม     • เกลือเม็ดส่วนผสมอื่น ๆ     • ก๋วยเตี๋ยวเส้นเล็กและเส้นหมี่ (ยี่ห้อที่นิยมคือ ตราดอกบัว)     • ถั่วงอกดิบ หรือกะหล่ำปลีซอย     • ใบกุยช่ายวิธีทำน้ำพริกเครื่องก๋วยเตี๋ยวผัดไทยไชยา     1. ผ่าพริกแห้งแล้วนำเม็ดออก นำไปแช่น้ำจนนิ่ม เตรียมไว้     2. นำหอมแดงไปแช่น้ำแล้วปอกเปลือกออก (เคล็ดลับ : ถ้านำหอมแดงไปแช่น้ำจะทำให้ปอกง่ายและไม่แสบตา)     3. ปั่นผสมพริกแห้งที่แช่น้ำจนนิ่มแล้วกับหอมแดง และเกลือเม็ดจนละเอียด เตรียมไว้สำหรับทำน้ำผัดไทยวิธีทำน้ำผัดไทย     1. ปอกเปลือกหอมแดงออกแล้วนำไปปั่นให้ละเอียด เตรียมไว้     2. นำมะขามเปียกมาคั้นกับน้ำ เตรียมไว้     3.
 ใส่กะทิลงในหม้อ นำขึ้นตั้งไฟไม่ต้องรอให้เดือด ใส่หอมแดงปั่น 
น้ำมะขามเปียก น้ำตาลปี๊บ น้ำตาลทราย กะปิ และเกลือเม็ดลงไป 
คนผสมให้ละลายเข้ากัน เคี่ยวจนเดือด ชิมรสตามชอบ 
(ให้รสชาติหวานนำตามด้วยเปรี้ยว และเค็มตามลำดับ) 
เคี่ยวต่ออีกสักครู่แล้วปิดไฟ (ไม่ต้องเคี่ยวนานเพราะเดี๋ยวกะทิจะแตกมัน) 
เตรียมไว้ผัดกับเส้นวิธีทำผัดไทยไชยา     • ผัดเส้นก๋วยเตี๋ยว
 (1 กิโลกรัม) กับน้ำผัดไทย (1.2 กิโลกรัม) 
*ถ้าน้ำผัดไทยรสชาติเข้มข้นเกินไปให้ใส่น้ำเปล่าเพิ่มลงไป 1 แก้ว* 
ผัดจนเส้นสุก ตักใส่จาน เสิร์ฟพร้อมกับถั่วงอกดิบและใบกุยช่าย     + ดูวิธีทำเพิ่มเติมได้ที่ ผัดไทยไชยา เส้นเหนียวนุ่มรสเข้มข้น เมนูเด็ดจากแดนใต้
+-+-+-+-+-+-+-+-+-+
เส้นอื่น ๆ 

17. ผัดซีอิ๊วเส้นบัควีท      ใคร ๆ ก็รู้ว่าผัดซีอิ๊วแคลอรีสูงไม่เหมาะสำหรับคนกลัวอ้วน แต่ถ้าอยากกินก็สามารถเปลี่ยนใช้เส้นบัควีทแทนได้นะคะ สูตรจาก นิตยสารแม่บ้าน ใช้เส้นสไตล์ญี่ปุ่นที่ย่อยง่ายและกากใยสูงแทนเส้นใหญ่ที่คุ้นเคย ผัดกับเนื้อหมูกับคะน้า เสิร์ฟร้อน ๆ หอมฉุยส่วนผสม ผัดซีอิ๊วเส้นบัควีท     • เนื้อหมูสันใน (หั่นเป็นชิ้น) 100 กรัม     • พริกไทยป่น 1/8 ช้อนชา     • ซีอิ๊วขาว 1 ช้อนชา     • น้ำมันพืช 1 ช้อนโต๊ะ     • กระเทียมสับ 1 ช้อนโต๊ะ     • ไข่เป็ด 1 ฟอง     • คะน้าฮ่องกง (หั่นแฉลบ) 50 กรัม     • เส้นบัควีทต้มสุก 150 กรัม     • ซอสปรุงรส 2 ช้อนชา     • น้ำตาลทราย 1 ช้อนชา     • ซีอิ๊วดำ 1/4 ช้อนชา     • น้ำส้มพริกดองวิธีทำผัดซีอิ๊วเส้นบัควีท     1. นำเนื้อหมู พริกไทยป่น และซีอิ๊วขาว คลุกเคล้าให้เข้ากัน พักไว้ 15-20 นาที     2. ตั้งกระทะใส่น้ำมันพืชพอร้อน ใส่กระเทียมลงผัดพอเหลือง ใส่เนื้อหมูที่หมักไว้ลงผัดพอสุก เขี่ยไว้ข้างกระทะ ใส่ไข่เป็ดผัดพอสุก     3. ใส่คะน้าและเส้นบัควีทลงไป ปรุงรสด้วยซอสปรุงรส น้ำตาลทราย และซีอิ๊วดำ ผัดพอเข้ากัน ตักใส่ภาชนะ เสิร์ฟคู่กับน้ำส้มพริกดอง     + ดูวิธีทำเพิ่มเติมได้ที่ เส้นบัควีทผัดซีอิ๊ว อาหารจานเดียวเมนูเส้น อิ่มท้องอ้วนน้อย
+-+-+-+-+-+-+-+-+-+


18. ผัดหมี่ฮ่องกง     เมนูสุดฮิตช่วงกินเจคงหนีไม้พ้นผัดหมี่ฮ่องกง ใครที่ยังติดใจในรสชาติไปหาซื้อส่วนผสมรอเลยค่ะ สูตรจาก คุณ ta_gwang สมาชิกเว็บไซต์พันทิปดอทคอม สูตรนี้จะเพิ่มเนื้อสัตว์กับต้นอ่อนทานตะวันลงไปด้วย อิ่มคุ้มจริง ๆ ส่วนผสม ผัดเส้นหมี่ฮ่องกง     • กระเทียมสับ     • น้ำมันพืชสำหรับผัด     • กุ้ง     • ปลาหมึก     • เนื้อปู     • เบคอน     • น้ำตาลทราย     • ซีอิ๊วขาว      • น้ำปลา      • น้ำมันหอย     • ต้นอ่อนทานตะวัน     • แครอทขูดฝอย     • เส้นหมี่ฮ่องกงวิธีทำผัดเส้นหมี่ฮ่องกง     1. ตั้งกระทะใส่น้ำมันพืชลงไปเล็กน้อย ใส่กระเทียมลงไปผัดพอหอม     2. ใส่กุ้ง ปลาหมึก เนื้อปู และเบคอนลงไปผัดพอสุก     3. ปรุงรสด้วยน้ำตาลทราย ซีอิ๊วขาว น้ำปลา และน้ำมันหอย     4.
 ใส่ต้นอ่อนทานตะวันลงไป ตามด้วยแครอทขูดฝอยกับเส้นหมี่ฮ่องกง 
ผัดให้ส่วนผสมและเครื่องปรุงทุกอย่างเข้ากัน ชิมรสชาติตามชอบ ตักใส่จาน     + ดูวิธีทำเพิ่มเติมได้ที่ 10 เมนูเส้นหมี่ จานเดียวทำง่ายอร่อยแบบมีเส้น
+-+-+-+-+-+-+-+-+-+


19. ผัดหมี่โคราช      เคลียร์ตู้กับข้าวเจอเส้นหมี่โคราชเลยต้องหาทางกำจัดด้วยการทำผัดหมี่โคราช สูตรจาก นิตยสาร foodstylist ใส่หมูสามชั้นกับแคบหมู พร้อมกับสูตรน้ำซอส ทำเยอะ ๆ แบ่งกันทั้งครอบครัว ส่วนผสม ผัดเส้นหมี่โคราช     • หมูสามชั้น หั่นชิ้นพอคำ 150 กรัม      • น้ำมันพืช      • หอมแดงสับ 1 ช้อนโต๊ะ     • กระเทียมสับ 1 ช้อนโต๊ะ      • เต้าเจี้ยวอย่างดี 2 ช้อนโต๊ะ      • น้ำมะขามเปียก 2 ช้อนโต๊ะ      • ซีอิ๊วดำ 2 ช้อนชา     • น้ำตาลมะพร้าว 1 ช้อนโต๊ะ      • น้ำปลาอย่างดี 1 ช้อนโต๊ะ      • น้ำสะอาด     • เส้นหมี่โคราช ลวกน้ำร้อน 250 กรัม      • ไข่เป็ด 2 ฟอง      • ถั่วงอก 50 กรัม     • ใบกุยช่ายหั่น 50 กรัม     • แคบหมู ตามชอบ      • พริกป่น ตามชอบ วิธีทำผัดเส้นหมี่โคราช     1. ตั้งกระทะใช้ไฟปานกลาง ใส่น้ำมันลงไปเล็กน้อย จากนั้นนำหมูสามชั้นลงไปเจียวให้สุกและกรอบ ตักพักไว้     2.
 เตรียมซอสโดยเริ่มผัดกระเทียมและหอมแดงให้สุก จากนั้นใส่เต้าเจี้ยว 
น้ำมะขามเปียก ซีอิ๊วดำ น้ำตาลมะพร้าวและน้ำปลา เติมน้ำสะอาดลงไปเล็กน้อย 
ผัดให้เข้ากันจนกระทั่งซอสเริ่มเดือด     3. 
ใส่เส้นหมี่โคราชที่ลวกน้ำลงไปผัด ตามด้วยไข่เป็ด จากนั้นผัดต่อ 
พอไข่เป็ดเริ่มสุกให้ใส่ถั่วงอก ใบกุยช่าย หมูสามชั้นที่เจียวไว้ แคบหมู 
และพริกป่นลงไปผัดให้เข้ากัน ชิมรสชาติตามชอบ ตักใส่จานเสิร์ฟ 
หรือเสิร์ฟคู่กับส้มตำรสแซ่บ     + ดูวิธีทำเพิ่มเติมได้ที่ 10 เมนูเส้นหมี่ จานเดียวทำง่ายอร่อยแบบมีเส้น
+-+-+-+-+-+-+-+-+-+


20. ผัดหมี่ซั่ว      อยากทำเมนูผัดหมี่ซั่วสุดแนวให้คนพิเศษนี่เลย สูตรจาก คุณลุงเด้ง ทีเด็ดคือ ใส่หอยลายกับน้ำพริกเผา หน้าตาอร่อยใครเห็นก็อยากชิมส่วนผสม ผัดหมี่ซั่ว     • หมี่ซั่ว      • พริกขี้หนู     • กระเทียม      • หอมใหญ่      • มะเขือเทศ      • น้ำพริกเผา     • น้ำปลา      • น้ำตาลทราย      • หอยลายกระป๋อง     • ออริกาโน่     • พาร์สลีย์     • พริกไทยดำ      • ใบโหระพา หรือใบกะเพราวิธีทำผัดหมี่ซั่ว     1. ลวกเส้นให้สุก ล้างน้ำ (เพื่อเอาแป้งส่วนเกินออก) พักไว้ให้แห้ง     2. ทุบพริกและกระเทียมแล้วสับหยาบ ๆ เตรียมไว้     3. หั่นหอมใหญ่หั่นเต๋าและหั่นมะเขือเทศหั่นเต๋า (เอาแต่เนื้อ เม็ดไม่เอา) เตรียมไว้     4. นำน้ำพริกเผาใส่ชามผสม ละลายกับน้ำอุ่นนิดหน่อย ปรุงด้วยน้ำปลาและน้ำตาลทราย คนให้เข้ากัน     5.
 ตั้งกระทะใช้ไฟกลาง ใส่น้ำมันนิดหน่อย ใส่กระเทียมและพริกลงผัด 
พอกระเทียมเริ่มหอม ให้ใส่หอมใหญ่ตามลงไปครึ่งหนึ่ง ผัดต่อจนหอมใหญ่นิ่ม 
ใส่หอยลายและน้ำปรุงพริกเผาตามลงไป     6. ใส่เส้นหมี่ซั่วตามลงไป 
คลุกให้เข้ากัน เพิ่มความหอมด้วยออริกาโน่ พาร์สลีย์ 
และพริกไทยดำคลุกให้เข้ากันจนเริ่มหอมเครื่องเทศ 
ใส่มะเขือเทศและหอมใหญ่ที่เหลือ คลุกอีกรอบ 
เพิ่มสีสันด้วยน้ำมันน้ำพริกเผาและใบกะเพรา ตักใส่จาน     + ดูวิธีทำเพิ่มเติมได้ที่ 10 เมนูเส้นหมี่ จานเดียวทำง่ายอร่อยแบบมีเส้น
+-+-+-+-+-+-+-+-+-+


21. เส้นบุกผัดเห็ดหูหนูกระเทียมดอง      สาว ๆ ที่กลัวหุ่นพังอยากให้มาลองเมนูเส้นบุกผัดเห็ดหูหนูกระเทียมดอง สูตรจาก นิตยสารแม่บ้าน ใส่เนื้ออกไก่เพิ่มโปรตีน ที่ขาดไม่ได้เลยคือ กระเทียมดองเพิ่มความกลมกล่อม ส่วนผสม เส้นบุกผัดเห็ดหูหนูกระเทียมดอง     • เส้นบุก 250 กรัม     • น้ำมันรำข้าว 3 ช้อนโต๊ะ     • กระเทียมสับ 1/2 ช้อนโต๊ะ     • กระเทียมดองซอย 2 ช้อนโต๊ะ     • เนื้ออกไก่ลอกหนัง (หั่นชิ้นบาง) 50 กรัม     • เห็ดหูหนู (หั่นชิ้นเล็ก) 1/2 ถ้วยตวง     • กะหล่ำปลี (หั่นชิ้นเล็ก) 1/2 ถ้วยตวง     • ซอสปรุงรส 1/2 ช้อนโต๊ะ     • ซอสหอยนางรม 1/2 ช้อนโต๊ะ     • น้ำปลา 1/2 ช้อนโต๊ะ     • น้ำตาลทราย 1/2 ช้อนชา     • ไข่ไก่ 1 ฟอง     • มะเขือเทศ (หั่นเสี้ยว) 1/2 ลูก     • ต้นหอมซอย 2 ต้น     • น้ำเปล่าวิธีทำเส้นบุกผัดเห็ดหูหนูกระเทียมดอง     1. ต้มน้ำเปล่าพอเดือด ใส่เส้นบุกลงลวกสักครู่ ตักขึ้นพักไว้ให้สะเด็ดน้ำ     2. ตั้งกระทะใส่น้ำมันรำข้าว 2 ช้อนโต๊ะ ใส่กระเทียมลงผัดให้เหลืองหอม เติมกระเทียมดองและเนื้อไก่ ผัดเนื้อไก่พอสุก      3. ใส่เส้นบุกผัดให้เข้ากัน ลดเป็นไฟอ่อน ใส่เห็ดหูหนูกับกะหล่ำปลี เติมน้ำเปล่าเล็กน้อย ผัดให้เข้ากัน      4. ปรุงรสด้วยซอสปรุงรส ซอสหอยนางรม น้ำปลา และน้ำตาลทราย คลุกเคล้าให้เข้ากัน เสร็จแล้วจัดส่วนผสมเอาไว้ด้านหนึ่งของกระทะ     5.
 ใส่น้ำมันรำข้าวที่เหลือลงไป ตอกไข่ไก่ลงตรงช่องว่างในกระทะ 
รอจนไข่เริ่มสุก ตลบเส้นบุกมาทับไข่ ใส่มะเขือเทศกับต้นหอม ผัดให้เข้ากัน 
ตักใส่จาน จัดเสิร์ฟ     + ดูวิธีทำเพิ่มเติมได้ที่ 10 เมนูเส้นบุก แคลอรีน้อยอิ่มนานได้ประโยชน์
+-+-+-+-+-+-+-+-+-+


22. ยากิโซบะ      ขี้เกียจออกนอกบ้านไปซื้อยากิโซบะก็ทำเองเลยสิคะ สูตรจาก เฟซบุ๊ก ทำอาหารในแบบง่าย ๆ ตามสไตล์ rita สูตรนี้เครื่องแน่น มาพร้อมวิธีทำซอส กินกับไข่ลวกก็เข้ากันค่ะส่วนผสม ยากิโซบะ     • น้ำมันพืช 2 ช้อนชา     • หมูหั่นชิ้น 200 กรัม     • แครอทหั่นเส้น 100 กรัม     • เห็ดชิเมจิ 80 กรัม     • กะหล่ำปลี 200 กรัม     • หอมหัวใหญ่หั่นแว่น 1/2 หัว     • เกลือ 1/4 ช้อนชา     • พริกไทย (เล็กน้อย)     • เส้นบะหมี่ยากิโซบะ 300 กรัม     • น้ำเปล่า 2 ช้อนโต๊ะ     • ผงสาหร่าย (อาโอโนริ) นิดหน่อย     • ขิงแดง     • ปลาโออบแห้ง (ฝนเป็นแผ่นบาง ๆ)     • ไข่ดิบ หรือไข่ลวกส่วนผสม ซอสยากิโซบะ     • เกลือ 1 ช้อนชา     • พริกไทย (เล็กน้อย)     • เหล้าสาเก 2 ช้อนโต๊ะ     • ซอสทงคัตสึ 4 ช้อนโต๊ะ     • ซอสอุสุตา (วูสเตอร์ซอส ยี่ห้อ lea & perrins หรือ ซอสไก่งวง ) 3 ช้อนโต๊ะ     • มายองเนสญี่ปุ่น 1 ช้อนโต๊ะวิธีทำยากิโซบะ     1. ใส่ส่วนผสมซอสยากิโซบะในถ้วยแล้วคนให้เข้ากัน เตรียมไว้     2. ใส่น้ำมันพืชกับหมูลงในกระทะ ผัดพอสุก     3. ใส่แครอท หรือผักสุกยากลงไปผัดพอสุก     4. ใส่ผักที่เหลือลงไปผัดพอผักสลด     5. ปรุงรสด้วยเกลือและพริกไทยนิดหน่อย     6. ใส่เส้นบะหมี่ลงไป เติมน้ำเปล่าลงไปแล้วผัดให้เข้ากัน     7. ใส่ส่วนผสมน้ำซอสยากิโซบะลงไปแล้วคนให้เข้ากัน โรยผงสาหร่ายกับปลาโออบแห้ง ใส่ไข่ลวกกับขิงแดง      + ดูวิธีทำเพิ่มเติมได้ที่ ยากิโซบะ เมนูเส้นจานโปรดฉ่ำซอสสไตล์ญี่ปุ่น
+-+-+-+-+-+-+-+-+-+


23. ผัดเกี้ยมอี๋หมูแดงหมูกรอบ      หมูแดงกับหมูกรอบเหลือเยอะ แต่เบื่อกินกับข้าวสวยแล้วก็เอามาผัดกับเกี้ยมอี๋ได้นะคะ สูตรจาก นิตยสารแม่บ้าน ความพิเศษคือ ใส่น้ำพริกแกงเผ็ดกับหัวกะทิ ไปซื้อเกี้ยมอี๋รอเลยค่ะส่วนผสม ผัดเกี้ยมอี๋หมูแดงหมูกรอบ     • กระเทียมสับ 2 ช้อนโต๊ะ     • น้ำพริกแกงเผ็ด 1+1/2 ช้อนโต๊ะ     • หมูแดงหั่นเป็นชิ้น  100 กรัม     • หมูกรอบหั่นเป็นชิ้น 100 กรัม     • หัวกะทิ 1/2 ถ้วยตวง     • น้ำตาลทราย 1 ช้อนโต๊ะ     • เกี้ยมอี๋ 200 กรัม     • ถั่วงอก 20 กรัม     • กุยช่ายหั่นท่อน 20 กรัม     • น้ำมันพืชสำหรับผัด     • เครื่องปรุง ได้แก่ น้ำตาลทราย พริกป่น น้ำปลา น้ำมะนาว วิธีทำผัดเกี้ยมอี๋หมูแดงหมูกรอบ     1. ตั้งน้ำมันพืชให้ร้อน ใส่กระเทียมสับลงไปเจียวพอหมอ ใส่น้ำพริกแกงเผ็ดผัดให้มีกลิ่นหอม     2. ใส่หมูแดงและหมูกรอบลงไป เคล้าจนทั่ว เติมหัวกะทิ ผัดให้เข้ากัน ปรุงรสด้วยน้ำตาลทราย     3. ใส่เกี้ยมอี๋ ถั่วงอก และใบกุยช่ายลงไปเคล้าให้เข้ากัน จัดเสิร์ฟพร้อมเครื่องปรุง     + ดูวิธีทำเพิ่มเติมได้ที่ เกี้ยมอี๋หมูแดงหมูกรอบ เมนูเส้นผัดแห้งสุดอร่อย    
 แอบเบื่อเมนูข้าวอยู่พอดี เย็นนี้มีเมนูเส้นผัดแห้งให้กินอิ่มไปอีกมื้อ 
เอ๊ะ ! ไม่ใช่สิ มีถึง 23 เมนูน่าจะกินได้อีกหลายมื้อเลยด้วยซ้ำ อูย… 
ท้องร้องแล้ว ขอตัวเข้าครัวก่อนนะคะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






23 เมนูเส้นผัดแห้ง จานเดียวเร่งด่วนอิ่มท้องอร่อยดั่งใจ





อัปเดตล่าสุด 13 กรกฎาคม 2564 เวลา 18:06:23
 229,606 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































