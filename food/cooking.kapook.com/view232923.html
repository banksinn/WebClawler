




แพนเค้กกล้วย เสกมื้อเช้าอร่อยนุ่มไม่ซ้ำไม่จำเจ

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารเช้า












6 สูตรแพนเค้กกล้วย อาหารเช้าทำง่ายอิ่มท้องไม่น่าเบื่อ





48,505อ่าน














0












           เช้านี้ต้องแพนเค้กกล้วยเท่านั้น ! สายตื่นเช้า สายกินเช้าต้องลอง ทำง่ายและอร่อยอิ่มท้องมีประโยชน์จากผลไม้ ทำเลยจะได้อร่อยทันทีไม่ต้องรอ 




            จากที่เคยทำเมนูไข่ เป็นอาหารเช้า ถ้าเบื่อ ๆ เอียน ๆ ลองเปลี่ยนมาทำแพนเค้กแทนก็ได้นะเธอจ๋า กระปุกดอทคอมขอนำเสนอวิธีทำแพนเค้กกล้วย มีทั้งแพนเค้กกล้วยน้ำว้าและแพนเค้กกล้วยหอม ถ้าใครกำลังลดน้ำหนักก็ทำแพนเค้กไร้แป้งได้นะคะ
1. แพนเค้กกล้วยหอม





          แพนเค้กกล้วยหอมสูตรนี้ไร้แป้ง มีแต่เนื้อกล้วยล้วน ๆ กับไข่ไก่เท่านั้น น่าจะถูกใจคนกลัวอ้วนหรือรักสุขภาพสุด ๆ ราดน้ำผึ้งหรือไม่ราดก็ตามสะดวกเลยค่ะ


ส่วนผสม แพนเค้กกล้วยหอม


ไข่ไก่  2 ฟอง
กล้วยหอมบดละเอียด 1 ลูก
กล้วยหอมฝานบาง 1 ลูก
เนยสดสำหรับทอด
น้ำเชื่อม หรือไซรัปตามชอบ


วิธีทำแพนเค้กกล้วยหอม

     1. ตีผสมไข่ไก่ เติมกล้วยหอมบด และกล้วยหอมฝานบาง คนผสมให้เข้ากัน เตรียมไว้
     2. ใส่เนยลงในกระทะ ตักแพนเค้กกล้วยหอมลงเป็นแผ่น รอจนสุกทั้งสองด้าน ตักใส่จาน ราดน้ำเชื่อมกลิ่นที่ชอบ พร้อมรับประทาน
 

ดูวิธีทำ แพนเค้กกล้วยหอม เพิ่มเติมคลิก

2. แพนเค้กกล้วยหอม สูตรนุ่ม



สูตรจาก คุณ little pastry chef สมาชิกเว็บไซต์พันทิปดอทคอม

          มาต่อกันที่แพนเค้กกล้วยหอม สูตรนุ่มมา ความพิเศษคือมาพร้อมวิธีทำวิปปิ้งครีมและซอสช็อกโกแลต ทอดชิ้นเล็กหรือชิ้นใหญ่ได้หมดเอาที่สบายใจนะคะ


ส่วนผสม ซอสช็อกโกแลต


น้ำตาลทราย 45 กรัม
ผงโกโก้ 10 กรัม
น้ำ 25 กรัม


ส่วนผสม แพนเค้กกล้วยหอม


กล้วยหอมบด 105 กรัม
ไข่ไก่ (เบอร์ 2) 1 ฟอง
กลิ่นวานิลลา 1/2 ช้อนชา
น้ำมันพืช 24 กรัม
นมจืด 110 กรัม
แป้งอเนกประสงค์ 120 กรัม
น้ำตาลทราย 20 กรัม
ผงฟู 1+1/4 ช้อนชา
เกลือ 1/4 ช้อนชา
กล้วยหอม สำหรับตกแต่ง


ส่วนผสม วิปปิ้งครีม


วิปปิ้งครีม 70 กรัม
น้ำตาลทราย 7 กรัม


วิธีทำแพนเค้กกล้วยหอม

     1. ทำซอสช็อกโกแลตโดยใส่น้ำตาลทราย ผงโกโก้ และน้ำลงในหม้อต้ม คนให้เข้ากันดี
     2. นำไปตั้งไฟโดยใช้ไฟกลางค่อนไปทางอ่อน คนเรื่อย ๆ จนซอสเริ่มเดือด แล้วปรับไฟให้อ่อนลง ต้มต่อไปอีก 30 วินาที ยกลง เทใส่ภาชนะเก็บไว้
     3. ทำแพนเค้กกล้วยหอมโดยนำกล้วยบด ไข่ไก่ กลิ่นวานิลลา น้ำมันพืช และนมจืดใส่ในชาม คนให้เข้ากันดี พักไว้
     4. เทแป้งอเนกประสงค์ น้ำตาลทราย ผงฟู และเกลือลงในอ่างผสม คนให้เข้ากัน
     5. นำส่วนผสมของกล้วย (ของเหลว) มาเทใส่ในส่วนผสมแป้ง แล้วตีให้เข้ากันจนไม่มีก้อนแป้ง
     6. เปิดไฟปานกลางหรือค่อนไปทางไฟอ่อน นำกระทะเทฟลอนไปตั้งไฟให้ร้อน เทน้ำมันลงไปเล็กน้อย แล้วเช็ดน้ำมันออกให้หมด จากนั้นหยอดแป้ง 1/4 ถ้วยตวงต่อแพนเค้ก 1 อัน เมื่อแป้งเริ่มมีฟองอากาศขึ้นมาและขอบของแป้งแพนเค้กเริ่มแห้ง ก็สามารถกลับด้านแพนเค้กได้ ทอดอีกฝั่งประมาณ 1 นาทีหรือจนแป้งสุก ทอดจนแป้งแพนเค้กหมด
     7.ทำวิปปิ้งครีมโดยตีวิปปิ้งครีมกับน้ำตาลทรายจนเข้ากัน ตกแต่งตัวแพนเค้กให้สวยงาม
 

ดูวิธีทำ แพนเค้กกล้วยหอม สูตรนุ่ม เพิ่มเติมคลิก

3. แพนเค้กกล้วยน้ำว้า



สูตรจาก คุณ guyama สมาชิกเว็บไซต์พันทิปดอทคอม

          ถ้ากล้วยหอมเอามาทำแพนเค้กต้นทุนสูงเกินไป ลองมาทำแพนเค้กกล้วยน้ำว้าดูสิคะ สูตรแป้งบางซ้อนหลาย ๆ ชั้นเพื่อความนุ่มและมีเนื้อสัมผัส ถ้ากินเฉพาะแป้งก็อร่อย ไม่ต้องทาอะไรเลยก็ได้นะคะ


ส่วนผสม แพนเค้กกล้วย


กล้วยน้ำว้าสุก หรือกล้วยหอมสุก 3-4 ลูก
ไข่ไก่ 4 ฟอง
เกลือ 1 ช้อนชา
น้ำตาลทราย 3-4 ช้อนชา
แป้งสาลี 1 ถ้วย
นมสด 1 ถ้วย
น้ำมันพืช หรือเนยจืด


วิธีทำแพนเค้กกล้วยน้ำว้า

     1. นำวัตถุดิบทั้งหมดผสมเข้าด้วยกัน จากนั้นนำไปปั่นรวมกันให้ละเอียด แล้วเอาไปกรองเพื่อจะได้เนื้อแป้งเนื้อเนียน ใส่น้ำมันพืช (หรือเนยก็ได้) ประมาณ 2 ช้อนชา
     2. ตั้งกระทะ ใช้น้ำทาบนผิวกระทะบาง ๆ และใช้ไฟอ่อน จากนั้นนำแป้งแพนเค้กทาให้เต็มวงกระทะ ไม่ต้องหนามาก ใช้เวลาทำ 5-7 นาที/แผ่น ก็เป็นอันเสร็จโดยไม่ต้องพลิกแป้งกลับด้าน หากชอบแป้งแบบสุกมากสามารถเพิ่มระยะเวลาได้ ถ้าใช้กระทะทอดอาหารทำแพนเค้ก เนื้อแป้งอาจไม่ได้ขึ้นรูปสวยแบบเตาทำแพนเค้ก แต่รสชาติรับประกันความอร่อย
     3. นำแพนเค้กที่ได้ทาด้วยแยมหรือน้ำผึ้ง หรือจะกินเฉพาะแป้งก็อร่อย
 
เคล็ดลับ :

สามารถใช้แป้งเค้ก หรือแป้งสาลีก็ได้ในการทำแพนเค้ก
จะใช้วิธีผสมเนื้อผลไม้เข้าไปในส่วนผสมเลย หรือจะแยกเป็นชิ้น ๆ ไว้โรยหน้าบนแป้งก็ได้ตามใจชอบ
หากทาน้ำมันน้อยจะทำให้แป้งติดกระทะ
สามารถเปลี่ยนส่วนผสมจากน้ำมันพืชเป็นเนยจืดแทนได้เพื่อเพิ่มความหอม
ไม่ควรใช้ไฟแรงเพราะแป้งแพนเค้กไวต่อความร้อน มีโอกาสไหม้
	 


ดูวิธีทำ แพนเค้กกล้วยน้ำว้า เพิ่มเติมคลิก

4. แพนเค้กกล้วยน้ำว้าข้าวโอ๊ต 



สูตรจาก easy food good health by andy

          เกิดมาต้องลองทำแพนเค้กกล้วยน้ำว้าข้าวโอ๊ต หรือจะใช้กล้วยหอมก็ได้เช่นกัน แต่สิ่งสำคัญคือใส่ข้าวโอ๊ตลงไปด้วย ราดน้ำผึ้งเวลากินยิ่งอร่อย


ส่วนผสม แพนเค้กกล้วยน้ำว้าข้าวโอ๊ต


กล้วยน้ำว้า 2 ลูก (ใส่เพิ่มได้)
ไข่ไก่ 2 ฟอง
เกล็ดข้าวโอ๊ตชนิดละเอียด 40 กรัม (ไม่มีไม่ต้องใส่ เพิ่มปริมาณกล้วยแทน)
กลิ่นวานิลลา


วิธีทำแพนเค้กกล้วยน้ำว้าข้าวโอ๊ต

     1. บดกล้วยโดยหั่นเป็นชิ้นเล็กแล้วใช้ส้อมบดหรือใช้ที่บดมันฝรั่ง
     2. ตอกไข่ผสมกับกล้วยบด คนให้เข้ากัน เติมกลิ่นวานิลลา ใส่เกล็ดข้าวโอ๊ตลงไป คนให้เข้ากัน
     3. ตักแป้งแพนเค้กหยอดลงในกระทะเทฟลอน ใช้ไฟอ่อนทอดตามสภาพเตา ราดด้วยน้ำผึ้งเวลากิน
 

ดูวิธีทำ แพนเค้กกล้วยน้ำว้าข้าวโอ๊ต เพิ่มเติมคลิก

5. แพนเค้กกล้วยหอมช็อกโกแลต (คลีน) 



สูตรจาก คุณ bookygatto สมาชิกเว็บไซต์พันทิปดอทคอม

           สำหรับคนชอบความเข้ม ชวนทำแพนเค้กกล้วยหอมช็อกโกแลตไร้แป้ง ใส่เมล็ดเจียกับเมล็ดแฟลกซ์ และที่ขาดไม่ได้เลยคือผงคาเคา


ส่วนผสม แพนเค้กกล้วยหอมช็อกโกแลต


กล้วยหอมสุก 1 ลูก
เมล็ดเจีย 1 ช้อนโต๊ะ
เมล็ดแฟลกซ์ 1 ช้อนโต๊ะ
คาเคา 1 ช้อนชา
ไข่ไก่ 1 ฟอง
น้ำมันมะกอก


วิธีทำแพนเค้กกล้วยหอมช็อกโกแลต

     1. นำกล้วยหอมสุกมาบดให้ละเอียด
     2. นำเมล็ดเจีย เมล็ดแฟลกซ์ คาเคา และไข่ไก่ใส่ชาม และคนให้เป็นเนื้อเดียวกัน
     3. ตั้งกระทะใช้ไฟอ่อน เทน้ำมันมะกอกลงไปเล็กน้อยพอให้เคลือบกระทะ
     4. นำแพนเค้กหยอดลงไปในกระทะจนสุกทั้ง 2 ด้าน
     5. ตักเสิร์ฟใส่จาน ราดด้วยน้ำผึ้ง เสิร์ฟคู่กับผลไม้
 

ดูวิธีทำ แพนเค้กกล้วยหอมช็อกโกแลต (คลีน) เพิ่มเติมคลิก

6. มินิแพนเค้กกล้วยหอม



คุณ littlefilmz สมาชิกเว็บไซต์พันทิปดอทคอม

          สำหรับใครที่ไม่ชอบแพนเค้กชิ้นใหญ่ลองมาทำมินิแพนเค้กกล้วยหอมชิ้นพอคำกันดีไหม ใส่ข้าวโอ๊ตผสมไข่ไก่ เพิ่มผงฟูกับกลิ่นวานิลลา กินกับสตรอว์เบอร์รีก็เข้ากันดีค่ะ


ส่วนผสม แพนเค้กกล้วยหอม


กล้วยหอม 1 ลูก
ไข่ขาว 1/2 ถ้วยตวง (ประมาณ 2 ฟอง)
ข้าวโอ๊ต 1/4 ถ้วย
แป้งมะพร้าว 2 ช้อนโต๊ะ (ใครไม่มีแป้งมะพร้าวใส่ข้าวโอ๊ตแทนไปเลยได้)
ผงฟู 1/2 ช้อนชา
กลิ่นวานิลลา


วิธีทำแพนเค้กกล้วยหอม

     1. ผสมทุกอย่างให้เข้ากัน (ฟิล์มใส่เครื่องปั่นเลยค่ะ ง่ายดี)
     2. ตั้งกระทะใช้ไฟร้อนปานกลาง (อย่าใช้ไฟแรง เดี๋ยวแพนเค้กหน้าดำ) หยอดส่วนผสมลงไป พอเริ่มเห็นฟองอากาศและขอบแป้งเริ่มเซตตัวก็กลับด้านได้เลย (ในสูตรเอาไม้คนกาแฟมาวางตอนเทแป้งแพนเค้กลงไป ให้มันเป็นแพนเค้กเสียบไม้น่ารัก ๆ ผูกโบด้วย)
     3. จัดแพนเค้กใส่ภาชนะ เสิร์ฟคู่กับน้ำผึ้ง หรือจะไม่ราดก็ได้ แต่งด้วยสตรอว์เบอร์รีและกรีกโยเกิร์ตเย็น ๆ
 

ดูวิธีทำ มินิแพนเค้กกล้วยหอม เพิ่มเติมคลิก

            จบไปแล้วสำหรับแพนเค้กกล้วย จะใช้กล้วยสุกระดับไหนก็ตามชอบเลยค่ะ ราดน้ำผึ้งหรือกินกับไอศกรีมก็อร่อยนะคะ
  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













6 สูตรแพนเค้กกล้วย อาหารเช้าทำง่ายอิ่มท้องไม่น่าเบื่อ




โพสต์เมื่อ 28 ตุลาคม 2563 เวลา 12:20:13
 48,505 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































