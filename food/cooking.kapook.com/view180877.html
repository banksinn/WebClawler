




เมนูเต้าหู้ อาหารเจ ชวนกินโปรตีนเมนูเจง่ายๆ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






10 เมนูเต้าหู้แซ่บ ชวนกินโปรตีนรสจัดจ้านอร่อยจบในจานเดียว




70,416อ่าน







0















      ช่วงกินเจใกล้เข้ามาแล้ว ! ชวนมาอิ่มอร่อยไปกับเมนูเต้าหู้แบบแซ่บ ๆ จับโปรตีนจากถั่วเหลืองมาเสกอาหารจานเดียว กินมื้อไหนก็อร่อย ทำเองได้ที่บ้านไม่ต้องเสียค่าวินไปปากซอย        ถ้าเอ่ยถึงเมนูเต้าหู้  หลายคนจะนึกถึงเมนูเต้าหู้ทอดหรือเมนูเต้าหู้ทรงเครื่องรสชาติจืดชืด คงจะดีถ้าหากเติมความแซ่บลงไปให้คลายความเบื่อกันบ้าง กระปุกดอทคอมขอนำเสนอวิธีทำเมนูเต้าหู้แซ่บ เช่น ยำเต้าหู้ ลาบเต้าหู้ เป็นต้น เหมาะเป็นอาหารจานเดียวไม่หนักท้อง นอกจากมีโปรตีนและย่อยง่ายแล้วรู้หรือไม่ว่าเมนูเต้าหู้ลดน้ำหนักได้ด้วยนะคะ







1. ลาบเต้าหู้ (เจ)








     ตอบโจทย์คนกำลังมองหาอาหารเจเมนูเต้าหู้รสแซ่บ ขอแนะนำเมนูลาบเต้าหู้ (เจ) จับเต้าหู้ไปต้มแล้วค่อยยีเพื่อให้ได้กลิ่นหอม ส่วนเห็ดก็เอาไปคั่วก่อนเพื่อให้มีกลิ่นหอมด้วย จากนั้นก็มาปรุงรสให้เผ็ดตามชอบ แกล้มกับผักสดสักจานอร่อยเหาะ
ส่วนผสม ลาบเต้าหู้เจ     • เต้าหู้ 1 ก้อน     • เห็ดนางฟ้า 1 ถ้วย     • เห็ดหูหนูดำ 1 ถ้วย     • ซีอิ๊วขาวเจ 3 ช้อนโต๊ะ     • น้ำมะนาว 3 ช้อนโต๊ะ     • พริกป่น 2 ช้อนชา     • น้ำตาลทราย 1 ช้อนชา     • ใบสะระแหน่ 1/4 ถ้วย     • ผักชีฝรั่งซอย 1/4 ถ้วย     • ข้าวคั่ว 1 ช้อนโต๊ะวิธีทำลาบเต้าหู้เจ     1. นำเต้าหู้ลงไปต้มในน้ำเดือดประมาณ 5 นาที ตักขึ้นสะเด็ดน้ำแล้วใช้ส้อมยีให้พอแหลก     2. หั่นเห็ดนางฟ้าและเห็ดหูหนูดำเป็นเส้น ๆ นำไปคั่วในกระทะจนแห้งและมีกลิ่นหอม ตักใส่อ่างผสม เตรียมไว้     3. ใส่เต้าหู้ที่ยีไว้ลงไปผสมกับเห็ด ปรุงรสด้วยซีอิ๊วขาวเจ น้ำมะนาว น้ำตาลทราย และพริกป่น เคล้าผสมให้เข้ากัน ชิมรสตามชอบ      4. ใส่ผักชีฝรั่งซอย ใบสะระแหน่ และข้าวคั่วลงไป เคล้าผสมให้เข้ากันอีกครั้ง ตักใส่ภาชนะ แต่งด้วยใบสะระแหน่ พร้อมเสิร์ฟ

     + ดูวิธีทำเพิ่มเติมได้ที่ ลาบเต้าหู้เจ อาหารเจรสจัดจ้านแคลอรีต่ำ
++++++++++++++++++


2. เต้าหู้สดกับกิมจิผัด     ใจตรงกันเลย กะว่าจะเอากิมจิเหลือ ๆ มาทำเมนูเต้าหู้แซ่บสักจานนะเนี่ย ขอนำเสนอเมนูเต้าหู้สดกับกิมจิผัด สูตรจาก นิตยสารแม่บ้าน จับเต้าหู้ไปนึ่งพอร้อนจัดใส่ภาชนะ แล้วราดกิมจิผัดเนื้อวัวลงไป ก่อนเสิร์ฟโรยงาคั่วเพื่อความสวยงามส่วนผสม เต้าหู้สดกับกิมจิผัด (dubu kimchi)     • เต้าหู้สีขาวชนิดอ่อน (หั่นเต๋า) 300 กรัม     • กิมจิหั่นชิ้น 200 กรัม     • เนื้อวัวสไลซ์ 150 กรัม     • กระเทียมสับ 1 ช้อนโต๊ะ     • น้ำมันพืช 1 ช้อนโต๊ะ     • ซอสถั่วเหลืองญี่ปุ่น 1+1/2 ช้อนชา     • น้ำตาลทราย 1 ช้อนชา     • น้ำมันงา 2+1/2 ช้อนชา     • พริกป่นเกาหลี 1 ช้อนชา     • น้ำเปล่า 2 ช้อนโต๊ะ     • ต้นหอมญี่ปุ่นซอย 1 ช้อนโต๊ะ     • งาขาวคั่ว (สำหรับโรย)วิธีทำเต้าหู้สดกับกิมจิผัด     1. เรียงเต้าหู้ใส่ภาชนะ ยกขึ้นนึ่งบนน้ำเดือดประมาณ 5 นาทีหรือพอเต้าหู้ร้อน ยกลง พักไว้     2. ตั้งกระทะใส่น้ำมันพืชพอร้อน ใส่กระเทียมลงผัดพอเหลือง     3. ใส่เนื้อวัวลงผัดพอสุก ใส่กิมจิ ผัดพอเข้ากัน     4. ปรุงรสด้วยซอสถั่วเหลือง น้ำตาลทราย น้ำมันงา และพริกป่นเกาหลี เติมน้ำเปล่า ผัดต่อจนเข้ากันดี     5. เรียงเต้าหู้นึ่งใส่ภาชนะ ราดส่วนผสมกิมจิที่ผัดไว้ โรยต้นหอมญี่ปุ่นและงาขาวคั่ว จัดเสิร์ฟ     + ดูวิธีทำเพิ่มเติมได้ที่ เต้าหู้สดกับกิมจิผัด อิ่มอร่อยโปรตีนสูง ฉบับแม่บ้านเกาหลีมือใหม่
++++++++++++++++++


3. เต้าหู้ย่างซอสบาร์บีคิว (เจ)     จุดเตารอเลยค่ะ จะได้มาทำเมนูเต้าหู้แซ่บสูตรนี้ไปพร้อมกัน ขอนำเสนอเมนูเต้าหู้ย่างซอสบาร์บีคิว สูตรจาก นิตยสารแม่บ้าน จับเต้าหู้แผ่นทอดทาซอสบาร์บีคิวแล้วห่อเครื่องเครา เสร็จแล้วเอาไปย่างและทาซอสบาร์บีคิวจนสุก หน้าตาดีแบบนี้ต้องลองหน่อยแล้วส่วนผสม เต้าหู้ย่างซอสบาร์บีคิว     • เต้าหู้ทอดบาง (สำเร็จรูป) 5 ชิ้น     • แครอท (หั่นแท่ง 30 กรัม     • เห็ดหอม (แช่น้ำพอนิ่มหั่นเส้น) 3 ดอก     • สับปะรด (หั่นแท่ง) 30 กรัม     • เห็ดชิเมจิสีขาว 20 กรัม     • เห็ดชิเมจิสีน้ำตาล 20 กรัม     • ซอสมะเขือเทศ 1/4 ถ้วยตวง     • พริกชี้ฟ้าสีแดง (ผ่าเอาไส้พริกออก สับละเอียด) 2 ช้อนโต๊ะ     • สับปะรด (หั่นชิ้น) 1/4 ถ้วยตวง     • เกลือป่น 1/4 ช้อนชา     • ซีอิ๊วขาว 1+1/2 ช้อนชา     • ซอสเห็ดหอมเจ 1 ช้อนโต๊ะ     • พริกไทยป่น 1/4 ช้อนชา     • น้ำตาลทราย 1+1/2 ช้อนชา     • น้ำมันพืช 1+1/2 ช้อนชา     • พาร์สลีย์สับ (สำหรับโรย)     • ไม้จิ้มฟันวิธีทำเต้าหู้ย่างซอสบาร์บีคิว     1. ใส่ซอสมะเขือเทศ พริกชี้ฟ้า สับปะรด เกลือป่น ซีอิ๊วขาว ซอสเห็ดหอมเจ พริกไทยป่น น้ำตาลทราย และน้ำมันพืช ลงในโถปั่น ปั่นให้ละเอียด เทใส่ภาชนะ พักไว้     2. หั่นเต้าหู้ให้เป็นแนวยาว ทาส่วนผสมซอสบาร์บีคิว วางแครอทหั่นแท่ง สับปะรดหั่นแท่ง เห็ดหอม เห็ดชิเมจิทั้ง 2 สี ม้วนเต้าหู้ให้สวยงาม ใช้ไม้จิ้มฟันกลัดให้แน่น      3. นำส่วนผสมที่ห่อไว้ขึ้นย่างบนเตาไฟ ขณะย่างทาด้วยซอสบาร์บีคิวที่เหลือ พอสุกใส่ภาชนะ โรยพาร์สลีย์ จัดเสิร์ฟ     + ดูวิธีทำเพิ่มเติมได้ที่ เต้าหู้ย่างซอสบาร์บีคิว อาหารเจรสแซ่บกลิ่นหอมโดน
++++++++++++++++++


4. พล่าเต้าหู้กรอบ     เย็นนี้มีอาหารกันหรือยัง เอาสูตรเต้าหู้แซ่บมาฝากจ้า ขอนำเสนอพล่าเต้าหู้กรอบ สูตรจาก นิตยสารแม่บ้าน ความพิเศษคือ เอาเต้าหู้หั่นเต๋าไปทอดจนกรอบแล้วเคล้ากับเครื่องพล่าและน้ำยำ เคี้ยวกรุบกรอบอร่อยเพลินแน่นอนส่วนผสม พล่าเต้าหู้กรอบ     • เต้าหู้ (หั่นชิ้นเต๋าทอดพอกรอบ) 200 กรัม     • ขิงอ่อนซอย 1/4 ถ้วยตวง     • หอมแดงซอย 2 ช้อนโต๊ะ     • ใบมะกรูดซอย 2 ช้อนโต๊ะ     • ตะไคร้ซอย 1/4 ถ้วยตวง     • แครอทซอย 1/4 ถ้วยตวง     • ผักชีฝรั่งซอย 2 ช้อนโต๊ะ     • ผักชีเด็ดใบ 1/4 ถ้วยตวง     • พริกขี้หนูซอย 1 ช้อนโต๊ะ     • เมล็ดมะม่วงหิมพานต์ทอดกรอบ 2 ช้อนโต๊ะส่วนผสม น้ำปรุงรส     • น้ำตาลปี๊บ 2 ช้อนโต๊ะ     • น้ำมะขามเปียกต้มสุก 2 ช้อนโต๊ะ     • เกลือป่น 1+1/2 ช้อนชา     • น้ำเปล่า 1 ช้อนโต๊ะ     • น้ำมะนาว 2 ช้อนโต๊ะวิธีทำน้ำปรุงรส     • ผสมส่วนผสมทั้งหมด คนให้ละลายเข้ากันวิธีทำพล่าเต้าหู้กรอบ     • เคล้าส่วนผสมทั้งหมดให้เข้ากัน ใส่น้ำปรุงรส ตักใส่ภาชนะ พร้อมเสิร์ฟ     + ดูวิธีทำเพิ่มเติมได้ที่ พล่าเต้าหู้กรอบ ครบเครื่องสมุนไพรไร้เนื้อสัตว์ อิ่มไม่อ้วน
++++++++++++++++++


5. ยำเต้าหู้ฟู     ยำเต้าหู้นุ่ม ๆ ก็เคยทำมาแล้ว คราวนี้ลองเปลี่ยนมาทำยำเต้าหู้ฟู สูตรจาก คุณ maekwansri สมาชิกเว็บไซต์พันทิปดอทคอม (#maekwansri) จับเต้าหู้ไปยีจนละเอียดแล้วเอาไปคลุกเกล็ดขนมปัง เสร็จแล้วใส่ลงกระทะทอดจนกรอบฟู สุดท้ายใส่เครื่องยำและน้ำยำลงไป ส่วนผสม ยำเต้าหู้ฟู     • เต้าหู้ขาว     • เกล็ดขนมปัง      • เกลือ        • มะม่วงซอย      • แครอทซอย     • มะเขือเทศ (หั่นขวาง)     • พริกซอย     • ขึ้นฉ่ายหั่นท่อน     • เม็ดมะม่วงหิมพานต์ส่วนผสม น้ำยำ     • ซีอิ๊วขาว      • น้ำตาลทราย      • น้ำมะนาว วิธีทำน้ำยำ     • ผสมทุกอย่างให้เข้ากันพักไว้  วิธีทำยำเต้าหู้ฟู     1. ยีเต้าหู้ให้แหลก นำไปคลุกเกล็ดขนมปังและเกลือให้เข้ากัน      2. ตั้งกระทะเปิดไฟกลาง ใส่น้ำมันมากหน่อยสำหรับทอด พอน้ำมันเริ่มร้อนใส่เต้าหู้คลุกเกล็ดขนมปังลงไปทอดให้เหลือง ตักขึ้นให้สะเด็ดน้ำมัน      3. ตักเต้าหู้ฟูใส่ชามผสม ราดน้ำยำ และใส่ส่วนผสมทุกอย่างที่เหลือ ได้แก่ มะม่วงซอย แครอทซอย มะเขือเทศหั่นขวาง พริกซอย ขึ้นฉ่ายหั่นท่อน และเม็ดมะม่วงหิมพานต์ คลุกเคล้าเข้าด้วยกัน ตักใส่จาน      + ดูวิธีทำเพิ่มเติมได้ที่ ยำเต้าหู้ฟู จากเมนูยำฮิตสู่อาหารเจสุดแซ่บ
++++++++++++++++++


6. เมี่ยงเต้าหู้ทรงเครื่อง      เหมาะมากสำหรับสาว ๆ รักสุขภาพ ขอนำเสนอเมนูเมี่ยงเต้าหู้ทรงเครื่อง สูตรจาก นิตยสาร mother&care จับผักห่อเต้าหู้ทอดและเครื่องเมี่ยงต่าง ๆ สุดท้ายราดน้ำยำและจัดเป็นคำ ๆ พร้อมเสิร์ฟส่วนผสม เมี่ยงเต้าหู้ทรงเครื่อง     • เต้าหู้แผ่น 1 แผ่น     • มะนาว (หั่นเป็นชิ้นเล็ก ๆ)     • หอมแดง     • ขิงอ่อน     • ตะไคร้ซอย     • พริกขี้หนูซอย     • น้ำปลา     • น้ำมะนาว     • น้ำตาลทราย     • ผักสดสำหรับห่อ เช่น ผักกาดหอม ผักกาดแก้ว ผักกาดขาว ใบชะพลู วิธีทำเมี่ยงเต้าหู้ทรงเครื่อง     1. หั่นเต้าหู้เป็นชิ้นเล็ก ๆ พอดีคำ นำไปทอดจนสุกเหลือง ตักขึ้นพักไว้     2. หั่นมะนาว หอมแดง และขิงอ่อน เป็นชิ้นเล็ก ๆ     3. ผสมน้ำยำ โดยใส่น้ำปลา น้ำมะนาว และน้ำตาลทรายคนให้เข้ากัน ชิมรสตามชอบ จากนั้นจึงใส่เต้าหู้ มะนาว หอมแดง ขิงอ่อน ตะไคร้ซอย และพริกขี้หนูซอย เคล้าส่วนผสมให้เข้ากันอีกครั้ง     4. ตักเต้าหู้ทรงเครื่องที่ปรุงรสแล้ว วางบนใบผักกาดหอม, ผักกาดแก้ว, ผักกาดขาว หรือใบชะพลู ห่อกินเป็นคำ ๆ     + ดูวิธีทำเพิ่มเติมได้ที่ เมี่ยงเต้าหู้ทรงเครื่อง&กุ้งจี่ มะดันจี๊ด
++++++++++++++++++


7. ผัดพริกเต้าหู้กุ้ง     แค่เห็นหน้าตาก็เชื่อว่าแซ่บจริง ๆ ขอนำเสนอเมนูผัดพริกเต้าหู้กุ้ง สูตรจาก นิตยสารชีวจิต สูตรนี้ใช้เต้าหู้อ่อนหั่นพอดีคำแล้วเอาไปทอดจนกรอบนอกนุ่มใน เสร็จแล้วผัดกับกุ้ง ปรุงรสด้วยน้ำพริกเผา แต่งหน้าด้วยต้นหอมกับผักชีส่วนผสม ผัดพริกเต้าหู้กุ้ง     • เต้าหู้อ่อน (หั่นสี่เหลี่ยมลูกเต๋าใหญ่) 1 ถ้วย     • กุ้งสดแกะเปลือก หั่นชิ้นเล็ก 1/4 ถ้วย     • กระเทียมสับ 2 ช้อนชา     • น้ำพริกเผา 1 ช้อนโต๊ะ     • ซีอิ๊วขาว 1 ช้อนโต๊ะ     • น้ำตาลทราย (ไม่ขัดขาว) 1 ช้อนชา     • น้ำมันพืช 2 ช้อนโต๊ะ     • น้ำละลายแป้งข้าวโพด (ผสมแป้งข้าวโพด 1 ช้อนโต๊ะ กับน้ำสะอาด 2 ช้อนโต๊ะ)      • ต้นหอมกับผักชีหั่นท่อนวิธีทำผัดพริกเต้าหู้กุ้ง      1. ตั้งกระทะใส่น้ำมันพืชลงไป ใส่เต้าหู้ทอดให้พอเหลือง จากนั้นเขี่ยเต้าหู้ทั้งหมดไว้ข้างกระทะหรือตักขึ้นพักไว้     2. เจียวกระเทียมในกระทะใบเดิมให้เหลือง แล้วใส่น้ำพริกเผาลงไป ผัดให้เข้ากัน     3. ใส่กุ้ง ผัดให้สุก ปรุงรสด้วยซีอิ๊วขาวและน้ำตาลทราย แล้วตักเต้าหู้มาผัดให้เข้ากัน     4. ใส่น้ำละลายแป้งข้าวโพดลงไป คลุกเคล้าให้เข้ากัน     5. โรยต้นหอมกับผักชี ตักใส่จาน พร้อมเสิร์ฟ     + ดูวิธีทำเพิ่มเติมได้ที่ ผัดพริกเต้าหู้กุ้ง กินเท่าไรก็ไม่อ้วน
++++++++++++++++++


8. เต้าหู้ขาวผัดพริกเผา     อยากกินเต้าหู้เต็มปากเต็มคำต้องมาทำเต้าหู้ขาวผัดพริกเผา สูตรนี้หั่นเต้าหู้ชิ้นใหญ่หน่อยแล้วเอาไปทอดจนสุกเหลือง เคล้ากับน้ำพริกเผาใส่หมูสับ เตรียมตะเกียบคีบเต้าหู้กันเลยดีกว่าส่วนผสม เต้าหู้ขาวผัดพริกเผา     • น้ำมันมะกอก 1 ช้อนโต๊ะ     • เต้าหู้ขาวหั่นเต๋า 1 ก้อน     • น้ำพริกเผา 1 ช้อนโต๊ะ     • หมูสับ 100 กรัม     • นมสด 3 ช้อนโต๊ะ     • น้ำ 2 ช้อนโต๊ะ     • ซอสปรุงรส 2 ช้อนโต๊ะ     • น้ำตาลปี๊บ 1 ช้อนโต๊ะ     • พริกไทยป่น ปริมาณเล็กน้อย     • ต้นหอมญี่ปุ่นซอย (โรยหน้า)วิธีทำเต้าหู้ขาวผัดพริกเผา     1. ใส่น้ำมันเล็กน้อยลงในกระทะ ตั้งไฟพอร้อน ใส่เต้าหู้ขาวที่หั่นเตรียมไว้ลงทอดจนเหลือง ตักขึ้นสะเด็ดน้ำมัน เตรียมไว้     2. ใส่น้ำพริกเผาลงในกระทะ ตามด้วยหมูสับลงผัดจนสุก และเข้ากันดี ตามด้วยนมสด และน้ำ ปรุงรสด้วยซอสปรุงรส น้ำตาลปี๊บ และพริกไทยป่น ผัดผสมจนเข้ากันดี ใส่เต้าหู้ทอด คลุกเคล้าให้เข้ากันเบา ๆ ตักใส่จาน โรยหน้าด้วยต้นหอมญี่ปุ่น      + ดูวิธีทำเพิ่มเติมได้ที่ เต้าหู้ขาวผัดพริกเผา เมนูลดน้ำหนักอิ่มอร่อยแบบเบา ๆ
++++++++++++++++++


9. สเต๊กเต้าหู้ซอสมะขาม     จากที่เคยทำสเต๊กหมูหรือสเต๊กไก่กินแบบหนักท้อง ลองเปลี่ยนมาทำเมนูสเต๊กเต้าหู้ซอสมะขามกินสบายท้องกันดีไหม เริ่มจากการหมักเต้าหู้กับเครื่องปรุง เสร็จแล้วก็เอาไปย่างจนสีสวย สุดท้ายราดซอสมะขามรสเปรี้ยวแซ่บ ส่วนผสม สเต๊กเต้าหู้ซอสมะขาม     • เต้าหู้อ่อน 2 ก้อน     • พริกไทยดำป่น 1/4 ช้อนชา     • เกลือป่นหยาบ 1/4 ช้อนชา     • ซอสเปรี้ยว (วูสเตอร์ซอส) 1/2 ช้อนชา     • ซีอิ๊วขาว 2 ช้อนชา     • น้ำมะขามเปียก 3 ช้อนโต๊ะ     • น้ำเปล่า 1 ช้อนโต๊ะ     • น้ำตาลทรายแดง 4 ช้อนชา     • น้ำมันพืชเล็กน้อย     • เฟรนช์ฟรายส์ทอด      • ผักสลัดวิธีทำสเต๊กเต้าหู้ซอสมะขาม     1. หมักเต้าหู้กับพริกไทยดำป่น เกลือป่น และวูสเตอร์ซอส คลุกเคล้าให้เข้ากัน หมักไว้ 10 นาที    
 2. ตั้งกระทะพอร้อน ใส่น้ำตาลทรายแดงลงไปเคี่ยวให้เป็นสีน้ำตาล 
จึงเติมซีอิ๊วขาว น้ำมะขามเปียก และน้ำเปล่า เคี่ยวด้วยไฟอ่อนพอส่วนผสมข้น 
ยกลงพักไว้พออุ่น     3. ตั้งกระทะใส่น้ำมันพืชเล็กน้อย 
พอร้อนนำเต้าหู้ที่หมักไว้ลงกริลล์จนสุกเหลืองทั้งสองด้าน 
ตักขึ้นจัดใส่จานราดด้วยซอสมะขามในข้อที่ 2 ตกแต่งด้วยผักสลัด 
รับประทานกับเฟรนช์ฟรายส์     + ดูวิธีทำเพิ่มเติมได้ที่ สเต็กเต้าหู้ซอสมะขาม โปรตีนจากถั่วเหลืองเพื่อสุขภาพ
++++++++++++++++++


10. ลาบเต้าหู้ (เจ)     นี่แหละอาหารเย็นที่รอคอย ขอนำเสนอเมนูลาบเต้าหู้ สูตรจาก คุณ heng_sunshine สมาชิกเว็บไซต์พันทิปดอทคอม ใส่เต้าหู้ยีแหลกกับเห็ดสารพัด ใส่พริกป่นตามชอบ เติมรสเปรี้ยวและหวานหน่อย ก่อนเสิร์ฟโรยใบสะระแหน่ส่วนผสม ลาบเต้าหู้     • เต้าหู้แข็ง 1 ก้อน     • เห็ดนางฟ้า 1 ถ้วย     • เห็ดหูหนูดำ หั่นเป็นเส้น 3 ช้อนโต๊ะ     • ซอสถั่วเหลือง หรือซอสแม็กกี้ 3 ช้อนโต๊ะ     • น้ำมะนาว 3 ช้อนโต๊ะ     • น้ำตาลทราย 1 ช้อนชา     • พริกป่น 2 ช้อนชา     • ข้าวคั่ว 1 ช้อนโต๊ะ     • ผักชีฝรั่งซอย 3 ช้อนโต๊ะ     • ใบสะระแหน่ 3 ช้อนโต๊ะวิธีทำลาบเต้าหู้     1. นำเต้าหู้แข็งไปต้มในน้ำเดือดประมาณ 5 นาที เสร็จแล้วนำเต้าหู้มายีด้วยส้อมให้เป็นชิ้นเล็ก ๆเคล็ดลับ
 : วิธียีเต้าหู้แข็งให้อร่อยและมีกลิ่นหอมที่สุดคือ เอาไปต้มในน้ำเดือด ๆ 
สัก 5 นาทีก่อนแล้วค่อยเอามายี ขอบอกสูตรนี้ใช้กับเต้าหู้ได้ทุกอย่างนะ 
เวลาจะยีเต้าหู้ทำเมนูอะไร อย่าลืมต้มก่อนรับรองอร่อยและหอม      2. นำเห็ดนางฟ้าและเห็ดหูหนูไปคั่วในกระทะจนมีกลิ่นหอม ตักใส่ชามผสม เตรียมไว้    
 3. ใส่เต้าหู้ที่ยีไว้ลงไปเคล้าผสมกับเห็ดที่คั่วแล้ว 
ปรุงรสด้วยซอสถั่วเหลือง น้ำมะนาว น้ำตาลทราย และพริกป่น 
เคล้าผสมให้เข้ากัน ชิมรสตามชอบ จากนั้นเติมข้าวคั่ว ผักชีฝรั่ง 
และใบสะระแหน่ลงไป เคล้าผสมให้เข้ากันอีกครั้ง ตักใส่จาน พร้อมเสิร์ฟ     + ดูวิธีทำเพิ่มเติมได้ที่ ลาบเต้าหู้เจ เมนูเจแบบไม่อ้วน ทำง่ายและอร่อย     ใครจะไปเชื่อว่าเมนูเต้าหู้แซ่บนอกจากเอาไปทำลาบเต้าหู้ที่คุ้นเคยแล้ว
 ยังเอามาทำเมนูพล่าเต้าหู้ ยำเต้าหู้ ยันผัดพริกเต้าหู้ได้หลากหลายขนาดนี้
 ขอตัวไปซื้อเต้าหู้มาตุนก่อนนะคะ แบบว่าอยากกินทุกเมนูเลย 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






10 เมนูเต้าหู้แซ่บ ชวนกินโปรตีนรสจัดจ้านอร่อยจบในจานเดียว





อัปเดตล่าสุด 20 ตุลาคม 2563 เวลา 11:21:17
 70,416 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































