




เมนูน่องไก่ สูตรอาหารจากน่องไก่ หลากเมนูไก่อร่อยฟินกินไม่มีเบื่อ

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เมนูอาหารไทย












7 เมนูไก่น่องใหญ่ หลากเมนูไก่อร่อยฟินกินไม่มีเบื่อ





82,727อ่าน














0












            คนรักไก่ห้ามพลาด ! ชวนทำเมนูไก่น่องใหญ่ สูตรอาหารไทยจานอร่อย มีทั้งอาหารจานเดียวและกับข้าว เอาล่ะ... กินให้อิ่มพุงป่องกันเลยทุกคน 




            จากที่เคยทำเมนูน่องไก่เล็ก ๆ แม้กินอร่อยแต่แทะแป๊บเดียวก็หมด ลองเปลี่ยนมาทำเมนูไก่น่องใหญ่ได้กินเนื้อเน้น ๆ เต็มปากเต็มคำดีไหม กระปุกดอทคอมขอนำเสนอวิธีทำเมนูไก่น่องใหญ่ เช่น ข้าวหมกไก่ ก๋วยเตี๋ยวไก่ สเต๊กไก่ย่าง น่องไก่ต้มน้ำปลา ไก่อบกระเทียมพริกไทย ใครได้ชิมเคี้ยวไม่หยุดปากแน่นอน
 
1. ก๋วยเตี๋ยวน่องไก่ 



สูตรจากเฟซบุ๊ก กินดี อยู่ดี by เนรัญชลา

         เที่ยงนี้อยากชวนทำก๋วยเตี๋ยวน่องไก่ จับน่องไก่ตุ๋นจนนุ่มโปะบนเส้นก๋วยเตี๋ยว ราดน้ำซุปร้อน ๆ ใส่มะระต้ม โรยหน้าด้วยต้นหอมกับผักชี
 


ส่วนผสม น่องไก่ตุ๋น


รากผักชี 5 รากใหญ่
พริกไทยเม็ด 1 ช้อนชา
กระเทียมไทย 2 หัว (แกะเป็นกลีบ)
น้ำมันพืช 1 ช้อนโต๊ะ
โป๊ยกั๊ก 4 ดอก
อบเชย (ขนาดยาว 4 นิ้ว) 4 แท่ง
ใบกระวาน 2 ใบ
ข่า (หั่นแว่น) 4 แว่น
น่องไก่ 8 น่อง
เหล้าจีน 2 ช้อนโต๊ะ (หากไม่มีก็ใช้เหล้าแม่โขงแทน)
น้ำเปล่า 1 ลิตร
เครื่องเทศสำหรับตุ๋น 1 ชุด
เห็ดหอมแห้ง (แช่น้ำจนนิ่ม) 15 ดอก
น้ำมันงา 1 ช้อนโต๊ะ
น้ำตาลมะพร้าว 100 กรัม
ซีอิ๊วขาว (สูตร 5) 4 ช้อนโต๊ะ
ซอสปรุงรส (แม็กกี้) 3 ช้อนโต๊ะ
ซีอิ๊วดำ 1 ช้อนโต๊ะ
	 


ส่วนผสม มะระต้ม


มะระจีน 1 ลูก
น้ำ (สำหรับต้ม)
เกลือป่น 1 ช้อนโต๊ะ
	 


ส่วนผสม น้ำซุป


น้ำเปล่า 8 ลิตร
น้ำที่เหลือจากตุ๋นไก่
หอมใหญ่ (ปอกเปลือก) 2 หัว
รากผักชี 5 รากใหญ่
น้ำกระเทียมดอง 1/2 ถ้วยตวง
กระเทียมดอง 3 หัว
เครื่องเทศสำหรับตุ๋น 1 ชุด
น้ำตาลมะพร้าว 70 กรัม
เกลือป่น 1 ช้อนโต๊ะ
ซอสปรุงรส (แม็กกี้) 12 ช้อนโต๊ะ
ซีอิ๊วขาว (สูตร 5) 12 ช้อนโต๊ะ
ซีอิ๊วดำ 1 ช้อนโต๊ะ
โครงไก่ 2 โครง
	 


เครื่องก๋วยเตี๋ยวอื่น ๆ


ผักกาดหอม
ถั่วงอกลวก
เส้นก๋วยเตี๋ยว (ในสูตรใช้เส้นบะหมี่ไข่)
ต้นหอมซอย
ผักชีซอย
ตั้งฉ่าย
กระเทียมเจียว
พริกไทยป่น
	 


วิธีทำมะระต้ม

       1. นำมะระมาผ่าครึ่งตามยาว นำเอาไส้ออกให้หมด จากนั้นนำแต่ละซีกมาผ่าครึ่งตามยาวอีกครั้ง จากนั้นหั่นขวางให้เป็นชิ้นสี่เหลี่ยม นำไปล้างให้สะอาด
     2. นำน้ำใส่หม้อ นำขึ้นตั้งไฟให้เดือด เติมเกลือป่นลงไป พอน้ำเดือดพล่านจึงนำมะระลงต้มด้วยไฟกลาง ๆ แค่พอมะระสุกช้อนขึ้นจากหม้อ นำลงไปล้างในน้ำเย็นเพื่อลดอุณหภูมิ สะเด็ดน้ำ พักไว้
 
วิธีทำน่องไก่ตุ๋น

       1. โขลกรากผักชีรวมกับพริกไทยเม็ดและกระเทียมให้ละเอียด จากนั้นนำไปผัดกับน้ำมันพืชด้วยไฟอ่อน ใส่โป๊ยกั๊ก อบเชย ใบกระวาน และข่าลงไปคั่วเข้าด้วยกันจนหอม
     2. ใส่น่องไก่ลงไปผัดเข้าด้วยกัน ใส่เหล้าจีนลงไปผัดคลุกเคล้าแค่พอหนังไก่ตึง ๆ เติมน้ำเปล่าลงไป 1 ลิตร ใส่เครื่องเทศสำหรับตุ๋นลงไป 1 ชุด ตามด้วยเห็ดหอมและน้ำมันงา
     3. ปรุงรสด้วยน้ำตาลมะพร้าว ซีอิ๊วขาว ซอสปรุงรส และเติมสีสันด้วยซีอิ๊วดำ ต้มด้วยไฟแรง พอเดือดแล้วหรี่ไฟลงให้เหลือไฟอ่อน ปิดฝาตุ๋นจนน่องไก่เปื่อยนุ่มได้ที่ตามต้องการ ยกลงจากเตา ตักเอาแต่เฉพาะน่องไก่แยกพักไว้ ส่วนที่เหลือจะนำไปต้มผสมกับน้ำซุป
 
วิธีทำน้ำซุป

       1. เทน้ำเปล่า 8 ลิตรลงในหม้อใบใหญ่ จากนั้นจึงนำส่วนผสมน้ำที่เหลือจากการตุ๋นน่องไก่เมื่อครู่เทใส่ลงไป นำขึ้นตั้งไฟแรง
     2. ใส่หอมใหญ่ รากผักชี น้ำกระเทียมดอง กระเทียมดอง เครื่องเทศสำหรับตุ๋น 1 ชุด ปรุงรสด้วยน้ำตาลมะพร้าว เกลือป่น ซอสปรุงรส ซีอิ๊วขาว และซีอิ๊วดำ ปิดฝาหม้อต้มให้เดือด
     3. พอเดือดแล้วจึงใส่โครงไก่ลงไป (หากจะให้ดีโครงไก่ควรถลกหนังและตัดตูดออก) จากนั้นลดไฟลงให้เหลือไฟอ่อน ปิดฝาต้มจนกระทั่งน้ำซุปรสชาติได้ที่
     4. ใส่มะระที่ต้มเตรียมไว้ลงไป ต้มจนมะระลอยขึ้นก็ช้อนมะระแยกไว้ (มะระจะได้ไม่เละจนเกินไป) ***หากมีน้ำมันไก่หรือฟองลอยบนน้ำซุปก็ให้พยายามช้อนออกเท่าที่จะทำได้ น้ำซุปจะได้ใส และไม่มันเลี่ยน***
 
วิธีทำเสิร์ฟก๋วยเตี๋ยวน่องไก่

     1. รองก้นชามด้วยผักกาดหอม ถั่วงอกลวก ใส่เส้นบะหมี่ลวกคลุกน้ำมันกระเทียมเจียว ตามด้วยน่องไก่ตุ๋นและมะระต้ม
     2. ตักน้ำซุปและเห็ดหอมใส่ลงไป โรยหน้าด้วยต้นหอม ผักชีซอย ตั้งฉ่าย กระเทียมเจียว และพริกไทยป่น
 

ดูวิธีทำ ก๋วยเตี๋ยวไก่มะระ เพิ่มเติมคลิก

2. ข้าวหมกไก่



สูตรจาก คุณบ่งบ๊ง สมาชิกเว็บไซต์พันทิปดอทคอม

          ใครชอบกินอาหารอิสลามสุดฮิต ขอนำเสนอข้าวหมกไก่ ใส่ไก่น่องใหญ่หมักกับเครื่องปรุงแล้วไปหมกกับข้าว เสิร์ฟกับน้ำจิ้มสะระแหน่
 


ข้าวหมกไก่ 1 จาน
ให้พลังงานประมาณ 534 กิโลแคลอรี


ส่วนผสม ข้าวหมก


ข้าวหอมมะลิ 2 ถ้วย
น้ำซุปไก่ 1 ถ้วย
ผงกะหรี่ 1 ช้อนชา
หญ้าฝรั่น 1 ช้อนชา
ผงขมิ้น 1 ช้อนชา
ลูกผักชีป่น 1 ช้อนชา
ยี่หร่าป่น 1 ช้อนโต๊ะ
พริกไทยป่น 1 ช้อนชา
เกลือป่น 1 ช้อนชา
อบเชย 1 ช้อนชา
ใบกระวาน 2 ใบ
น้ำตาลทราย 1 ช้อนโต๊ะ
	 


เครื่องเทศใส่เพิ่ม [ส่วนนี้ใส่หรือไม่ก็ได้] 


ลูกกระวาน 3-4 ลูก ถ้ามีลูกกระวานเทศ (ลูกเฮ้นท์)
กานพลู 3-4 ดอก
ไม้หวาน (อบเชย) หักเป็นท่อนเล็ก ๆ 2-3 ท่อน
โป๊ยกั๊ก 2 ดอก
	 

หมายเหตุ : สามารถใช้ผงข้าวหมกไก่สำเร็จรูปของโลโบ (lobo) แล้วมาปรุงเพิ่ม เพิ่มเติมเครื่องเทศลงไป วันนี้ใช้พริกแกงสำเร็จรูปจากร้านแขก โดยนำน้ำพริกแกงกุรุหม่า และผงข้าวหมกมาผสมกัน
 

ส่วนผสม ไก่หมก


น่องไก่ติดสะโพก 4 ชิ้น
ผงข้าวหมก
นมเปรี้ยว 1 ถ้วยตวง (125 กรัม)
เนยแขก (ghee) หรือเนยถังทอง 2 ช้อนโต๊ะ
หอมแดงสับ 15 หัว
กระเทียมสับ 10 กลีบ
ขิงสับละเอียด 1 ช้อนโต๊ะ
	 


ส่วนผสม น้ำจิ้มข้าวหมกไก่ (น้ำจิ้มสะระแหน่)


น้ำส้มสายชู
น้ำตาลทราย
กระเทียมกลีบเล็ก 20 กลีบ
พริกชี้ฟ้าเขียว หรือพริกขี้หนูเขียว
ผักชีไทย
ใบสะระแหน่
เกลือป่น
นมเปรี้ยว (ใส่หรือไม่ใส่ก็ได้)
	 


วิธีทำข้าวหมกไก่

     1. ทำไก่หมกโดยใช้ส้อมจิ้มสะโพกไก่ให้เป็นรูพรุน ใส่ผงข้าวหมกและนมเปรี้ยว คลุกเคล้าให้ทั่วแล้วหมักทิ้งไว้ในตู้เย็นข้ามคืน เตรียมไว้ (ก่อนนำไก่มาใช้ นำเนื้อไก่ออกมาคลุกเคล้าอีกรอบแล้วทิ้งไว้ให้คลายความเย็น)
     2. ตั้งกระทะบนเตา ใส่เนยแขกลงไป ตามด้วยหอมแดง กระเทียม และขิงสับละเอียดลงไปผัดให้หอมแดงสุกและใส ใส่เนื้อไก่หมักลงไปจี่ในเครื่องแกง พอชิ้นไก่เริ่มเกรียมเล็กน้อย กลับด้าน ทอดแบบไม่ต้องสุกมาก ตักใส่ชาม เตรียมไว้
     3. ทำข้าวหมกโดยซาวข้าวสารให้สะอาด ตักขึ้นสะเด็ดน้ำ เตรียมไว้
     4. ผัดเครื่องแกงในกระทะ จากนั้นนำข้าวสารที่ซาวแล้วพักไว้ลงผัดกับเครื่องแกงในกระทะ คลุกเคล้าให้เข้ากันจนทั่ว ยกลงจากเตา ใส่ข้าวหมกลงหม้อหุงข้าว วางชิ้นไก่บนข้าว (หรือวางเรียงสลับกัน) เติมน้ำซุปไก่ลงไป
หมายเหตุ : น้ำซุปไก่ ถ้าไม่ท่วมข้าวไม่ต้องกลัวว่าข้าวจะไม่สุก เพราะข้าวที่ซาวจะอุ้มน้ำไว้ น้ำจากนมเปรี้ยว น้ำจากหอม และกระเทียม ฉะนั้นน้ำซุปถ้วยเดียวหุงออกมาแล้วข้าวสุกพอดี
     5. ตั้งโปรแกรมหุงข้าว ก่อนที่ข้าวจะสุก ให้ใช้พายไม้หรือพายยางลงไปคนข้าวจากด้านล่างขึ้นมาด้านบน วิธีนี้จะทำให้ข้าวสุกทั่ว มีปัญหาข้าวดิบเนื่องจากน้ำซุบที่ใส่ไปอาจจะไม่ท่วมข้าวด้านบน ทำให้ส่วนบนไม่สุกทั่ว รอจนข้าวสุก ตักข้าวใส่จาน วางทับด้วยชิ้นไก่ โรยหน้าด้วยหอมเจียว จัดวางผักต่าง ๆ แตงกวา ต้นหอม ผักกาดหอม โรยหน้าด้วยผักชีกับใบสะระแหน่
     6. ทำน้ำจิ้มข้าวหมกไก่โดยนำหม้อขึ้นตั้งเตา ใส่น้ำส้มสายชู และน้ำตาลทรายลงไปเคี่ยว จนน้ำตาลทรายละลาย พักไว้จนเย็น ใส่กระเทียม พริก ผักชีไทย และใบสะระแหน่ลงในเครื่องปั่น ปั่นผสมให้ละเอียด เทใส่ลงในส่วนผสมน้ำส้มสายชู เติมเกลือป่น ชิมรสให้ออกเปรี้ยว ๆ โดยให้รสหวานนำ (น้ำจิ้มสูตรนี้นำไปกินคู่กับก๋วยเตี๋ยวลุยสวนได้) เสิร์ฟพร้อมข้าวหมกไก่
 

ดูวิธีทำ ข้าวหมกไก่ เพิ่มเติมคลิก

3. ไก่อบกระเทียมพริกไทย 



สูตรและภาพจาก คุณเนินน้ำ อาหารบ้าน ๆ ที่บ้านเนินน้ำ

          หอมฉุยจริง ๆ สำหรับไก่อบกระเทียมพริกไทย จับน่องไก่หมักกับกระเทียมและพริกไทย ปรุงรสให้เค็มหวานเล็กน้อยแล้วเอาไปอบจนสุก เสิร์ฟกับน้ำจิ้มแจ่ว
 


ส่วนผสม สำหรับหมักไก่


น่องไก่ติดสะโพก 700 กรัม
กระเทียม 1 ช้อนโต๊ะ
พริกไทย 1+1/2 ช้อนชา
ซอสหอยนางรม 1+1/2 ช้อนโต๊ะ
ซีอิ๊วขาว 1+1/2 ช้อนชา
น้ำตาลทราย 2 ช้อนชา
เกลือป่นหยาบ 1+1/2 ช้อนชา
	 


ส่วนผสม น้ำจิ้มแจ่ว


มะขามเปียก 50 กรัม
น้ำอุ่น 1 ถ้วย
น้ำตาลปี๊บ 5 ช้อนโต๊ะ
น้ำปลา 3 ช้อนโต๊ะ
ผักชีฝรั่งซอย 1 ช้อนโต๊ะ
หอมแดงซอย 1 ช้อนโต๊ะ
พริกป่น 1 ช้อนโต๊ะ
ข้าวคั่วป่น 1 ช้อนโต๊ะ
	 


ส่วนผสม ข้าวเหนียวใบเตย


ข้าวเหนียว 100 กรัม
น้ำใบเตยผสมสีเขียวแอปเปิล สำหรับแช่ข้าวเหนียว
น้ำเปล่า สำหรับแช่ข้าวเหนียวและพรมข้าวเหนียว
	 

หมายเหตุ : สามารถเปลี่ยนสีของข้าวเหนียวได้ สีชมพูจากน้ำดอกเฟื่องฟ้าผสมสีชมพู สีม่วงจากน้ำดอกอัญชันผสมสีม่วงหรือชมพูเล็กน้อย สีเหลืองจากน้ำขมิ้นผสมสีเหลือง
 

วิธีทำไก่อบกระเทียมพริกไทย

     1. แช่ข้าวเหนียวในน้ำใบเตยประมาณ 2-3 ชั่วโมง ซาวให้สะอาด พักให้สะเด็ดน้ำ เทข้าวเหนียวใส่หวด ปิดฝานำไปนึ่งในน้ำเดือดประมาณ 20 นาที พอนึ่งครบ 15 นาที ให้พลิกข้าวเหนียวด้านล่างขึ้นด้านบนแล้วพรมน้ำเปล่าให้ทั่ว ปิดฝานึ่งต่ออีก 5 นาที หรือจนสุก (ในสูตรใช้ข้าวเหนียวสีเขียวและนึ่งในลังถึงโดยใช้ผ้าขาวบางรอง ใส่ใบเตยมัดเป็นปมลงไปตอนนึ่งด้วยเพื่อความหอม)
     2. ล้างทำความสะอาดไก่ พักให้สะเด็ดน้ำ จากนั้นหมักด้วยซอสหอยนางรม ซีอิ๊วขาว เกลือ น้ำตาล กระเทียบบุบหยาบ และพริกไทยบุบหยาบ พักไว้อย่างน้อย 1 ชั่วโมง หรือข้ามคืน (ในสูตรแช่ไว้ข้ามคืน)
     3. นำเข้าเตาอบ อบจนไก่สุกเหลือง ใช้อุณหภูมิประมาณ 200 องศาเซลเซียส นานประมาณ 1 ชั่วโมง
     4. ทำน้ำจิ้มแจ่ว โดยแช่มะขามเปียกในน้ำอุ่นพอนุ่ม คั้นแล้วกรองเอาแต่น้ำ ผสมน้ำมะขามเปียก น้ำตาลปี๊บและน้ำปลา ยกขึ้นตั้งไฟปานกลางเคี่ยวจนเหนียว เติมพริกป่น ข้าวคั่วป่น คนพอเข้ากันยกลงจากเตา พออุ่นตักใส่ถ้วยโรยด้วยผักชีฝรั่งและหอมแดง แต่ถ้าใครต้องการสะดวก ใช้ผงคนอร์ลาบได้โดยใส่น้ำอุ่นลงไปผสมให้เข้ากัน เติมหอมแดงและผักชีฝรั่ง
     5. จัดน่องไก่อบกับข้าวเหนียวใส่จานรองด้วยใบตอง เสิร์ฟกับน้ำจิ้มแจ่ว
 
ดูวิธีทำ ไก่อบกระเทียมพริกไทย เพิ่มเติมคลิก

4. สเต๊กไก่ย่างพริกไทยดำ



ภาพและสูตรจาก คุณ rita_bunny สมาชิกเว็บไซต์พันทิปดอทคอม

          แค่เห็นภาพก็น้ำลายสอแล้วกับสเต๊กไก่ย่างพริกไทยดำ จับน่องไก่หมักกับเครื่องโขลก เอาไปย่างจนสุก เสิร์ฟกับน้ำจิ้มแจ่ว
 


ส่วนผสม สเต๊กไก่ย่างพริกไทยดำ (สำหรับ 2 ที่)


น่องไก่ติดสะโพก 600 กรัม
น้ำมันหอย 3 ช้อนโต๊ะ
สามสหาย 1 ช้อนโต๊ะ (รากผักชี กระเทียม และพริกไทย โขลกให้เข้ากัน)
พริกไทยดำ บดหยาบ 1 ช้อนชา
	 


ส่วนผสม น้ำจิ้มแจ่ว


น้ำปลา 3 ช้อนโต๊ะ
น้ำมะนาว 1 ช้อนโต๊ะ
ข้าวคั่ว 2 ช้อนชา
น้ำตาลทราย 1/4 ช้อนชา
พริกป่น ตามชอบ
ผักชีใบเลื่อย ตามชอบ
ต้นหอม ตามชอบ
	 


วิธีทำสเต๊กไก่ย่างพริกไทยดำน้ำจิ้มแจ่ว

     1. หมักสะโพกไก่กับน้ำมันหอยและสามสหายเข้าด้วยกัน
     2. โรยพริกไทยดำลงไปคลุกเคล้าให้เข้ากัน หมักทิ้งไว้เป็นเวลา 1 ชั่วโมง
     3. พอหมักไก่ได้ที่แล้วก็ตั้งกระทะใช้ไฟแรงสุด นำไก่ลงไปย่างบนกระทะ โดยเอาส่วนที่เป็นหนังลงไปก่อน
     4. ปิดฝาแล้วลดเป็นไฟอ่อน พอไก่สุกได้ที่ก็กลับด้าน ปิดฝาแล้วรอจนกว่าจะสุกทั่ว
     5. พอไก่สุกแล้วให้กลับด้าน และเอาส่วนที่เป็นหนังลงไปนาบกระทะอีกครั้ง แล้วใช้ไฟแรงสุด เพื่อให้หนังเกรียมสวย เป็นอันเสร็จ
     6. ทำน้ำจิ้มแจ่ว โดยผสมน้ำปลา น้ำมะนาว ข้าวคั่ว น้ำตาลทราย พริกป่น ผักชีใบเลื่อยและต้นหอม ให้เข้ากัน เสิร์ฟพร้อมกับสเต๊กไก่พริกไทยดำ ผักสลัด หรือผักอื่น ๆ ตามชอบ
 

ดูวิธีทำ สเต๊กไก่ย่างพริกไทยดำ เพิ่มเติมคลิก

5. น่องไก่ต้มน้ำปลา 



 


            และแล้วก็ถึงเมนูไก่น่องใหญ่สุดโปรดนั่นคือ น่องไก่ต้มน้ำปลา เริ่มจากเอาน่องไก่ไปลวกพอหนังตึงแล้วต้มกับเครื่องสมุนไพรและเครื่องปรุงรสจนสุกนุ่ม
 
ส่วนผสม น่องไก่ต้มน้ำปลา


น่องไก่ติดสะโพก 1 ชิ้น (หรือไก่ส่วนอื่น ๆ ตามชอบ)
รากผักชี 3 ราก
ข่า 1/2 หัว
ตะไคร้ 1 ต้น
มะกรูด 3 ใบ
น้ำปลา 1 ช้อนโต๊ะ
ซอสปรุงรส 2 ช้อนโต๊ะ
ซีอิ๊วดำ 1 ช้อนชา
น้ำตาลปี๊บ 1 ช้อนชา
น้ำเปล่า
	 


ส่วนผสม น้ำจิ้มไก่ต้มน้ำปลา


พริกขี้หนู
กระเทียม
น้ำตาลปี๊บ
น้ำมะนาว
น้ำปลา
	 


วิธีทำน่องไก่ต้มน้ำปลา

     1. ใส่น้ำลงในหม้อ นำขึ้นตั้งไฟต้มจนเดือด จากนั้นใส่ไก่ลงไปลวกให้พอหนังตึง ตักขึ้นสะเด็ดน้ำ ใส่จานพักไว้
     2. ใส่รากผักชี ข่า ตะไคร้ และใบมะกรูดลงในหม้อ วางชิ้นไก่ที่ลวกไว้ทับลงไป ตามด้วยน้ำตาลปี๊บ น้ำปลา ซอสปรุงรส และซีอิ๊วดำ จากนั้นเทน้ำเปล่าใส่ลงไป กะให้พอท่วมชิ้นไก่ เปิดไฟอ่อน ๆ ปิดฝาต้มทิ้งไว้ประมาณ 30-60 นาที
     3. ทำน้ำจิ้มไก่ต้มน้ำปลา โดยซอยพริกและกระเทียมแล้วนำไปโขลกเข้าด้วยกันพอหยาบ ใส่น้ำตาลปี๊บ น้ำมะนาว และน้ำปลาลงไปคนผสมให้ละลายเข้ากัน ตักน้ำจิ้มใส่ถ้วย เตรียมไว้
     4. เมื่อต้มไก่จนสุกแล้ว ตักไก่ใส่จาน
     5. บั้งที่เนื้อไก่เล็กน้อยแล้วตักน้ำซุปราดลงไป แต่งให้สวยงาม เสิร์ฟพร้อมน้ำจิ้มไก่ต้มน้ำปลาที่เตรียมไว้
 

ดูวิธีทำ ไก่ต้มน้ำปลา เพิ่มเติมคลิก

6. น่องไก่ย่างหนังกรอบ



ภาพและสูตรจาก เฟซบุ๊ก something cooked 

         อ้วนก็ยอมขอแค่ได้กินเมนูน่องไก่ย่างหนังกรอบ จับน่องไก่หมักกับผงกะหรี่ เกลือ และพริกไทยดำ แล้วนำไปย่างจนสุกหนังกรอบ เสิร์ฟกับซอสครีม
 


ส่วนผสม น่องไก่ย่างหนังกรอบ


น่องไก่ติดสะโพก
ผงกะหรี่ไทย
เกลือป่น
พริกไทยดำบดหยาบ
น้ำมันมะกอก (เล็กน้อย)
หอมใหญ่สับ
ถั่วลันเตา (สดหรือแบบแช่แข็งก็ได้)
ข้าวโพดหวาน
วิปปิ้งครีม
ผงยี่หร่า
ใบไทม์
น้ำสต๊อกไก่
	 


วิธีทำน่องไก่ย่างหนังกรอบ

     1. หมักไก่ โดยคลุกไก่กับผงกะหรี่ให้ทั่ว โรยเกลือป่นกับพริกไทยดำเล็กน้อย หมักทิ้งไว้ครึ่งชั่วโมง
     2. ย่างไก่โดยนำกระทะขึ้นตั้งไฟอ่อน ใส่น้ำมันมะกอกลงไปเล็กน้อย พอน้ำมันเริ่มร้อนนำไก่ลงไปย่างโดยเอาด้านที่ติดหนังลงไปย่างก่อน 10 นาที จากนั้นพลิกอีกด้าน ย่างต่อประมาณ 25 นาที (ง่ายมากแต่ต้องใช้เวลานิดหนึ่ง) พอครบเวลาแล้วนำไก่ออกจากกระทะ พักทิ้งไว้ประมาณ 5 นาที เพื่อให้ไก่เซตตัว
     3. ทำครีมซอส โดยผัดหอมใหญ่สับกับน้ำมันมะกอกเล็กน้อยโดยใช้ไฟอ่อน ๆ ใส่ถั่วลันเตาและข้าวโพดหวานลงไป
     4. ปรุงรสด้วยเกลือป่นเล็กน้อย ใส่วิปปิ้งครีมลงไปพร้อมกับผงกะหรี่และยี่หร่า คนให้เข้ากันเป็นเนื้อเดียวและครีมซอสเริ่มเดือด
     5. เติมน้ำสต๊อกไก่และไทม์ลงไป คนผสมให้เข้ากัน ต้มด้วยไฟอ่อน ๆ ต่อจนซอสข้น สุดท้ายปรุงด้วยเกลือป่นกับพริกไทย
     6. ตักส่วนผสมซอสครีมใส่จาน วางไก่ย่างหนังกรอบลงไป แต่งจานให้สวยงาม พร้อมเสิร์ฟ
 

ดูวิธีทำ ไก่ย่างหนังกรอบ เพิ่มเติมคลิก

7. น่องไก่พริกไทยดำตุ๋นเบียร์



ภาพและสูตรจาก คุณ scozember สมาชิกเว็บไซต์พันทิปดอทคอม

          เอาใจเด็กแนวกับเมนูไก่น่องใหญ่สุดแปลก พบกับน่องไก่พริกไทยดำตุ๋นเบียร์ จับน่องไก่หมักแล้วเอาไปทอดพอหนังเกรียม เทเบียร์ลงไปตุ๋นจนน้ำงวด
 


 ส่วนผสม น่องไก่พริกไทยดำตุ๋นเบียร์


น่องไก่ติดสะโพก 2 ชิ้น
กระเทียม
รากผักชี
พริกไทยดำบด
ซีอิ๊วดำหวาน
เกลือ
น้ำตาลทราย
เนยสด นิดหน่อย
เบียร์รสอ่อน ๆ (สูตรนี้ใช้ไฮเนเก้น)
	 


วิธีทำน่องไก่พริกไทยดำตุ๋นเบียร์

     1. โขลกกระเทียม รากผักชี และพริกไทยดำบดเข้าด้วยกัน (ไม่ต้องละเอียดมาก) แล้วนำไปหมักกับน่องไก่ ปรุงรสด้วยซีอิ๊วดำหวาน เกลือ และน้ำตาลทราย (โดยกะให้เค็มนำแล้วหวานตามนิด ๆ)
     2. นำไก่ที่หมักไว้ลงทอดในกระทะ ใช้ไฟปานกลาง ทอดจนเหลืองทั้งสองด้าน (หรือให้อกเกรียมนิด ๆ)
     3. เทเบียร์ลงไป เร่งไฟขึ้นเล็กน้อยให้เดือด แล้วช้อนฟองเบียร์ออกให้หมด จากนั้นปิดฝา ตุ๋นต่อด้วยไฟอ่อน ประมาณ 30-40 นาที พอครบเวลาแล้วให้เร่งไฟอีกครั้งให้เดือดพล่าน รอจนน้ำงวดพอประมาณแล้วตักไก่ขึ้นใส่จาน
     4. จากนั้นเบาไฟลงแล้วใส่เนยลงไป ชิมรสตามชอบ (ถ้าไม่เค็มให้ใส่เกลือลงไป หรือเติมพริกไทยลงไปได้) จากนั้นตักราดลงบนไก่ พร้อมเสิร์ฟ
 

ดูวิธีทำ ไก่พริกไทยดำตุ๋นเบียร์ เพิ่มเติมคลิก

            โอ้โห ! เมนูน่องไก่ใหญ่คับจานจริง ๆ ใครอยากกินเมนูเส้นก็จัดก๋วยเตี๋ยวน่องไก่ ใครอยากกินเมนูข้าวก็จัดข้าวหมกไก่ ใครอยากกินกับแกล้มก็จัดน่องไก่ต้มน้ำปลา อูย… ท้องร้องแล้ว ขอไปเลือกน่องไก่ที่ตลาดก่อนนะคะ
 
สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่นๆ  รับทำการตลาดด้วย social network , content marketing

คลิกเลย
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













7 เมนูไก่น่องใหญ่ หลากเมนูไก่อร่อยฟินกินไม่มีเบื่อ




อัปเดตล่าสุด 11 มีนาคม 2562 เวลา 14:04:48
 82,727 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































