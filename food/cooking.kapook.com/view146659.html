




16 สูตรม็อกเทลผลไม้คลายร้อน ทำเครื่องดื่มชื่นใจร้อนแค่ไหนไม่กลัว











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรเครื่องดื่ม






16 สูตรม็อกเทลผลไม้คลายร้อน ทำเครื่องดื่มชื่นใจร้อนแค่ไหนไม่กลัว




314,914อ่าน







0















           สูตรเครื่องดื่มม็อกเทลดับร้อนสีคัลเลอร์ฟูล เหมาะสำหรับทำดื่มเอง หรือเสิร์ฟในงานปาร์ตี้ สูตรเครื่องดื่มดับร้อนที่แม้ไร้แอลกอฮอล์ก็สนุกได้                   วันหยุดในหน้าร้อนแบบนี้นอกจากนอนผึ่งพุงในห้องแอร์แล้ว ถ้าเบื่อ ๆ มานัดปาร์ตี้กับผองเพื่อนกันดีกว่า เมนูอาหารคาวหวานทำเองสบายมาก แต่เมนูเครื่องดื่มคลายร้อนล่ะ จะทำเมนูไหนรับแขกดีนะ กระปุกดอทคอมขอนำเสนอ 16 เมนูเครื่องดื่มม็อกเทลคลายร้อน เช่น น้ำเลมอนเนด น้ำสตรอว์เบอร์รีเลมอนเนดม็อกเทลสีฟ้า น้ำผลไม้ทูโทน ม็อกเทลสละผสมขิง ม็อกเทลสับปะรดเชอร์รี สูตรการทำม็อกเทลไม่ยาก จะเลือกทำฟรุตม็อกเทล หรือม็อกเทลสมุนไพรก็ตามใจปรารถนา ทุกแก้วเรียกความสนุกและสดชื่นได้แน่นอน ถ้าไม่เชื่อต้องพิสูจน์ค่ะ






1. น้ำเลมอนเนด (lemonade)




          เริ่มต้นเมนูม็อกเทลคลายร้อนสูตรแรกกันด้วยน้ำเลมอนเนดสูตรจากคุณ rins cookbook รสชาติเปรี้ยวอมหวาน ดื่มชื่นใจดับร้อน ทั้งนี้สามารถใช้มะนาวแทนเลมอนก็ได้นะคะ แต่กลิ่นอาจไม่หอมเท่า ใครจะเอาไปเสิร์ฟในงานปาร์ตี้ก็ได้นะคะ เป็นสูตรเบสิกดื่มง่าย ๆ ค่ะ  ส่วนผสม น้ำเลมอนเนด          • น้ำเปล่า 1 ถ้วย (สำหรับทำน้ำเชื่อม)          • น้ำตาลทราย 3/4 ถ้วย ถึง 1 ถ้วย          • เลมอน 6 ลูก (ถ้าไม่มีใช้มะนาวเขียวแทนได้ แต่จะเรียกว่า limeade แทน)          • น้ำเย็นจัด 3 ถ้วย          • น้ำแข็ง (ปริมาณตามชอบ)          • เลมอน (ฝานเป็นแว่น)          • ใบสะระแหน่วิธีทำน้ำเลมอนเนด          1. เริ่มจากการทำน้ำเชื่อมก่อน โดยใส่น้ำเปล่าและน้ำตาลทรายลงในหม้อคนให้เข้ากัน นำขึ้นตั้งไฟกลางจนน้ำเชื่อมเดือด พอเดือด ปิดไฟ พักทิ้งไว้จนน้ำเชื่อมเย็น          2. ใช้มือคลึงลูกเลมอน (บางสูตรจะนำไปแช่น้ำอุ่นเพื่อให้น้ำมะนาวออกมาจากมะนาวให้ได้มากที่สุด) ผ่าครึ่งเลมอนแล้วคั้นให้ได้น้ำ 1 ถ้วย (ควรใส่ถุงมือในขณะที่คั้นด้วย ป้องกันไม่ให้มะนาวกัดมือ)          3. นำน้ำเลมอนที่คั้นแล้วไปกรองผ่านกระชอนใส่ลงในน้ำเย็นจัด นำเม็ดออกให้หมด ใส่น้ำเชื่อมที่เย็นแล้วลงไป คนผสมให้เข้ากัน แล้วเติมน้ำแข็งลงไป คนให้เข้ากันอีกครั้ง          4. ใส่เลมอนฝานและใบสะระแหน่ลงไปคนผสมให้เข้ากัน เทใส่แก้ว พร้อมดื่ม          + ดูวิธีทำเพิ่มเติมได้ที่ lemonade วิธีทำน้ำเลมอน หวานหอม เครื่องดื่มคลายร้อนได้สุขภาพ
++++++++++++++++++++++
  
   2. น้ำสตรอว์เบอร์รีเลมอนเนด

          น้ำเลมอนเนดสุดคลาสสิกทุกงานปาร์ตี้มีเสิร์ฟเสมอ ถ้าต้องการเพิ่มความแปลกใหม่ลองใส่ซอสสตรอว์เบอร์รีลงไปผสมดูสิคะ กลายเป็นน้ำสตรอว์เบอร์รีเลมอนเนด (strawberry lemonade) ขอแนะนำสูตรจากคุณ rins cookbook ก่อนดื่มก็คนผสมให้เข้ากัน ว้าว ! สีสวย ดูเลอค่ามาก ๆ เลยค่ะ ส่วนผสม น้ำสตรอว์เบอร์รีเลมอนเนด          • สตรอว์เบอร์รีสด (สไลซ์บาง) 1 ถ้วย + 1/2 ถ้วย          • น้ำตาลทราย 1/2 ถ้วย          • น้ำเปล่า 2 ช้อนโต๊ะ          • น้ำมะนาวคั้น 2 ช้อนโต๊ะ          • น้ำเลมอนเนด 8 ออนซ์ [ดูวิธีทำน้ำเลมอนเนด]          • น้ำแข็งวิธีทำน้ำสตรอว์เบอร์รีเลมอนเนด          1. ใส่สตรอว์เบอร์รีสด น้ำตาลทราย น้ำเปล่า และน้ำมะนาวลงในหม้อ คนผสมให้เข้ากันจนน้ำตาลทรายละลาย นำขึ้นตั้งไฟปานกลางเคี่ยวจนเดือดแล้วลดเป็นไฟอ่อนสุก เคี่ยวต่ออีก 5-7 นาที          2. พอครบเวลาแล้ว ยกลงจากเตา พักทิ้งไว้จนเย็น (สามารถนำส่วนผสมทั้งหมดไปปั่นให้เป็นเนื้อเดียวกันได้)          3. แต่งแก้วให้สวยงามก่อนเสิร์ฟโดยนำมะนาวมาทารอบ ๆ ปากแก้ว จากนั้นคว่ำแก้วลงในน้ำตาลทราย เพื่อให้น้ำตาลติดที่รอบ ๆ ปากแก้ว          4. ตักซอสสตรอว์เบอร์รีที่เย็นแล้วลงในแก้ว ตามด้วยน้ำแข็ง สุดท้ายเทน้ำเลมอนเนดลงไป แต่งด้วยเลมอนฝานเป็นแว่น ๆ พร้อมเสิร์ฟ (หรือใครจะนำส่วนผสมทั้งหมดใส่ลงไปคนผสมกันในเหยือกก่อนนำมาเทใส่แก้วก็ได้)          + ดูวิธีทำเพิ่มเติมได้ที่ น้ำสตรอว์เบอร์รีเลมอนเนด เครื่องดื่มคลายร้อนสุดคูล ที่ใครก็พลาดไม่ได้
++++++++++++++++++++++
3. ม็อกเทลสีฟ้า





          แหม... จัดปาร์ตี้ริมทะเลแบบนี้เหมาะกับเมนูม็อกเทลสีฟ้าแก้วนี้มากเลยค่ะ ถ้าเพื่อน ๆ สนใจขอแนะนำสูตรจากนิตยสาร @kitchen ส่วนผสมหลักคือ น้ำเชื่อมเกรนาดีนสีฟ้า เพิ่มความเปรี้ยวจากน้ำสับปะรดกับน้ำมะนาวลงไป อย่าลืมใส่โซดาเพิ่มความซาบซ่าลงไปด้วยนะคะ ส่วนผสม ม็อกเทลสีฟ้า          • น้ำเชื่อม 30 มิลลิลิตร          • น้ำเชื่อมเกรนาดีนสีฟ้า (1)          • น้ำกะทิ 25 มิลลิลิตร          • น้ำเชื่อมเกรนาดีนสีฟ้า (2) 10 มิลลิลิตร            • น้ำสับปะรด 50 มิลลิลิตร          • น้ำมะนาวเล็กน้อย          • น้ำแข็ง          • โซดาวิธีทำม็อกเทลสีฟ้า          1. ผสมน้ำเชื่อมธรรมดากับน้ำเชื่อมเกรนาดีนสีฟ้าเข้าด้วยกัน แล้วเทใส่แก้วที่จะเสิร์ฟ          2. ผสมน้ำเชื่อมเกรนาดีนสีฟ้า น้ำกะทิ น้ำสับปะรด และน้ำมะนาวในกระบอกเชกเกอร์ ใส่น้ำแข็งลงไป ปิดฝาแล้วเขย่าให้เข้ากัน          3. เทน้ำที่ได้ลงไปในแก้วโดยการเทผ่านหลังช้อนที่แตะกับขอบแก้วเพื่อทำให้เครื่องดื่มแยกเป็นชั้นจากส่วนผสมน้ำเชื่อม          4. เทน้ำโซดาลงไปผสมด้านบน เสิร์ฟทันที          + ดูวิธีทำเพิ่มเติมได้ที่ ม็อกเทลสีฟ้า เครื่องดื่มปาร์ตี้สุดซ่า ไร้แอลกอฮอล์
++++++++++++++++++++++
  
  
 4. น้ำผลไม้ทูโทน




          ถ้างานปาร์ตี้มีสาว ๆ เยอะ ต้องเสิร์ฟน้ำผลไม้ทูโทนแก้วนี้เลยค่ะ ขอแนะนำสูตรจากคุณสมาชิกหมายเลข 741400 สมาชิกเว็บไซต์พันทิปดอทคอม ส่วนผสมหลัก ๆ คือน้ำผลไม้กับโซดา จุดเด่นคือ เครื่องดื่มจะมี 2 ชั้น ถ้าอยากรู้ว่าเขาทำกันอย่างไร จดสูตรเลยค่ะ  ส่วนผสม น้ำผลไม้ทูโทน          • น้ำเชอร์รี          • น้ำแข็ง           • โซดา                       • ใบสะระแหน่ (สำหรับแต่งแก้ว)          • ผลไม้สด เช่น สตรอว์เบอร์รีและองุ่น (สำหรับแต่งแก้ว)          • ช้อน           • แก้วน้ำวิธีทำน้ำผลไม้ทูโทน          1. เทน้ำเชอร์รีลงในแก้วที่เราเตรียมไว้ (แอบยากตรงที่เราจะต้องกะปริมาณให้พอดี เพราะถ้าเราใส่น้อยไปก็จะจืด หรือถ้าใส่มากไปก็จะออกมาไม่เป็นน้ำทูโทน)          2. หลังจากที่เราเทน้ำเชอร์รีใส่แก้วจนได้ปริมาณหนึ่งแล้ว ขั้นตอนต่อไปเป็นการใส่น้ำแข็งลงไป ขอแนะนำให้ใส่ลงไปในปริมาณที่พอเหมาะ          3. จะเป็นขั้นตอนของการเติมโซดาลงไป โดยขั้นตอนนี้จะยากนิดหนึ่ง ถ้าเทเร็วเกินไป น้ำผลไม้และโซดาจะผสมตัวกันไม่แยกตัวออกมาเป็น 2 เลเยอร์          เคล็ดลับ : ในขั้นตอนที่เรากำลังเทโซดาลงไป เราจะมีเคล็ดลับ คือ ใช้ช้อนที่ตอนแรกบอกให้เตรียมมา โดยเราจะค่อย ๆ เทโซดาลงบนช้อนแล้วให้น้ำโซดาค่อย ๆ ไหลลงไปในแก้ว หลังจากนั้นเราก็จะได้น้ำสองสีแล้ว          4. ตกแต่งแก้วด้วยใบสะระแหน่ พร้อมเสิร์ฟ          + ดูวิธีทำเพิ่มเติมได้ที่ น้ำผลไม้ทูโทน เครื่องดื่มดับร้อนสีสดใส ไร้แอลกอฮอล์
++++++++++++++++++++++


5. ม็อกเทลสปาร์คลิ่งสีม่วง





          ถ้าอยากให้ปาร์ตี้นี้ดูมีสีสันมากขึ้นลองเสิร์ฟม็อกเทลสปาร์คลิ่งสีม่วง (violet sparkling)  สิคะ ขอแนะนำสูตรจากนิตยสารแม่บ้าน สูตรนี้ใส่น้ำหวานเข้มข้นกลิ่นองุ่นผสมกับน้ำสปาร์คลิ่ง เพิ่มความสดชื่นจากน้ำมะนาวสักนิด ดื่มแก้วเดียวคงไม่พอส่วนผสม ม็อกเทลสปาร์คลิ่งสีม่วง          • ใบสะระแหน่ (ตำละเอียด) 1 ช้อนโต๊ะ          • เกลือป่น 1 ช้อนชา          • น้ำตาลทราย 2 ช้อนโต๊ะ          • เปลือกมะนาว          • น้ำแข็ง          • น้ำหวานเข้มข้นกลิ่นองุ่น 1/2 ถ้วยตวง          • น้ำสปาร์คลิ่ง 1 ถ้วยตวง          • น้ำมะนาว 4 ช้อนโต๊ะ          • ใบสะระแหน่          • มะนาวฝานบาง (สำหรับตกแต่ง)วิธีทำม็อกเทลสปาร์คลิ่งสีม่วง          1. นำใบสะระแหน่ เกลือป่น และน้ำตาลทรายผสมให้เข้ากัน เทใส่จาน          2. ใช้เปลือกมะนาวทาให้รอบปากแก้วแล้วคว่ำปากแก้ววางลงบนจานในส่วนผสมข้อที่ 1 หมุนให้ส่วนผสมติดปากแก้วจนทั่ว          3. ใส่น้ำแข็งจนเต็มแก้ว เทน้ำหวานเข้มข้นกลิ่นองุ่นประมาณ 1/4 ของแก้ว          4. ผสมน้ำสปาร์คลิ่งกับน้ำมะนาวให้เข้ากัน เทใส่แก้ว ตกแต่งด้วยใบสะระแหน่ และมะนาวฝานบาง จัดเสิร์ฟ          + ดูวิธีทำเพิ่มเติมได้ที่ 2 สูตรเครื่องดื่มไร้แอลกอฮอล์ สำหรับปาร์ตี้ ไม่ต้องเมาก็มันส์ได้
++++++++++++++++++++++
6. ม็อกเทลสละผสมขิง





          ถ้าที่บ้านมีขิงลองจับมาทำเมนูม็อกเทลคลายร้อนกันดีไหม ใครสนใจขอแนะนำม็อกเทลสละผสมขิง (sala drinks with ginger) สูตรจาก นิตยสารแม่บ้าน เครื่องดื่มสีแดงหอมกลิ่นขิง เพิ่มความเปรี้ยวกลมกล่อมจากน้ำส้มคั้น ถ้าอยากเพิ่มความสนุกชวนเพื่อนบ้านมาปาร์ตี้ด้วยกันเลยส่วนผสม ม็อกเทลสละผสมขิง          • น้ำหวานเข้มข้นกลิ่นสละ 1/4 ถ้วยตวง          • น้ำส้มคั้น 1/2 ถ้วยตวง          • ขิงแก่สับคั้นน้ำ 1 ช้อนโต๊ะ          • น้ำเปล่า 1/3 ถ้วยตวง          • น้ำแข็งวิธีทำม็อกเทลสละผสมขิง          1. นำส่วนผสมทุกอย่างเทใส่เหยือกคนให้เข้ากัน          2. รินใส่แก้ว พร้อมเสิร์ฟ          + ดูวิธีทำเพิ่มเติมได้ที่ 2 สูตรเครื่องดื่มไร้แอลกอฮอล์ สำหรับปาร์ตี้ ไม่ต้องเมาก็มันส์ได้
++++++++++++++++++++++
  
  7. ม็อกเทลแตงโมขิงโซดา          แตงโมแช่เย็นกินเป็นผลไม้ดับร้อนก็ได้ หรือจะจับมาทำเมนูม็อกเทลคลายร้อนก็เก๋ไปอีกแบบ ใครสนใจทำเสิร์ฟในงานปาร์ตี้ขอแนะนำม็อกเทลแตงโมขิงโซดา จับเนื้อแตงโมไปปั่นจนละเอียด ใส่น้ำเชื่อมขิงและโซดา ทำไม่ยากเลยค่ะ ลองดูนะค่ะส่วนผสม ม็อกเทลแตงโมขิงโซดา          • เนื้อแตงโมหั่นเต๋า 4 ถ้วย          • น้ำตาลทราย 1 ถ้วย          • น้ำเปล่า 1 ถ้วย          • ขิงสด 1 แง่ง (ฝานเป็นแว่น)          • ฝักวานิลลา 1 ผัก (ขูดเมล็ดออก)          • แตงกวาไร้เม็ด 1 ลูก (สไลซ์เป็นแว่น)          • โซดา 1 ถ้วย          • น้ำแข็งบดวิธีทำม็อกเทลแตงโมขิงโซดา          1. ใส่เนื้อแตงโมลงในเครื่องปั่น ปั่นจนละเอียด ยกลงกรองเอาเฉพาะน้ำ          2. เติมน้ำตาลทราย น้ำเปล่า ขิง และฝักวานิลลาพร้อมเม็ดลงในหม้อ นำขึ้นตั้งไฟปานกลาง เคี่ยวจนน้ำตาลทรายละลายและเป็นน้ำเชื่อม ยกลงจากเตา พักทิ้งไว้จนเย็น          3. ใส่น้ำแข็งบดลงในแก้ว ตามด้วยน้ำเชื่อมขิงเล็กน้อย เทน้ำแตงโมลงไป ใส่แตงกวาลงไป สุดท้ายเติมโซดาลงไปจนเต็มแก้ว (อัตราส่วนตามชอบ) พร้อมเสิร์ฟ
++++++++++++++++++++++
  
   8. ม็อกเทลเลมอนมินต์





          ถ้าเห็นเลมอนเหลืองอย่าลืมคว้าไว้ก่อนนะคะ เราสามารถเอามาทำเมนูเครื่องดื่มคลายร้อนเจ๋ง ๆ ได้ค่ะ ขอยกตัวอย่างม็อกเทลเลมอนมินต์ (lemon mint mocktail) เครื่องดื่มสีเหลืองจากน้ำเลมอนเคล้ากลิ่นสะระแหน่หอม ๆ เพิ่มความซ่าจากน้ำอัดลมกลิ่นเลมอนลงไปหน่อย แหม… ถ้าดื่มไปพร้อม ๆ กับสนทนาในวงเล่าคงสนุกสนานน่าดูส่วนผสม ม็อกเทลเลมอนมินต์          • เลมอนเหลือง 1 ลูก          • ใบสะระแหน่ (เด็ดเป็นใบ)          • น้ำแข็ง          • น้ำอัดลมกลิ่นเลมอน          • กระบอกเชกเกอร์วิธีทำม็อกเทลเลมอนมินต์           1. หั่นเลมอนเหลืองเป็นชิ้น ๆ บีบน้ำเลมอนลงในอ่างผสมพร้อมเปลือก ใส่ใบสะระแหน่ลงไป จากนั้นใช้ไม้บดส่วนผสมให้เข้ากัน            2. เทส่วนผสมเฉพาะของเหลวลงในกระบอกเชกเกอร์ ใส่น้ำแข็งตามลงไปแล้วเขย่าให้เข้ากัน เทส่วนผสมใส่ลงในแก้วที่มีน้ำแข็งเตรียมไว้ ประมาณ 1/2 แก้ว ตามด้วยน้ำอัดลมกลิ่นเลมอนจนเกือบเต็ม ใส่เลมอนเหลืองฝานเป็นชิ้นบางลงในแก้ว แต่งใบสะระแหน่ให้สวยงาม พร้อมเสิร์ฟ          + ดูวิธีทำเพิ่มเติมได้ที่ lemon mint mocktail เครื่องดื่มดับร้อนไร้แอลกอฮอล์
++++++++++++++++++++++


9. ม็อกเทลฮอต สไปซ์ไซเดอร์          แอปเปิลมากประโยชน์ [คลิกอ่าน มหัศจรรย์แห่งแอปเปิลต่างสี ประโยชน์ก็ดีต่างกันนะ] กินเป็นผลไม้คลายร้อนก็ได้ หรือถ้าจัดปาร์ตี้คืนนี้ขอแนะนำให้แบ่งแอปเปิลบางส่วนออกมาทำเมนูม็อกเทลฮอต สไปซ์ไซเดอร์เลยค่ะ สูตรนี้ใส่เครื่องเทศหลากหลาย ถ้าเอาไปแช่เย็น หรือใส่น้ำแข็งก็ชื่นใจ เสิร์ฟได้ทุกเพศทุกวัยเลย ส่วนผสม ม็อกเทลฮอต สไปซ์ไซเดอร์          • น้ำแอปเปิลไซเดอร์ (หรือน้ำแอปเปิล) 8 ถ้วย          • น้ำตาลทรายแดง 1/4 ถ้วย          • อบเชย 6 แท่ง          • เครื่องเทศออลสไปซ์  (allspice) 1 ช้อนชา          • ดอกกานพลูแห้ง 1 ช้อนชา          • แอปเปิลหั่นสไลซ์ (ตกแต่ง)วิธีทำม็อกเทลฮอต สไปซ์ไซเดอร์           1. เคี่ยวน้ำแอปเปิลไซเดอร์กับน้ำตาลทรายแดง ระหว่างนี้นำถุงเครื่องเทศมาใส่อบเชย เครื่องเทศออลสไปซ์ และดอกกานพลูแห้งลงไป มัดปากถุงให้แน่น ใส่ลงไปในกระทะที่เคี่ยวน้ำแอปเปิล           2. พอเคี่ยวได้ประมาณ 10 นาที นำถุงเครื่องเทศออกมา เทส่วนผสมม็อกเทลฮอต สไปซ์ไซเดอร์ลงในภาชนะ ตกแต่งด้วยแอปเปิล พร้อมเสิร์ฟ
++++++++++++++++++++++
10. ม็อกเทลเวอร์จิ้นพินาโคลาดา





          แม้ว่าอากาศจะร้อนแต่ปาร์ตี้คืนนี้ต้องเย็นซาบซ่าแน่ เพราะได้ดื่มม็อกเทลคลายร้อนอย่างม็อกเทลเวอร์จิ้นพินาโคลาดาสูตรจากอาหารง่าย ๆ สไตล์ rita ม็อกเทลสุขภาพใส่สับปะรด เพิ่มความหอมมันจากกะทิเล็กน้อย นำไปปั่นจนเนียนละเอียด ดื่มทีเดียวรัว ๆ เลยค่ะ ส่วนผสม ม็อกเทลเวอร์จิ้นพินาโคลาดา          • เนื้อสับปะรด 100 กรัม          • กะทิ 1/4 ถ้วยตวง          • เกลือ (นิดหน่อย)          • น้ำแข็ง 2 ถ้วยตวง          • สับปะรดไซรัป 3 ช้อนโต๊ะวิธีทำม็อกเทลเวอร์จิ้นพินาโคลาดา           1. นำส่วนผสมทั้งหมดใส่ลงในโถปั่นแล้วปั่นจนเนียน            2. เทใส่แก้ว พร้อมเสิร์ฟ          + ดูวิธีทำเพิ่มเติมได้ที่ ม็อกเทลเวอร์จิ้นพินาโคลาดา ดับร้อนอุ่นใจไร้แอลกอฮอล์
++++++++++++++++++++++
11. ม็อกเทลน้ำอ้อยเลมอน





          ใครชอบดื่มน้ำอ้อยบ้างคะ ลองมาดัดแปลงเป็นค็อกเทลคลายร้อนกันเถอะ ขอแนะนำม็อกเทลน้ำอ้อยเลมอนสูตรจากนิตยสาร health & cuisine แค่ใส่น้ำเลมอนกับน้ำอ้อยผสมให้เข้ากัน เติมโซดาลงไปเพิ่มความซ่า เพียงเท่านี้ก็พร้อมกระดกดื่มแล้วค่ะ ส่วนผสม ม็อกเทลอ้อยเลมอน          • น้ำอ้อยคั้นสด 3 ถ้วย          • เลมอนหั่นซีก 2 ซีก          • น้ำแข็งตามชอบ          • โซดา 1/2 ถ้วยวิธีทำม็อกเทลอ้อยเลมอน           1. บีบเลมอนใส่ลงในน้ำอ้อย คนให้เข้ากัน            2. ใส่น้ำแข็งและเปลือกเลมอนที่บีบน้ำออกแล้วลงแก้ว เติมโซดาลงไป พร้อมเสิร์ฟ              + ดูวิธีทำเพิ่มเติมได้ที่ น้ำอ้อยเลมอน เปรี้ยวหวานกลมกล่อม เย็นชื่นใจ
++++++++++++++++++++++
12. น้ำเชอร์ลีย์ เทมเปิล (chirley temple)





          อยากชวนมาเพิ่มสีสันให้กับงานปาร์ตี้กันด้วยเมนูค็อกเทลคลายร้อนอย่างเชอร์ลีย์ เทมเปิล สูตรจากนิตยสารแม่บ้าน สูตรนี้ใส่ทั้งน้ำหวานกลิ่นทับทิม น้ำหวานกลิ่นเชอร์รี เพิ่มน้ำอัดลมกลิ่นเลมอนและน้ำมะนาวลงไป รสชาติหวานหอมอมเปรี้ยวนิด ๆ แถมสีแดงชวนหลงใหล ใครจะกล้าปฏิเสธส่วนผสม น้ำเชอร์ลีย์ เทมเปิล          • น้ำหวานกลิ่นทับทิม 1 ออนซ์ + 1/2 ออนซ์          • น้ำอัดลมกลิ่นเลมอน          • น้ำหวานกลิ่นเชอร์รี 1 ช้อนชา + 1/2 ช้อนชา          • มะนาว 1 ซีก          • เชอร์รีในน้ำเชื่อม (สำหรับตกแต่ง)          • มะนาวฝานแว่น (สำหรับตกแต่ง)          • น้ำแข็งหลอดวิธีทำน้ำเชอร์ลีย์ เทมเปิล           1. ใส่น้ำแข็งลงไปให้เต็มแก้ว           2. ใส่น้ำหวานกลิ่นทับทิมลงไป ตามด้วยเติมน้ำอัดลมกลิ่นเลมอนลงไปโดยให้ต่ำกว่าขอบแก้ว 1 นิ้ว           3. ใส่น้ำหวานกลิ่นเชอร์รีลงไป บีบมะนาวแล้วคนให้เข้ากัน           4. ตกแต่งด้วยเชอร์รีและมะนาวฝานแว่น พร้อมเสิร์ฟ          + ดูวิธีทำเพิ่มเติมได้ที่ เครื่องดื่มเย็นจิบแก้กระหาย
++++++++++++++++++++++
  
  13. ม็อกเทลเวอร์จิ้นโมจิโต้          อื้อหือ… ใบมินต์กลิ่นหอมสดชื่นถ้าจับมาทำเครื่องดื่มม็อกเทลคลายร้อนเสิร์ฟในงานปาร์ตี้คงเริดสุด ๆ เลยจ้า ใครสนใจขอแนะนำม็อกเทลเวอร์จิ้นโมจิโต้ สูตรนี้ใช้ใบมินต์สับผสมกับเลมอน เติมความซ่าด้วยน้ำอัดลม ใส่น้ำแข็งลงไปเต็ม ๆ คนผสมให้เข้ากัน พร้อมดื่มกันยังเอ่ย ส่วนผสม ม็อกเทลเวอร์จิ้นโมจิโต้          • ใบมินต์สับ 10 ใบ          • น้ำตาลทราย 2 ช้อนโต๊ะ          • เลมอน 1 ลูก (หั่นชิ้นเล็ก)          • น้ำแข็ง          • สไปรท์ 200 มิลลิลิตร          • ใบมินต์ (ตกแต่ง)          • เลมอนหั่นแว่น (สำหรับตกแต่ง)วิธีทำม็อกเทลเวอร์จิ้นโมจิโต้          1. ใส่ใบมินต์สับ น้ำตาลทราย และเลมอนหั่นลงในแก้ว จากนั้นใช้ไม้บดส่วนผสมให้เข้ากัน           2. ใส่น้ำแข็งลงไป ตามด้วยน้ำอัดลม คนผสมให้เข้ากัน ตกแต่งด้วยใบมินต์และเลมอน พร้อมเสิร์ฟ
  
  
++++++++++++++++++++++
  
    
    14. ม็อกเทลพีช





          ลูกพีชหวานฉ่ำหอมหวน ยิ่งแช่เย็นยิ่งอร่อย ถ้าหากกลัวกินไม่หมดจับมาทำเมนูม็อกเทลพีชกันดีกว่าค่ะ สูตรนี้ใส่ลูกพีชลงไปเคี่ยวแล้วกรองจนเนียนกริ๊บ เติมน้ำเลมอนลงไปคน ๆ ให้เข้ากัน ลองทำสูตรนี้เสิร์ฟในงานรวมญาติก็ดูเข้าท่าดีนะคะ เพิ่มความสนุกไร้แอลกอฮอล์ส่วนผสม ม็อกเทลพีช          • ลูกพีชสด หรือลูกพืชในน้ำเชื่อม (สับหยาบ) 2 ถ้วย          • น้ำเปล่า 4 ถ้วย          • น้ำตาลทราย 3/4 ถ้วย          • น้ำเลมอน 1 ถ้วย          • น้ำเปล่า 1/4-1/2 ถ้วย (สำหรับเติม)          • น้ำแข็ง 4 ถ้วย          • พีชหั่นชิ้น 1 ลูก (สำหรับตกแต่ง)วิธีทำม็อกเทลพีช          1. ตั้งกระทะใช้ไฟกลาง ใส่ลูกพีชสับ น้ำเปล่า 4 ถ้วย และน้ำตาลทรายลงไปเคี่ยวจนเดือด ลดลงเป็นไฟต่ำ เคี่ยวต่ออีก 3 นาที          2. เทส่วนผสมลูกพีชใส่ลงในเครื่องปั่นประมาณ 20 นาที เทใส่กล่องพลาสติกแช่เย็นประมาณ 3 ชั่วโมง นำออกมากรองเอาแต่น้ำ          3. เทน้ำลูกพีชใส่ลงในเหยือก เติมน้ำเลมอนลงไป คนผสมจนเข้ากัน เติมน้ำเปล่าลงไปคนผสมอีกครั้ง เทลงในแก้ว เติมน้ำแข็ง ตกแต่งด้วยลูกพีช พร้อมเสิร์ฟ


++++++++++++++++++++++
  
    
    15. ม็อกเทลเกรปฟรุตโรสแมรี่





          เพื่อน ๆ คงคุ้นเคยกับการดื่มน้ำเกรปฟรุตดับกระหายคลายร้อน แต่ถ้าหากเบื่อแล้วลองเปลี่ยนแนวมาดื่มม็อกเทลเกรปฟรุตโรสแมรี่สีสวยกันเถอะ สูตรนี้ใช้น้ำเกรปฟรุตผสมผสานกับโรสแมรี่ไซรัป ใส่น้ำสปาร์คลิ่งเพิ่มความซ่า ดื่มตอนบ่าย ๆ ดับร้อนดีนัก หรือจะเอาไปเป็นเมนูทางเลือกในงานปาร์ตี้ก็ได้ค่ะ  ส่วนผสม โรสแมรี่ไซรัป          • น้ำเปล่า 1 ถ้วย          • น้ำตาลทราย 1 ถ้วย          • โรสแมรี่สด 3 ก้านส่วนผสม ม็อกเทลเกรปฟรุตโรสแมรี่ (สำหรับ 4 ที่)          • น้ำเกรปฟรุต 2 ถ้วย          • โรสแมรี่ไซรัป 1/4 ถ้วย          • น้ำสปาร์คลิ่ง 4 ถ้วย          • โรสแมรี่ (สำหรับตกแต่ง)วิธีทำม็อกเทลเกรปฟรุตโรสแมรี่          1. ทำโรสแมรี่ไซรัป โดยใส่น้ำเปล่ากับน้ำตาลทรายลงไปเคี่ยวด้วยไฟกลาง ประมาณ 5 นาที หรือจนน้ำตาลละลาย เทใส่ภาชนะ ใส่โรสแมรี่ลงไป พักทิ้งไว้ประมาณ 1 ชั่วโมง           2. ใส่น้ำเกรปฟรุต ประมาณ 1/2 ของแก้ว เติมโรสแมรี่ไซรัป ประมาณ 1 ช้อนโต๊ะ คนผสมให้เข้ากัน เติมน้ำสปาร์คลิ่งลงไป ประมาณ 1 ถ้วย ตกแต่งด้วยโรสแมรี่ พร้อมเสิร์ฟ
  
  

++++++++++++++++++++++
  
    
    16. ม็อกเทลสับปะรดเชอร์รี





          ปิดท้ายกันด้วยเมนูค็อกเทลคลายร้อนที่อยากให้ลอง ขอแนะนำม็อกเทลสับปะรดเชอร์รี สูตรนี้ใส่น้ำเลมอนเนดผสมกับน้ำสับปะรดและเชอร์รี เพิ่มความมุ้งมิ้งด้วยเชอร์รีเชื่อมสักลูก รสชาติจะเป็นอย่างไรพิสูจน์เลยค่ะ ส่วนผสม น้ำเลมอนเนด          • น้ำเลมอน 2 ถ้วย          • น้ำตาลทราย 2 ถ้วย          • น้ำเปล่า 2 ถ้วยส่วนผสม ม็อกเทลสับปะรดเชอร์รี          • น้ำเลมอนเนด (แช่เย็นจัด)            • น้ำสับปะรด (แช่แข็ง) 1 กระป๋อง           • น้ำเปล่า          • น้ำเชื่อมกลิ่นเชอร์รี maraschino (ขนาด 8 ออนซ์) จำนวน 1 ขวด          • เชอร์รีแดงเชื่อม (สำหรับตกแต่ง)          • สับปะรด (สำหรับตกแต่ง)วิธีทำ          1. ทำน้ำเลมอนเนด โดยตั้งกระทะใส่น้ำเลมอน น้ำตาลทราย และน้ำเปล่าลงไปเคี่ยวจนเดือด และน้ำตาลละลาย เทใส่ลงในภาชนะ นำไปแช่เย็น           2. ผสมน้ำเลมอนเนดกับน้ำสับปะรดให้เข้ากัน เติมน้ำเปล่าลงไปเล็กน้อย คนผสมให้เข้ากัน เตรียมไว้          3. ใส่น้ำเชื่อมกลิ่นเชอร์รี ประมาณ 1-2 ช้อนโต๊ะ หรือตามชอบลงไปในแก้ว เติมน้ำแข็งลงไป เทน้ำเลมอนเนดสับปะรดลงไปช้า ๆ จนเต็มแก้ว ตกแต่งด้วยเชอร์รีเชื่อมและสับปะรด พร้อมเสิร์ฟ          จบไปแล้วสำหรับ 16 เมนูม็อกเทลคลายร้อน เหมาะทั้งทำดื่มเอง หรือทำเสิร์ฟในงานปาร์ตี้ สีสันแต่ละเมนูยอมใจเลยล่ะ ดื่มหลายแก้วได้สบาย ไร้แอลกอฮอล์ น้ำแข็งพร้อมยัง ลงมือทำแก้วแรกกันเลยเพื่อน 
  
  
 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






16 สูตรม็อกเทลผลไม้คลายร้อน ทำเครื่องดื่มชื่นใจร้อนแค่ไหนไม่กลัว





อัปเดตล่าสุด 19 ตุลาคม 2564 เวลา 19:02:45
 314,914 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































