




สลัดโรล อาหารลดน้ำหนัก เมนูสลัด ลาก่อนห่วงรอบเอว











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






10 เมนูสลัดโรล อาหารลดน้ำหนักอินเทรนด์ ลาก่อนห่วงรอบเอว




192,366อ่าน







0















           สลัดโรล อาหารลดน้ำหนักตามกระแส เหมาะเป็นอาหารสุขภาพอย่างยิ่ง จัดมาให้เต็ม ๆ ถึง 10 แบบ ทั้งอิ่มและหุ่นเพรียว โบกมือลาห่วงยางรอบเอวได้เลย            อาหารลดน้ำหนักที่กำลังอินเทรนด์ตอนนี้คงต้องยกให้กับสลัดโรล หรือสลัดม้วน สำหรับใครที่อยากลองทำกินเอง ไม่ยากอย่างที่คิด ต้นทุนน้อยทำได้เยอะ ทำแล้วแบ่งไปขายเพิ่มรายได้อีกทาง กระปุกดอทคอมขอนำเสนอ 10 เมนูสลัดโรลหลากสไตล์ที่พ่วงมาด้วยสูตรน้ำสลัดโรลอร่อย ๆ พร้อมแล้วลุยเลยจ้าสาว ๆ






1. สลัดโรลกับน้ำสลัดซีอิ๊วญี่ปุ่นน้ำใส




          ใครมีน้ำสลัดซีอิ๊วญี่ปุ่นน้ำใสแช่ในตู้เย็นเตรียมเอาออกมาจิ้มกับสลัดโรลสูตรนี้ได้เลยค่ะ แต่ถ้าไม่มีก็ไม่เป็นปัญหา 
ขอแนะนำเมนูสลัดโรลกับน้ำสลัดซีอิ๊วญี่ปุ่นน้ำใสสูตรจากคุณสมาชิกหมายเลข 
1868620 
สมาชิกเว็บไซต์พันทิปดอทคอม สูตรนี้เครื่องสลัดแน่น พอม้วนเสร็จก็จับหั่นครึ่ง 
ผักสลัดจะโผล่ออกมาสวยงาม มาพร้อมสูตรน้ำสลัดซีอิ๊วญี่ปุ่นน้ำใส 
อย่าชักช้าอยู่เลย ล้างมือให้พร้อมเตรียมม้วนสลัดกัน  ส่วนผสม สลัดโรลกับน้ำสลัดซีอิ๊วญี่ปุ่นน้ำใส          • แผ่นแป้งเปาะเปี๊ยะญวน           • น้ำเปล่า (สำหรับจุ่มแช่แป้ง)          • ผักสลัดต่าง ๆ (ตามชอบ)          • แครอท (หั่นยาว)          • แตงกวาญี่ปุ่น หรือแตงกวา (หั่นยาว)          • เครื่องเคียง เช่น ปูอัด ทูน่า ยำสาหร่าย หมูยอ ไส้กรอก แฮม           • งาขาวคั่ว (สำหรับโรยหน้าซอส หรือผสมกับซอสสลัด กรณีเอาซอสสำเร็จรูปก็ใส่ได้ครับ)ส่วนผสม น้ำสลัดซีอิ๊วญี่ปุ่นน้ำใส          • โชยุ          • น้ำส้มสายชูหมัก          • น้ำมันงา (ไม่ใส่ก็ได้เพราะค่อนข้างแพง ไม่เหมาะกับคนไม่ทำอาหารบ่อย ๆ ครับ)          • งาขาวคั่ววิธีทำสลัดโรลกับน้ำสลัดซีอิ๊วญี่ปุ่นน้ำใส           1. เตรียมน้ำสะอาดใส่ถ้วยใหญ่ ๆ หรือชามใหญ่ ๆ เพื่อจุ่มแป้งเปาะเปี๊ยะญวนให้นิ่มครับ           2. จับแป้งเปาะเปี๊ยะญวนหั่นครึ่ง จุ่มลงไปในน้ำแค่พอชุ่ม ๆ ครับ แต่ยังแข็ง ๆ บ้าง นิ่มไปแป้งจะเหนียวติดมือและเละ            3.
 เอาแป้งที่ได้มาวางไว้ในจานใหญ่ ๆ หรือเขียงแบน ๆ 
จากนั้นนำเครื่องเคียงมาวางเรียงเลยครับ เริ่มจากวางผักสลัดก่อน 
(วางแนวขวางหัวและท้ายนะครับ) ตามด้วยแครอทและแตงกวาหั่นยาว           4. จากนั้นวางเครื่องเคียงที่เตรียมไว้ครับ ได้แก่ ทูน่าและปูอัด จัดการบรรจงม้วนเข้าไปครับ หั่นครึ่งใส่ภาชนะ วิธีทำน้ำสลัดซีอิ๊วญี่ปุ่นน้ำใส          • นำโชยุ น้ำส้มสายชูหมัก และน้ำมันงาคนเข้าด้วยกัน สุดท้ายนำงาขาวคั่วมาโรยเพิ่มความหอมครับ เสิร์ฟกับสลัดโรล          + ดูวิธีทำเพิ่มเติมได้ที่ สลัดโรล สลัดม้วน อาหารลดน้ำหนักตามเทรนด์ 
พ่วงวิธีทำน้ำสลัดแบบไม่อ้วน
++++++++++++++++++++++


2. สลัดโรลกับซอสถั่ว





          เนยถั่วทาขนมปังสามารถเอามาทำน้ำจิ้มสลัดโรลได้ด้วยนะคะ 
ใครสนใจอยากทำเมนูสลัดโรลสูตรนี้ ขอแนะนำสลัดโรลกับซอสถั่ว วิธีทำง่ายมาก ๆ
 แค่เตรียมส่วนผสมให้พร้อมแล้วก็ม้วนกับแป้งเปาะเปี๊ยะญวน 
พ่วงสูตรซอสถั่วที่มีส่วนผสมหลักคือ เนยถั่ว 
อยากรู้ว่ารสชาติอร่อยแค่ไหนมาพิสูจน์กันเลยส่วนผสม สลัดโรล          • แป้งเปาะเปี๊ยะญวน 10 แผ่น          • แครอท (หั่นเส้นยาว) 1 หัว          • ซูกินี (หั่นเส้นยาว) 1 ลูก          • พริกหวานสีแดง (หั่นเส้นยาว) 1/2 ลูก          • กะหล่ำปลีม่วง (หั่นเส้นยาว) 1/2 ถ้วย          • อะโวคาโด (สไลซ์) 1 ลูก          • ผักชี          • ผักสลัดหั่นครึ่ง 5 ใบ          • กุ้งลวกหั่นครึ่งตามยาว 20 ตัว          • งาคั่ว ส่วนผสม ซอสถั่ว          • เนยถั่ว 1/4 ถ้วย          • ซอสฮอยซิน (hoisin sauce) 1 ช้อนโต๊ะ (ซอสที่นิยมไว้กินกับเฝอ)          • กระเทียมสับ 1 ช้อนชา          • ซอสพริก 1 ช้อนชา          • น้ำอุ่น 1-2 ช้อนโต๊ะวิธีทำสลัดโรลกับซอสถั่ว           1. ทำซอสถั่วโดยผสมเนยถั่ว ซอสฮอยซิน กระเทียมสับ ซอสพริก และน้ำอุ่นให้เข้ากัน เตรียมไว้           2. เทน้ำอุ่นใส่ชาม จุ่มแป้งเปาะเปี๊ยะญวนลงไปประมาณ 15-20 วินาที หรือจนนุ่ม นำขึ้นมาวางไว้บนภาชนะเรียบ            3.
 ใส่แครอท ซูกินี พริกหวานสีแดง กะหล่ำปลีม่วง อะโวคาโด ผักชี ผักสลัด 
และกุ้งลวกลงไปบนแผ่นแป้ง ม้วนให้สวยงาม หั่นแบ่งครึ่ง 
ก่อนเสิร์ฟโรยงาลงไปด้านบน เสิร์ฟพร้อมซอสถั่ว
++++++++++++++++++++
  
  
  
  3. สลัดโรลเวียดนาม



          ใครอยากลองเปลี่ยนแนวมากินเมนูสลัดโรลสไตล์เวียดนามบ้างคะ 
ขอแนะนำสลัดโรลเวียดนามสูตรนี้สลัดโรลใส่เส้นหมี่เวียดนาม กุ้งลวก ผักสลัด
 และถั่วงอก เสิร์ฟพร้อมซอสถั่วรสชาติเผ็ดนิด ๆ จากพริกขี้หนู 
ดูน่ากินเชียวล่ะ ส่วนผสม สลัดโรล          • เส้นหมี่ vermicelli (เส้นหมี่เวียดนาม) 50 กรัม          • แป้งเปาะเปี๊ยะญวน 14 แผ่น           • กุ้งลวกผ่าครึ่งตามยาว 11 ตัว          • ใบสะระแหน่ 14 ใบ          • ผักสลัด 7 ใบ           • ถั่วงอก 1 ถ้วยส่วนผสม ซอสถั่ว          • เนยถั่ว 1/2 ถ้วย          • น้ำตาลทราย 1 ช้อนโต๊ะ          • ซอสฮอยซิน (hoisin sauce) 4 ช้อนโต๊ะ (ซอสที่นิยมไว้กินกับเฝอ)          • ซอสถั่วเหลือง 1 ช้อนโต๊ะ          • กระเทียมสับ 2 หัว          • พริกขี้หนูสับ 1 เม็ด          • น้ำมันงา 1 ช้อนโต๊ะ          • น้ำมะนาว 2 ช้อนโต๊ะ          • น้ำเปล่า 2 ช้อนโต๊ะวิธีทำสลัดโรลเวียดนาม           1. ทำซอสถั่วโดยผสมเนยถั่วกับส่วนผสมอื่น ๆ จนเข้ากัน เตรียมไว้           2. เอาเส้นหมี่ vermicelli ใส่ลงในน้ำอุ่นประมาณ 2 นาที ตักขึ้นพักไว้ให้สะเด็ดน้ำ           3. นำแป้งเปาะเปี๊ยะญวน 2 แผ่นไปจุ่มน้ำอุ่นประมาณ 2 วินาที หรือจนนุ่ม นำขึ้นมาวางไว้บนภาชนะเรียบ           4. วางกุ้ง 3 ชิ้นลงไปด้านบนแผ่นแป้ง วางใบสะระแหน่ 2 ใบลงไปในช่องว่างระหว่างกุ้ง            5. วางผักสลัดไว้ด้านล่างของกุ้ง วางถั่วงอกและเส้นหมี่แช่น้ำจนนิ่มลงไปบนผักสลัดเสร็จแล้วม้วนให้สวยงาม            6. พับแผ่นแป้งด้านซ้ายและด้านขวา จากนั้นพับด้านล่างขึ้นมาแล้วม้วนไปจนสุด เสิร์ฟพร้อมซอสถั่ว  
++++++++++++++++++++
  
  
  
  



4. สลัดโรลเวียดนามกับซอสถั่ว

          เคยกินสลัดโรลตามร้านอาหารเวียดนามแล้วถูกอกถูกใจอยากทำกินเอง ขอแนะนำเมนูสลัดโรลเวียดนามกับซอสถั่ว ส่วนผสมสลัดโรลมีพระเอกคือ เส้นหมี่เวียดนาม มาพร้อมสูตรซอสถั่ว เสน่ห์อยู่ที่ใส่ซอสพริกกระเทียม หรือซอสซัมบัลลงไปทำให้มีรสเผ็ดหอม รับรองอร่อยจนยกนิ้วโป้งให้เลยส่วนผสม สลัดโรลเวียดนาม          • แป้งเปาะเปี๊ยะญวน 1 แผ่น          • กุ้งลวก 3 ตัว          • เส้นหมี่ vermicelli (เส้นหมี่เวียดนาม) 1/4 ถ้วย          • ใบสะระแหน่ 2 ใบ          • ใบโหระพา 2 ใบ          • ผักชี 1 ต้น          • แตงกวา (หั่นเป็นเส้น) 2 ลูก          • ต้นหอม 2 ต้น          • ผักสลัด (แกะเป็นใบ) 1 หัวส่วนผสม ซอสถั่ว          • เนยถั่ว 3/4 ถ้วย          • น้ำเปล่า 1/3 ถ้วย          • ซอสฮอยซิน (hoisin sauce) 3 ช้อนโต๊ะ (ซอสที่นิยมไว้กินกับเฝอ)          • น้ำมะนาว 2 ช้อนโต๊ะ          • ซีอิ๊วขาว 4 ช้อนชา + 1/2 ช้อนชา          • น้ำตาลทราย 1-2 ช้อนโต๊ะ          • ซอสพริก 2 ช้อนชา+1/4 ช้อนชา          • กระเทียมสับ 1 หัว          • น้ำมันงา 1/2 ช้อนชาวิธีทำซอสถั่ว          • ผสมส่วนผสมทุกอย่างให้เข้ากัน เตรียมไว้วิธีทำเวียดนามกับซอสถั่ว           1. จุ่มแป้งเปาะเปี๊ยะญวนลงในน้ำร้อนประมาณ 1 นาที หรือจนนุ่ม จับมาวางลงบนภาชนะเรียบ           2. วางเรียงกุ้งลงไปส่วนบนของแผ่นแป้ง ตามด้วยเส้นหมี่ ใบสะระแหน่ ใบโหระพา และผักชี           3. วางแตงกวาและต้นหอมด้านบน-ล่างของเส้นหมี่ วางผักสลัดลงไปด้านบน           4. พับแผ่นแป้งด้านซ้ายและด้านขวา จากนั้นพับด้านล่างขึ้นมาแล้วม้วนไปจนสุด เสิร์ฟพร้อมซอสถั่ว
++++++++++++++++++++
  
  
  
  5. สลัดโรลเวียดนาม (บั๋นหมี่)          ใครเคยกินบั๋นหมี่หรือแซนด์วิชเวียดนามที่ใช้ขนมปังบาแกตต์ใส่ผักแช่อิ่มพวกพริก ผักชี แตงกวา และแครอท แต่ถ้าหากอยากดัดแปลงเป็นอาหารลดน้ำหนักกินขนมปังคงไม่เหมาะ ขอนำเสนอเมนูสลัดโรลเวียดนามที่นำไส้ของบั๋นหมี่มาใส่เป็นไส้สลัดโรล แหวกแนวดีไหมล่ะ กินแค่ชิ้นเดียวก็อิ่มแล้วค่ะส่วนผสม สลัดโรลเวียดนาม          • เต้าหู้ (หั่นเป็นชิ้น) 1 ชิ้น          • ซีอิ๊วขาว 1 ช้อนโต๊ะ          • แป้งเปาะเปี๊ยะญวน 12 แผ่น          • ซอสพริก 1-2 ช้อนชา          • เนยถั่วส่วนผสม ซอสน้ำส้มสายชู          • น้ำส้มสายชูหมักจากข้าว 3/4 ถ้วย          • น้ำเปล่า 1 ถ้วย          • น้ำตาลทราย (หรือน้ำผึ้ง) 4-5 ช้อนโต๊ะ          • เกลือป่น 1/2 ช้อนชา          • น้ำมะนาว 1 ลูก          • ผักสลัด 2 ถ้วย เช่น แครอท ไช้เท้า แรดิช          • ผักชี 1 กำ          • ต้นหอมซอย 1 ต้นวิธีทำสลัดโรลเวียดนาม           1. ทำซอสน้ำส้มสายชูโดยผสมน้ำส้มสายชูหมักกับน้ำเปล่า น้ำตาลทราย เกลือ และน้ำมะนาว คนผสมให้เข้ากัน ใส่แครอท ไช้เท้า และแรดิชลงไป นำเข้าแช่เย็น เตรียมไว้           2. เปิดเตาอบที่อุณหภูมิ 400 องศาฟาเรนไฮต์ นำเต้าหู้เข้าไปอบประมาณ 25-30 นาที หรือจนสุกเหลือง นำออกมาทาซีอิ๊วขาว เตรียมไว้ (หรือนำไปจี่ในกระทะจนแห้ง)           3. เตรียมน้ำร้อนสำหรับจุ่มแผ่นแป้งประมาณ 2-3 ถ้วย จุ่มแผ่นแป้งลงไปประมาณ 15-20 วินาที หรือจนนุ่ม นำออกมาวางในภาชนะเรียบ           4. วางเต้าหู้และผักแช่น้ำส้มสายชูลงไปบนแผ่นแป้ง ตามด้วยซอสพริกและผักชี ม้วนให้แน่น เสิร์ฟกับซอสน้ำส้มสายชูที่โรยต้นหอม หรือเสิร์ฟกับเนยถั่วก็ได้
++++++++++++++++++++
  
  
  
  6. สลัดโรลแตงกวาอะโวคาโดห่อสาหร่าย



          คออาหารญี่ปุ่นคงจะถูกใจกับเมนูสลัดโรลแตงกวาอะโวคาโดห่อสาหร่าย เสน่ห์อยู่ที่ใช้แผ่นสาหร่ายแทนแผ่นแป้ง ส่วนไส้สลัดก็มีแต่ของที่มีประโยชน์ทั้งนั้น ไม่ว่าจะเป็นแตงกวา งาคั่ว อะโวคาโด เต้าหู้ ถั่วงอก และผักชี เพิ่มความเผ็ดจากพริกป่น จิ้มกับซีอิ๊วขาว แหม… ง่ายดายอะไรปานนี้ ส่วนผสม สลัดโรลแตงกวาอะโวคาโดห่อสาหร่าย          • โนริสาหร่าย 4 แผ่น          • แตงกวาหั่นแว่น 450 กรัม          • งาคั่ว          • พริกป่น          • อะโวคาโด (หั่นชิ้นบาง) 1 ลูก          • เต้าหู้หั่น (หรือใช้ไก่สุก หรือเนื้อปลาแทนได้)          • ถั่วงอกลวก          • ผักชี          • ซีอิ๊วขาววิธีทำสลัดโรลแตงกวาอะโวคาโดห่อสาหร่าย           1. วางโนริลงบนภาชนะเรียบ เรียงแตงกวาเป็นแถวยาวไล่จากฝั่งซ้าย เว้นระยะห่างจากฝั่งขวาประมาณ 1 นิ้ว           2. โรยงาและพริกป่นลงไป           3. ใส่อะโวคาโด เต้าหู้ ถั่วงอก ผักสลัด และผักชีลงไป ม้วนให้สวยงาม เสิร์ฟกับซีอิ๊วขาว
+++++++++++++++++++++
  
  
  
   7. สลัดโรลไส้เต้าหู้



          สำหรับสาว ๆ ที่ไม่อยากกินเนื้อสัตว์ ขอแนะนำเมนูสลัดโรลเต้าหู้ สูตรนี้อิ่มโปรตีนจากถั่วเหลือง เพิ่มออปชั่น คือ เส้นหมี่เวียดนาม มาพร้อมสูตรซอสพริกเนยถั่วโรยถั่วให้เคี้ยวเพลิน ๆ ลองทำให้คนพิเศษกินสิคะส่วนผสม ซอสพริกเนยถั่ว          • กระเทียม 1 กลีบ          • เนยถั่ว 1/3 ถ้วย          • น้ำมันงา 1 ช้อนโต๊ะ          • ซอสฮอยซิน (hoisin sauce) 2 ช้อนโต๊ะ (ซอสที่นิยมไว้กินกับเฝอ) ซีอิ๊วขาว 2 ช้อนโต๊ะ          • ซอสพริก 1 ช้อนโต๊ะ          • น้ำมะนาว 1/2 ลูก          • น้ำเปล่า 1/3 ถ้วย          • ถั่วบดหยาบ 1/4 ถ้วยส่วนผสม สลัดโรล          • แป้งเปาะเปี๊ยะญวน 8 แผ่น          • เต้าหู้ลวก (หั่นเป็นชิ้น)          • แครอท (หั่นเป็นเส้น) 2 หัว          • ใบสะระแหน่ 1 ถ้วย          • ต้นหอม 1/2 ถ้วย          • เส้นหมี่เวียดนาม          • โหระพาวิธีทำสลัดโรลเต้าหู้           1. ทำซอสพริกเนยถั่วโดยผสมส่วนผสมทุกอย่างให้เข้ากัน ถ้าข้นเกินไปให้เติมน้ำเปล่าลงไปได้ ตักใส่ถ้วย โรยถั่วลงไป           2. ใส่น้ำเปล่าลงในกระทะ หรือภาชนะ ใส่แผ่นแป้งเปาะเปี๊ยะญวนลงไปพอนิ่ม นำขึ้นมาวางบนภาชนะเรียบ           3. วางเต้าหู้หั่นกับแครอทด้านบนแผ่นแป้งให้สวยงาม วางเส้นหมี่ ใบสะระแหน่ และต้นหอมเรียงไล่ลงไปถึงด้านล้างแผ่นแป้งตามลำดับ           4. พับแผ่นแป้งด้านซ้ายและด้านขวา จากนั้นพับด้านล่างขึ้นมาแล้วม้วนไปจนสุด เสิร์ฟพร้อมซอสพริกเนยถั่ว
+++++++++++++++++++++
  
  
  
  8. สลัดโรลไส้มันแกว          มันแกวซื้อมาเยอะจนกินไม่ทันก็จับมาทำเมนูสลัดโรลสิคะ ขอแนะนำเมนูสลัดโรลมันแกว สูตรนี้นอกจากใส่มันแกวแล้วยังใส่แครอท แอปเปิลเขียว และผักสลัดอีกด้วย เสิร์ฟพร้อมซอสถั่ว อ้ำ… อร่อยเว่อร์เลยล่ะส่วนผสม สลัดโรลมันแกว          • แป้งเปาะเปี๊ยะญวน 4 แผ่น          • ผักสลัด 4 ใบ          • แครอท (หั่นเป็นเส้น) 1/2 ถ้วย          • มันแกว (หั่นเป็นเส้น) 1/2 ถ้วย          • แอปเปิลเขียว (หั่นเป็นเส้น) 1/2 ถ้วย          • ใบสะระแหน่ 16 ใบส่วนผสม ซอสถั่ว          • เนยถั่ว 2 ช้อนโต๊ะ          • ซอสพริก          • น้ำส้มสายชูหมักจากข้าว (หรือน้ำแอปเปิลไซเดอร์) 1 ช้อนโต๊ะ          • น้ำตาลทรายแดง 3/4 ช้อนชา          • น้ำเดือด 4 ช้อนโต๊ะ          • เกลือป่นวิธีทำซอสถั่ว          • ผสมส่วนผสมทุกอย่างให้เข้ากัน ตักใส่ถ้วย เตรียมไว้วิธีทำสลัดโรลมันแกว           1. เทน้ำเปล่าใส่ภาชนะ จุ่มแผ่นแป้งเปาะเปี๊ยะญวนลงไปจนนุ่ม นำขึ้นมาวางในภาชนะเรียบ           2. วางผักสลัดริมแผ่นแป้ง โปะด้วยแครอท มันแกว แอปเปิล และใบสะระแหน่           3. พับแผ่นแป้งด้านซ้ายและด้านขวา จากนั้นพับด้านล่างขึ้นมาแล้วม้วนไปจนสุด หั่นแบ่งครึ่ง เสิร์ฟพร้อมซอสถั่ว
+++++++++++++++++++++
9. สลัดโรลแตงกวา





          แตงกวาดิบไม่ได้มีไว้จิ้มกับน้ำพริกเท่านั้นนะคะ ลองจับมาทำเมนูสลัดโรลแตงกวาดูสิคะ ขอแนะนำสูตรจากเฟซบุ๊ก icook by kucook สูตรนี้จับแตงกวาม้วนกับไก่ผัดเห็ด ราดน้ำมะนาวลงไปหน่อย อูย... หอมอร่อยแบบนี้ใครมาแย่งก็ไม่ยอม ส่วนผสม สลัดโรลแตงกวา          • อกไก่สับ          • เห็ดหอมสดสับ          • เห็ดชิเมจิสับ (หรือเห็ดอื่น ๆ ที่ชอบ)          • เกลือป่น (ปรุงรส)          • พริกไทยดำบด (ปรุงรส)          • น้ำมันมะกอก 1 ช้อนชา (สำหรับผัด)          • แตงกวาญี่ปุ่น (หรือแตงล้าน)          • แครอท          • น้ำมันมะกอก 1 ช้อนโต๊ะ (สำหรับทำน้ำราด)          • น้ำมะนาวสด 1/2 ช้อนชา          • มะนาวเหลือง          • พาร์สลีย์สด          • มะเขือเทศเชอร์รีวิธีทำสลัดโรลแตงกวา           1. ใส่น้ำมันมะกอกเล็กน้อยลงในกระทะ **ไม่ต้องรอให้น้ำมันร้อน*** (เพราะน้ำมันมะกอกมีจุดเดือดที่เร็วกว่าน้ำมันชนิดอื่น) ใส่อกไก่สับลงไปคั่ว พอเริ่มสุกใส่เห็ดที่สับไว้ลงไปคั่วจนไก่และเห็ดสุก ปรุงรสด้วยเกลือและพริกไทยดำเล็กน้อย (ชิมรสตามความชอบ แต่ไม่ควรให้เค็มจนเกินไป ใส่เกลือเพื่อเพิ่มรสชาติเล็กน้อย) ผัดคลุกเคล้าให้เข้ากัน ปิดไฟ พักทิ้งไว้           2. ปอกเปลือกแครอทออก (ส่วนแตงกวาไม่ต้องปอกเปลือก) แล้วผ่าครึ่งลูกตามแนวยาว จากนั้นใช้ที่ปอกเปลือกผลไม้ ค่อย ๆ ฝานแครอทกับแตงกวาเป็นเส้นใหญ่จากแนวที่ผ่าเอาไว้ (โดยให้ความกว้างอยู่ประมาณเกือบ ๆ ครึ่งลูก)           3. จากนั้นนำแครอทและแตงกวาที่ตัดออกมาเป็นแผ่นบาง ๆ อย่างละ 2 แผ่น มาวางให้เกยกันเล็กน้อย (เพื่อเพิ่มความสูงและง่ายเวลาพันส่วนผสม)           4. ตักส่วนผสมไก่ที่ผัดทิ้งไว้วางลงบนแผ่นแครอทและแผ่นแตงกวาจนเกือบสุดเส้น จากนั้นค่อย ๆ ม้วนให้เป็นทรงซูชิ กลัดด้วยไม้จิ้มฟัน           5. ผสมน้ำมันมะกอก 1 ช้อนโต๊ะกับน้ำมะนาวและเกลือป่นเล็กน้อย คนผสมให้เข้ากัน เตรียมไว้           6. สไลซ์มะนาวเหลืองวางลงบนจาน แล้วค่อย ๆ วางซูชิผักที่ม้วนแล้ววางลงบนมะนาว จากนั้นตักส่วนผสมน้ำมะนาวราดลงไป แต่งด้วยพาร์สลีย์ และมะเขือเทศราชินีให้สวยงาม          + ดูวิธีทำเพิ่มเติมได้ที่ ซูชิคลีน เมนูอาหารคลีนง่าย ๆ ได้กลิ่นอายแบบญี่ปุ่น
++++++++++++++++++++++
  
  
  
  10. ส้มตำโรล          ส้มตำเป็นอีกหนึ่งอาหารลดน้ำหนัก แต่ถ้าใครต้องการความแปลกขอแนะนำเมนูส้มตำโรล สูตรนี้นำส้มตำที่คุ้นเคยมาม้วนเป็นไส้สลัดโรล เสิร์ฟกับซอสส้มตำรสเผ็ดแซ่บ เห็นแล้วน้ำลายไหลส่วนผสม น้ำส้มตำ          • พริกขี้หนูสีเขียวสับ 1-2 เม็ด          • กระเทียมสับ 1 กลีบ          • น้ำมะนาว 1/3 ถ้วย          • ซีอิ๊วขาว 1 ช้อนโต๊ะ          • เมเปิลไซรัป 2 ช้อนโต๊ะ          • น้ำมัน 3 ช้อนโต๊ะส่วนผสม สลัดโรล          • แป้งเปาะเปี๊ยะญวน 15 แผ่น          • น้ำร้อน          • ถั่วลิสงคั่วบด 1/2 ถ้วย          • ใบสะระแหน่ 1 ถ้วย          • ผักชี 1 ถ้วย          • มะละกอดิบสับ 1 ลูก          • พริกหวานสีแดงหั่นเส้น 1 ลูก          • หอมแดงสไลซ์ 1 ลูกวิธีทำสลัดโรล           1. ทำซอสส้มตำโดยผสมส่วนผสมทั้งหมดให้เข้ากัน เตรียมไว้           2. เทน้ำร้อนใส่ภาชนะ นำแผ่นแป้งจุ่มลงไปประมาณ 20 วินาที หรือจนนุ่ม วางลงบนภาชนะเรียบ           3. โรยถั่วลิสงบนแผ่นแป้ง วางใบสะระแหน่และผักชีลงไป ตามด้วยมะละกอ และพริกหวาน ปิดท้ายด้วยหอมแดง           4. พับแผ่นแป้งด้านซ้ายและด้านขวา จากนั้นพับด้านล่างขึ้นมาแล้วม้วนไปจนสุด เสิร์ฟพร้อมซอสส้มตำ          จบไปแล้วสำหรับ 10 เมนูสลัดโรล ใครอยากสุขภาพดี หรือกำลังมองหาอาหารลดน้ำหนักอยากให้ลองทำกินดูค่ะ ไม่ว่าจะทำเป็นอาหารเช้า อาหารเที่ยง หรืออาหารเย็นก็เหมาะ ชอบสูตรไหนจิ้มได้เลยจ้า


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






10 เมนูสลัดโรล อาหารลดน้ำหนักอินเทรนด์ ลาก่อนห่วงรอบเอว





อัปเดตล่าสุด 3 พฤศจิกายน 2564 เวลา 11:51:03
 192,366 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































