




ขนมปังชีส หน้าตาดีกรอบยืดเย้ายวนชวนเพิ่มชั้นพุง












































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






12 เมนูขนมปังชีส หน้าตาดีกรอบยืดเย้ายวนชวนเพิ่มชั้นพุง




58,522อ่าน







0















      ตัวแตกก็ยอม ! ขอลองทำเมนูขนมปังชีส อาหารว่างกรอบนอกนุ่มข้างใน จะอบหรือทอดก็อร่อย ขอแค่ชีสเยิ้มทะลักก็พอใจแล้ว      ตั้งแต่คบกับชีสก็น้ำหนักพุ่ง แต่ก็ช่างปะไร ! วันหยุดจับคู่ชีสมาอบกับขนมปังกันดีกว่า นั่นคือเมนูขนมปังอบชีส นี่เอง กระปุกดอทคอมขอนำเสนอวิธีทำขนมปังชีส เช่น ขนมปังชีสสายรุ้ง ขนมปังแฮมชีส ขนมปังชีสโรล และเมนูขนมปังชีสแบบอื่น ๆ อีกเพียบ มามะเตรียมชีสกับขนมปังให้พร้อมแล้วเข้าครัวกันเลยค่ะ







1. ขนมปังชีสกรอบ     เตรียมกระทะให้พร้อมแล้วมาทำเมนูขนมปังชีสกรอบ สูตรจาก คุณ isweet สมาชิกเว็บไซต์พันทิปดอทคอม จับขนมปังทอดกับชีสจนกรอบ ง่ายยิ่งกว่าง่ายแบบนี้ลองทำกันเถอะส่วนผสม ขนมปังชีสกรอบ 
     • พาร์มีซานชีสขูดฝอย 
     • ขนมปังแบบหนาวิธีทำขนมปังชีสกรอบ     1. ตั้งกระทะเทฟลอนบนไฟอ่อนเกือบปานกลาง โรยพาร์มีซานชีสขูดฝอยลงไป      2. พอชีสละลายเล็กน้อยแล้วนำขนมปังวางลงไป รอจนชีสเหลืองทองแล้วกลับอีกด้านขึ้น ปล่อยทิ้งไว้ประมาณ 1-2 นาทีหรือจนกรอบ ตักเสิร์ฟ     + ดูวิธีทำเพิ่มเติมได้ที่ มาอ้วนกัน ! 19 เมนูชีสและเบคอน ความอร่อยเน้น ๆ น้ำหนักไม่เกี่ยว
+++++++++++++++++


2. ขนมปังชีส      มาต่อกันอีกเมนูขนมปังชีส สูตรจาก คุณแม่นกกะอันนา สมาชิกเว็บไซต์พันทิปดอทคอม สูตรนี้ทาเนยบนขนมปังเพิ่มความหอมมันและประกบขนมปังกับชีสทอดจนชีสเยิ้มและกรอบ กินตอนร้อน ๆ จะอร่อยมากส่วนผสม ขนมปังชีส 
     • ขนมปัง 2 แผ่น 
     • เชดดาร์ชีสสีส้ม 
     • อัพเพนเซลเลอร์ชีส (appenzeller) หรือมอสซาเรลล่าชีส  
     • เนยวิธีทำขนมปังชีส     1. นำขนมปังมาทาเนยให้ทั่วทั้ง 2 ด้าน และ 2 แผ่น เสร็จแล้วตั้งกระทะใช้ไฟอ่อน อย่าใช้ไฟแรงเพราะเนยจะไหม้เป็นสีดำ นำขนมปังแผ่นล่างวางลงบนกระทะ โรยชีสที่เตรียมไว้ลงไป โดยเว้นขอบขนมปังเอาไว้ เพราะเวลาชีสละลายจะได้ไม่ล้นออกมา ประกบด้วยขนมปังอีกแผ่น ทอดจนขนมปังแผ่นล่างสุกเหลืองกรอบ พลิกกลับด้าน โรยชีสที่เตรียมไว้ลงไปบนแผ่นขนมปัง      2. เสร็จแล้วพลิกกลับด้านทอดจนชีสละลาย เมื่อขนมปังแผ่นล่างกรอบได้ที่แล้วก็กลับด้านขนมปัง รอสักครู่ให้ขนมปังกรอบและชีสละลาย เมื่อชีสทั้งสองด้านกรอบได้ที่แล้วก็ตักเสิร์ฟ โรยหน้าเพิ่มรสด้วยเครื่องเทศ พริกป่นและพริกไทย     + ดูวิธีทำเพิ่มเติมได้ที่ ขนมปังชีส กรอบหอมนุ่มยืดไม่ต้องอบก็อร่อยได้
+++++++++++++++++


3. ขนมปังชีสสายรุ้ง     ขอบายขนมปังชีสหน้าตาเชย ๆ เพราะนาทีนี้ขนมปังชีสสายรุ้งมาแรงแซงทางโค้ง ใครอยากลองทำเองจัดเลย พบกับเมนูขนมปังชีสสายรุ้ง สูตรจาก คุณสมาชิกหมายเลข 858048 สมาชิกเว็บไซต์พันทิปดอมคอม จุดเด่นคือ ขนมปังสอดไส้ชีสหลากสีสัน แค่เห็นก็อยากลองทำตามแล้วส่วนผสม ขนมปังชีสสายรุ้ง 
     • ขนมปัง 2 แผ่น 
     • มอสซาเรลล่าชีส 1 แพ็ก 
     • สีผสมอาหาร ได้แก่ สีม่วง สีฟ้า สีเขียว สีเหลือง สีส้ม และสีแดง (หรือสีอื่น ๆ) 
     • เนยสด เล็กน้อยวิธีทำขนมปังชีสสายรุ้ง     1. แบ่งมอสซาเรลล่าชีสใส่ภาชนะ 6 ส่วน     2. ใส่สีผสมอาหารลงในชีสแต่ละถ้วย ไม่ต้องใส่ให้สีเข้มนะคะ เพราะเวลาอบออกมาจะไม่น่ากิน     3. ทาเนยลงบนขนมปังแผ่นด้านบนแล้วนำชีสมาเรียงทีละสีจนครบ     4. นำขนมปังด้านที่ทาเนยลงไปปิ้งในกระทะใช้ไฟอ่อน ทาเนยลงบนขนมปังด้านบนอีกครั้ง ปิดฝาอบ 1 นาที จากนั้นกลับขนมปังอีกด้านลงไปปิ้ง ปิดฝาอบอีก 1 นาที เป็นอันเสร็จเรียบร้อย     + ดูวิธีทำเพิ่มเติมได้ที่ ขนมปังอบชีสสายรุ้ง งบไม่ถึงร้อยทำอร่อยไม่ต้องซื้อ
+++++++++++++++++


4. ขนมปังแซนด์วิชทอดไส้ครีมชีส      เอาใจคนชอบไส้แน่น ๆ ขอนำเสนอเมนูขนมปังแซนด์วิชทอดไส้ครีมชีส สูตรจาก คุณแม่นกกะอันนา สมาชิกเว็บไซต์พันทิปดอทคอม ทีเด็ดคือ ครีมชีสใส่แฮม แตงกวา แครอท และต้นหอม เพิ่มสีสันด้วยการชุบไข่กับขนมปังก่อนทอดส่วนผสม แซนด์วิชทอดไส้ครีมชีส 
     • ขนมปัง 2-4 แผ่น 
     • ครีมชีส 150 กรัม 
     • แฮมหั่นชิ้นเล็ก 1 ช้อนโต๊ะ (หรือตามชอบ) 
     • แตงกวา (หั่นชิ้นเล็ก) 1 ช้อนโต๊ะ (ปอกเปลือก เอาไส้ออก เพราะไส้จะคายน้ำออกมา ทำให้ครีมแฉะ) 
     • แครอท (หั่นชิ้นเล็ก) 1 ช้อนโต๊ะ (หรือตามชอบ) 
     • ต้นหอม (chives) หรือต้นหอมจีน (schnittlauch) 1 ช้อนโต๊ะ 
     • เกลือ (ปรุงรส) 
     • พริกป่น (ปรุงรส) 
     • พริกไทย (ปรุงรส) 
     • ไข่ไก่ 1 ฟอง 
     • เนยสด 1 ช้อนโต๊ะวิธีทำแซนด์วิชทอดไส้ครีมชีส     1. ในชามใส่ครีมชีส แตงกวา แฮม แครอท และต้นหอม ปรุงรสด้วยเกลือ พริกป่น และพริกไทย คลุกเคล้าให้เข้ากัน       2. นำครีมชีสมาทาบนแผ่นขนมปัง มากน้อยตามชอบ แล้วก็นำขนมปังอีกแผ่นมาประกบ      3. ตีไข่ใส่จาน เติมเกลือ ตีให้เข้ากันเหมือนทำไข่เจียว แล้วก็นำขนมปังแซนด์วิชมาชุบกับไข่ทั้งสองด้านให้ชุ่ม      4. นำกระทะขึ้นตั้งไฟอ่อนค่อนไปทางปานกลาง ใส่เนยลงไป ตามด้วยขนมปังแซนด์วิช โรยหน้าขนมปังด้วยพริกป่น พริกไทย และต้นหอม รอจนกว่าขนมปังด้านล่างเหลืองและไข่สุกกรอบแล้วจึงกลับด้าน      5. อีกด้านก็ทำเหมือนเดิม โรยหน้าขนมปังด้วยพริกป่น พริกไทย และต้นหอม รอจนกว่าขนมปังด้านล่างเหลืองและไข่สุกกรอบ ตักใส่จาน      + ดูวิธีทำเพิ่มเติมได้ที่ แซนด์วิชทอดไส้ครีมชีส เมนูขนมปังทอดหอมกรอบเติมพลังยามท้องร้อง
+++++++++++++++++


5. ขนมปังอะโวคาโดชีส      ขนมปังหน้าไข่ดาวดูธรรมดาไม่เหมาะกับคนพิเศษ ลองแต่งด้วยอะโวคาโดกับชีสเพิ่มความน่ารักดีไหม พบกับเมนูขนมปังอะโวคาโคชีส สูตรจาก คุณ isweet สมาชิกเว็บไซต์พันทิปดอทคอม สูตรนี้เอาขนมปังไปอบจนกรอบนุ่ม ไข่แดงสุกเป็นยางมะตูม และชีสเหลืองกรอบส่วนผสม ขนมปังอะโวคาโดชีส 
     • อะโวคาโด 
     • ขนมปัง 
     • ไข่ไก่ 1 ฟอง 
     • เกลือป่น เล็กน้อย 
     • พริกไทยป่น เล็กน้อย 
     • มอสซาเรลล่าชีส 
     • พาร์มีซานชีส (ใส่หรือไม่ใส่ก็ได้)วิธีทำขนมปังอะโวคาโดชีส     1. ยีเนื้ออะโวคาโดสุกให้เละ (เพื่อใช้แทนเนย)      2. นำก้นของแก้วน้ำกดลงไปตรงกลางของขนมปังให้เป็นหลุมแล้วนำอะโวคาโดที่ยีไว้มาทาที่ขอบขนมปังให้รอบ ๆ หลุมที่กดไว้      3. ตอกไข่ใส่ลงไป โรยเกลือและพริกไทยป่นเล็กน้อย ตามด้วยชีสให้ทั่ว นำไปอบที่อุณหภูมิ 180 องศาเซลเซียส นาน 12-15 นาที หรือจนชีสเหลืองกรอบแบบที่ชอบ นำออกจากเตา พร้อมเสิร์ฟ     + ดูวิธีทำเพิ่มเติมได้ที่ มาอ้วนกัน ! 19 เมนูชีสและเบคอน ความอร่อยเน้น ๆ น้ำหนักไม่เกี่ยว
+++++++++++++++++


6. ขนมปังชีสพันเบคอน      ใครลดน้ำหนักคงต้องผ่านไปก่อนเพราะเมนูนี้ไม่เหมาะอย่างแรง ขอนำเสนอเมนูขนมปังชีสพันเบคอน สูตรจาก คุณ 13 destinations สมาชิกเว็บไซต์พันทิปดอทคอม จับชีสพันขนมปังที่สอดไส้ชีสเน้น ๆ พอทอดจนเบคอนเกรียมก็จัดเสิร์ฟได้แล้วส่วนผสม ขนมปังชีสพันเบคอน 
     • ขนมปังไรย์ 2 แผ่น (หรือขนมปังตามชอบ) 
     • เบคอนสไลซ์ยาว 3 ชิ้น 
     • เชดดาร์ชีส 3 แผ่น 
     • เนย วิธีทำขนมปังชีสพันเบคอน     1. วางชีสลงไปบนขนมปังแผ่นล่าง แล้วนำขนมปังอีกแผ่นบนมาประกบ     2. พันขนมปังด้วยเบคอน ใส่เนยเล็กน้อยลงไปในกระทะ นำขนมปังลงไปปิ้งจนเบคอนเกรียมนิดทั้งสองด้าน      + ดูวิธีทำเพิ่มเติมได้ที่ ขนมปังพันเบคอน ไส้เชดดาร์ชีสเยิ้ม ๆ เมนูชีสและเบคอนเย้ายวนเกินห้ามใจ
+++++++++++++++++


7. ขนมปังแฮมชีส      และแล้วก็มาถึงเมนูขนมปังชีสที่รอคอยนั่นคือ เมนูขนมปังแฮมชีส สูตรจาก อาหารง่าย ๆ สไตล์ rita จับแฮมโปะบนขนมปัง เติมเครื่องเคราต่าง ๆ และสุดท้ายโรยชีส กินตอนร้อน ๆ อร่อยหนักมากส่วนผสม ขนมปังแฮมชีส 
     • ขนมปัง 1 แผ่น (ถ้าใช้ขนมปังใช้แบบหนาจะยิ่งอร่อยขึ้นค่ะ) 
     • แฮม 1 แผ่น 
     • แครอท (หั่นเต๋า) 
     • ถั่วลันเตา 
     • เม็ดข้าวโพด 2 ช้อนโต๊ะ 
     • ชีสมอสซาเรลล่าขูด 50 กรัมวิธีทำขนมปังแฮมชีส     1. นำแฮมวางบนขนมปัง      2. ใส่แครอท ถั่วลันเตา และข้าวโพดลงไป      3. สุดท้ายโรยหน้าด้วยชีสมอสซาเรลล่า      4. นำไปเข้าเตาปิ้งขนมปัง 7-10 นาที      + ดูวิธีทำเพิ่มเติมได้ที่ ขนมปังแฮมชีส เมนูขนมปังสุดง่ายจากเตาอบเล็ก ชีสเน้น ๆ
+++++++++++++++++


8. ขนมปังชีสโรล      หน้าตาดีแบบนี้ต้องลองทำสักครั้ง พบกับเมนูขนมปังชีสโรล สูตรจาก คุณ iammreview สมาชิกเว็บไซต์พันทิปดอทคอม จับขนมปังห่อแฮมกับไส้กรอก เติมความอร่อยด้วยชีสแผ่น เสร็จแล้วเอาไปชุบเนยละลายก่อนอบส่วนผสม ขนมปังชีสโรล 
     • ขนมปังโฮลวีท  
     • แฮม  
     • เชดดาร์ชีส  
     • ไส้กรอก  
     • เนย  
     • แซนด์วิชสเปรด  
     • พาร์สลีย์ 
     • หอมใหญ่ 
     • ไม้จิ้มฟัน วิธีทำขนมปังชีสโรล     1. ตัดขอบขนมปังออก วางแฮมลงไปบนขนมปัง ตามด้วยเชดดาร์ชีส ต่อด้วยไส้กรอก พับขนมปังขึ้นมาทั้ง 2 ฝั่ง แล้วเอาไม้จิ้มฟันเสียบไว้ ชีสเหลือ ๆ เอามาแปะทับด้านบนอีกแล้วกัน     2. ต่อมาเตรียมเนยใส่จาน เอาเข้าไมโครเวฟสักครู่ รอให้เนยละลาย นำขนมปังที่ม้วนเสร็จไปชุบเนยให้ทั่ว จัดใส่จานเอาเข้าเตาอบเลย ใช้ความร้อนปานกลาง ประมาณ 10 นาที นำออกจากเตาอบ หั่นเป็นชิ้นพอดีคำ     3. ทำซอสจิ้ม โดยใช้แซนด์วิชสเปรดมาเป็นดิป หั่นพาร์สลีย์เอาแบบละเอียด และหั่นหอมใหญ่แบบละเอียด ๆ เตรียมไว้     4. ใส่พาร์สลีย์และหอมใหญ่ลงในแซนด์วิชสเปรดที่เตรียมไว้แล้วคลุกให้เข้ากัน โปะพาร์สลีย์ตกแต่งด้านบนหน่อย เสิร์ฟกับขนมปังชีสโรล     + ดูวิธีทำเพิ่มเติมได้ที่ ขนมปังชีสโรล พร้อมซอสดิปสูตรเด็ด ของว่างจัดหนักแบบดูดีมีสไตล์
+++++++++++++++++


 9. ขนมปังแซนด์วิชแฮมชีส      เอาใจคุณแฟนด้วยเมนูขนมปังแซนด์วิชแฮมชีส สูตรจาก คุณย่าน้องวิน สมาชิกเว็บไซต์พันทิปดอทคอม ทำง่าย ๆ จับขนมปังประกบแฮมกับชีสและเอาไปอบจนชีสเยิ้ม กินกับผักสดตัดเลี่ยนส่วนผสม ขนมปังแซนด์วิชแฮมชีส 
     • ขนมปังแผ่น 
     • แฮม 
     • ไอริช เชดดาร์ชีส (irish cheddar) 
     • เนยสด 
     • พริกไทย 
     • เกลือป่น วิธีทำแซนด์วิชแฮมชีส     1. เตรียมขนมปัง 2 แผ่นแล้วทาเนยที่ขนมปัง วางแฮมบนขนมปังตามความชอบ โรยพริกไทยและเกลือป่นเล็กน้อย      2. ส่วนขนมปังอีกแผ่นหั่นชีส วางตามต้องการ      3. ประกบขนมปังแล้วจัดการหั่นครึ่ง จากนั้นนำไปอบให้ชีสเยิ้ม ๆ หน่อย จัดใส่กล่อง พร้อมผักเพิ่มวิตามิน     + ดูวิธีทำเพิ่มเติมได้ที่ แซนด์วิชแฮมชีส อาหารว่างเมนูขนมปังกรอบนอกนุ่มใน ชีสเยิ้ม ๆ
+++++++++++++++++


10. ขนมปังพิชซ่าเบคอน      ปาร์ตี้คืนนี้อยากให้ลองทำเมนูขนมปังพิชซ่าเบคอน สูตรจาก คุณ isweet สมาชิกเว็บไซต์พันทิปดอทคอม จับเบคอนสานเป็นฐานพิซซ่าแทนแป้งพิซซ่า โรยหอมใหญ่ มันฝรั่ง และชีสขูดฝอย พออบจนสุกก็หั่นเสิร์ฟส่วนผสม ขนมปังพิชซ่าเบคอน 
     • เบคอน 
     • มอสซาเรลล่าชีส 
     • หอมใหญ่หั่นแว่น 
     • มันฝรั่งทั้งเปลือก ฝานเป็นชิ้นบาง ๆวิธีทำขนมปังพิชซ่าเบคอน    
 1. สานเบคอนเข้าด้วยกันเป็นแผ่น ๆ แล้วนำไปอบที่อุณหภูมิ 180 องศาเซลเซียส
 นาน 13-15 นาที หรือจนกรอบตามชอบ (เผื่อไว้อีก 10 นาทีตอนอบรอบ 2 ด้วย)     2. นำเบคอนที่อบกรอบระดับหนึ่งแล้วออกจากเตาอบ โรยด้วยหอมใหญ่และมันฝรั่งฝานแว่น สุดท้ายโรยมอสซาเรลล่าชีสลงไปพูน ๆ ตามชอบ     3. นำเข้าอบอีกครั้งที่อุณหภูมิ 180 องศาเซลเซียส ประมาณ 10 นาที หรือจนชีสเป็นสีเหลืองสวยตามต้องการ     + ดูวิธีทำเพิ่มเติมได้ที่ มาอ้วนกัน ! 19 เมนูชีสและเบคอน ความอร่อยเน้น ๆ น้ำหนักไม่เกี่ยว
+++++++++++++++++


11. ขนมปังชีสดอกทานตะวัน     เอาใจลูกรักสักมื้อกับเมนูขนมปังชีสดอกทานตะวัน สูตรจาก คุณ isweet สมาชิกเว็บไซต์พันทิปดอทคอม จุดเด่นคือ ตกแต่งขนมปังด้วยไข่ดาว เบคอนพันเกลียว และชีส โดยทำให้หน้าตาคล้ายดอกทานตะวัน รับรองเด็ก ๆ เห็นต้องขอเบิ้ลแน่นอนค่ะส่วนผสม ขนมปังชีสดอกทานตะวัน 
     • ขนมปังแบบหนา 2 แผ่น 
     • เนยสด เล็กน้อย 
     • เชดดาร์ชีสแผ่น 2 แผ่น 
     • เบคอนแบบยาว 4 เส้น 
     • ไข่ไก่ 2 ฟอง 
     • ต้นหอมซอยวิธีทำขนมปังชีสดอกทานตะวัน    
 1. ใช้มีดกรีดเบา ๆ ลงบนขนมปังเป็นช่องสี่เหลี่ยม 
จากนั้นใช้ช้อนกดขนมปังลงไปให้เป็นช่องตรงกลางให้ส่วนที่ตัดยุบลงไปจะได้ช่องบุ๋มลงไป     2. หั่นเนยสดเป็นชิ้น ๆ แล้ววางลงไปในช่องขนมปัง     3. นำเบคอน 2 เส้นมาพันเกลียว ๆ แล้วนำไปวางรอบ ๆ ช่องขนมปัง (วางซ้อนกันนิดหน่อยไม่เป็นไร) จากนั้นตอกไข่ไก่ใส่ลงไปตรงกลาง      4. นำชีสมาตัดเป็นเส้นยาว ๆ วางเรียงเป็นแฉก ๆ ด้านบนเบคอนให้เหมือนดอกทานตะวัน    
 5. นำเข้าอบที่อุณหภูมิ 180 องศาเซลเซียส นาน 8-10 นาที หรือตามที่ชอบ 
(อุณหภูมิของเตาอบแต่ละบ้านไม่เหมือนกัน ให้หมั่นสังเกตขณะอบด้วย) 
เมื่อชีสเหลืองสวยและไข่สุกในแบบที่ชอบ นำออกมาโรยต้นหอมซอย พร้อมรับประทาน     + ดูวิธีทำเพิ่มเติมได้ที่ มาอ้วนกัน ! 19 เมนูชีสและเบคอน ความอร่อยเน้น ๆ น้ำหนักไม่เกี่ยว
+++++++++++++++++


12. ขนมปังมินิพิซซ่าแฮมชีส     เอาใจคนมีเวลาน้อยกับเมนูขนมปังมินิพิซซ่าแฮมชีส สูตรจาก คุณ isweet สมาชิกเว็บไซต์พันทิปดอทคอม สูตรนี้ใช้ขนมปังแทนแป้งพิซซ่า ทาซอสมะเขือเทศและใส่แฮมกับชีส เพิ่มกลิ่นหอมด้วยพาร์สลีย์สับ ส่วนผสม ขนมปังมินิพิซซ่าแฮมชีส 
     • ขนมปังโฮลวีท 2 แผ่น 
     • ซอสมะเขือเทศ 
     • มะเขือเทศ (เฉพาะเปลือก) หั่นเป็นเส้น ๆ 
     • แฮมหั่นเต๋า 
     • สับปะรด หั่นเป็นชิ้น ๆ  
     • มอสซาเรลล่าชีส 
     • พาร์สลีย์สับ  
     • เกลือ 
     • ออริกาโน่วิธีทำขนมปังมินิพิซซ่าแฮมชีส     1. ทาซอสมะเขือเทศลงบนขนมปัง จากนั้นวางมะเขือเทศลงไป ตามด้วยแฮมและสับปะรด      2. โปะทับด้วยมอสซาเรลล่าชีส โรยหน้าด้วยพาร์สลีย์สับ     3. นำเข้าอบที่อุณหภูมิ 200 องศาเซลเซียส นาน 3 นาที (หรือจนชีสเหลืองสวยงามตามชอบ)      4. นำมาหั่นเป็นชิ้นสี่เหลี่ยม โรยเกลือและออริกาโน่ พร้อมเสิร์ฟ     + ดูวิธีทำเพิ่มเติมได้ที่ มาอ้วนกัน ! 19 เมนูชีสและเบคอน ความอร่อยเน้น ๆ น้ำหนักไม่เกี่ยว     แค่เห็นขนมปังชีสก็น้ำลายไหลย้อยแล้ว โดยเฉพาะขนมปังแฮมชีสของโปรด ขอตัวไปหากล่องพลาสติกเอาไว้ใส่สำหรับพกไปกินที่ทำงานก่อนนะคะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






12 เมนูขนมปังชีส หน้าตาดีกรอบยืดเย้ายวนชวนเพิ่มชั้นพุง





อัปเดตล่าสุด 22 กุมภาพันธ์ 2562 เวลา 15:33:27
 58,522 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































