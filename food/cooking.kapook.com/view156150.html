




ผัดผัก รวมสูตรผัดผัก เมนูเมนูผักหอมอร่อยย่อยง่าย











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






18 เมนูผัดผัก รวมสูตรเมนูผักหอมอร่อยย่อยง่าย




556,998อ่าน







0















      ได้เวลาเคลียร์สารพัดผักในตู้เย็นด้วยการจับมาทำเมนูผัดผัก อาหารไทยย่อยง่ายได้ประโยชน์ อร่อยโดนใจทุกคน         หลายวันมานี้กินแต่เนื้อสัตว์จนรู้สึกแน่นท้อง วันนี้เลยอยากกินเมนูผักย่อยง่ายบ้าง ครั้นจะให้กินผักลวกจิ้มน้ำพริกก็ไม่ใช่แนว ขอเป็นเมนูผัดผักแสนอร่อยแล้วกันเนอะ กระปุกดอทคอมขอนำเสนอ 18 วิธีทำผัดผัก เช่น ผัดผักรวมมิตร ผัดผักกาดขาว ผัดผักคะน้า และสูตรทำผัดผักอื่น ๆ อีกเพียบ เตรียมเคาะกระทะลุยเลยจ้า






1. ผัดผักรวมหมูกรอบ




     ใครมีหมูกรอบเตรียมหั่นรอเลยค่ะ ขอนำเสนอเมนูผัดผักรวมหมูกรอบ สูตรจาก เฟซบุ๊ก ทำอาหารในแบบง่าย ๆ ตามสไตล์ rita ใส่ผักได้สารพัด ชอบผักนิ่มหรือผักกรอบเอาที่สบายใจเลยจ้าส่วนผสม ผัดผักรวมหมูกรอบ     • กระเทียมบุบ 2-3 กลีบ     • น้ำมันพืช 2 ช้อนโต๊ะ     • ผักรวม 400 กรัม     • น้ำเปล่า 3 ช้อนโต๊ะ     • ซอสหอยนางรม 3 ช้อนโต๊ะ     • ซีอิ๊วขาว 1 ช้อนโต๊ะ     • น้ำตาลทราย     • หมูกรอบ 100 กรัมวิธีทำผัดผักรวมหมูกรอบ     1. ใส่กระเทียมกับน้ำมันพืชลงในกระทะ เปิดไฟแรงสุด พอกระเทียมเริ่มหอม ให้ใส่ผักที่สุกยากลงไปผัดก่อน ตามด้วยผักอื่น ๆ ใส่น้ำเปล่าลงไปผัดพอน้ำระเหยสักครู่     2. ปรุงรสด้วยซอสหอยนางรม ซีอิ๊วขาว และน้ำตาลทราย ผัดให้เข้ากัน     3. ใส่หมูกรอบลงไปแล้วผัดให้เข้ากัน เป็นอันเสร็จ     + ดูวิธีทำเพิ่มเติมได้ที่ ผัดผักรวมหมูกรอบ เมนูล้างตู้เย็นจากผักเหลือ ๆ
++++++++++++++++++++ 



2. ผัดยอดฟักแม้ว 


     ไปจ่ายตลาดเห็นยอดฟักแม้วเลยคว้าหมับกะจะเอามาทำเมนูผัดยอดฟักแม้วกินมื้อเย็น สูตรทำง่ายผัดด้วยไฟแรงกับน้ำมันหอย ใส่พริกนิดหน่อย อูย… อร่อยยอมใจ ส่วนผสม ผัดยอดฟักแม้ว      • ยอดฟักแม้ว     • พริกชี้ฟ้าแดง (ทุบพอแตก) 2-5 เม็ด (ตามชอบ)     • กระเทียมสับ 1 ช้อนโต๊ะ     • น้ำมันหอย 1 ช้อนโต๊ะ     • ซีอิ๊วขาว 1 ช้อนโต๊ะ     • น้ำตาลทราย 1/2 ช้อนโต๊ะ     • น้ำมันพืช (สำหรับผัด)วิธีทำผัดยอดฟักแม้ว     1. ล้างยอดฟักแม้วให้สะอาด เด็ดเอาเฉพาะยอดอ่อน ใส่กะละมังหรือจาน เตรียมไว้     2. ใส่พริกและกระเทียมสับลงในกะละมังยอดฟักแม้วที่เด็ดเตรียมไว้ ตามด้วยน้ำมันหอย ซีอิ๊วขาว น้ำตาลทราย และน้ำเปล่าเล็กน้อย เตรียมไว้     3. ใส่น้ำมันพืชลงในกระทะ นำขึ้นตั้งไฟแรง พอน้ำมันร้อนเทส่วนผสมลงผัด รีบผัดจนผักสุก ตักใส่จาน พร้อมเสิร์ฟ     + ดูวิธีทำเพิ่มเติมได้ที่ ผัดยอดฟักแม้ว ผัดผักกรอบอร่อย ทำง่ายนิดเดียว
++++++++++++++++++++ 



3. ต้นอ่อนทานตะวันผัดน้ำมันหอย 




     จากเมนูสลัดต้นอ่อนทานตะวันเปลี่ยนแนวมาทำเมนูต้นอ่อนทานตะวันผัดน้ำมันหอย สูตรจาก คุณ kuky สมาชิกเว็บไซต์พันทิปดอทคอม ต้นอ่อนทานตะวันผัดกับเห็ดหอม ปรุงรสด้วยน้ำมันหอย ขอข้าวสักจาน ส่วนผสม ต้นอ่อนทานตะวันผัดน้ำมันหอย     • ต้นอ่อนทานตะวัน 1 ถุง     • เห็ดหอมสด (ผ่าครึ่ง)     • พริกชี้ฟ้าแดงซอย 2 เม็ด     • กระเทียมปอกเปลือกบุบพอหยาบ  5 กลีบ     • น้ำมันหอย (ปรุงรส)     • ซีอิ๊วขาว (ปรุงรส)     • น้ำมันพืชวิธีทำต้นอ่อนทานตะวันผัดน้ำมันหอย     1. ล้างต้นอ่อนทานตะวันให้สะอาด เลือกต้นที่เสียทิ้งไป     2. ตั้งกระทะใส่น้ำมันพืชเล็กน้อย รอให้ร้อน จากนั้นใส่เห็ดหอมลงผัดจนสุกหอม     3. ใส่ต้นอ่อนทานตะวันและพริกชี้ฟ้าลงไปผัด ใช้ไฟแรง ๆ     4. เติมน้ำมันหอยและซีอิ๊วขาว ผัดให้เข้ากัน ผัดเร็ว ๆ พอแค่ผักสลด ปิดไฟ ตักใส่จาน     + ดูวิธีทำเพิ่มเติมได้ที่ ต้นอ่อนทานตะวันผัดน้ำมันหอย เมนูอร่อยจากผักออร์แกนิก
++++++++++++++++++++ 



4. ต้นอ่อนทานตะวันผัดเต้าหู้ยี้


     ต้นอ่อนทานตะวันผัดน้ำมันหอยกินจนเบื่อเหลือทน ลองเปลี่ยนไอเดียเอาเต้าหู้ยี้มาผัดกับต้นอ่อนทานตะวันดีกว่า กลายเป็นเมนูต้นอ่อนทานตะวันผัดเต้าหู้ยี้ สูตรจาก นิตยสารแม่บ้าน สูตรนี้ใส่กุ้งสดลงไปเพิ่มความอร่อย ลองทำกันเลยค่ะส่วนผสม ต้นอ่อนทานตะวันผัดเต้าหู้ยี้     • กุ้งสด 6 ตัว (ปอกเปลือกผ่าหลังดึงเส้นดำออก)     • ต้นอ่อนทานตะวัน 150 กรัม (ล้างให้สะอาด)     • เกลือป่นหยาบ 1/8 ช้อนชา     • พริกไทยป่น 1/4 ช้อนชา     • เต้าหู้ยี้บี้พอแตก 2 ก้อน     • น้ำตาลทราย 1 ช้อนชา     • น้ำมันพืช 2 ช้อนโต๊ะ     • พริกขี้หนูสวนบุบพอแตก 9 เม็ด     • น้ำเปล่า 2 ช้อนโต๊ะ     • น้ำมันพืช (สำหรับทอด)วิธีทำต้นอ่อนทานตะวันผัดเต้าหู้ยี้     1. โรยเกลือป่นกับพริกไทยป่นบนกุ้งที่เตรียมไว้ หมักทิ้งไว้ประมาณ 10-15 นาที     2. ตั้งกระทะใส่น้ำมันพืชพอร้อน นำกุ้งที่หมักไว้ลงทอดพอสุกเหลือง ตักขึ้น พักไว้     3. ตั้งกระทะใส่น้ำมันพืชพอร้อน ใส่พริกขี้หนูสวนและเต้าหู้ยี้ลงผัดพอหอม จากนั้นใส่ต้นอ่อนทานตะวันลงผัดพอสุก เติมน้ำเปล่า ปรุงรสด้วยน้ำตาลทราย แล้วใส่กุ้งผัดพอเข้ากัน ตักใส่ภาชนะ จัดเสิร์ฟ     + ดูวิธีทำเพิ่มเติมได้ที่ ต้นอ่อนทานตะวันผัดเต้าหู้ยี้ เมนูอร่อยจากผักออร์แกนิก
++++++++++++++++++++ 



5. ผัดผักรวมกุ้งไมโครเวฟ 


     กระทะไม่ต้องแค่มีไมโครเวฟก็เอาอยู่ ขอนำเสนอเมนูผัดผักรวมกุ้งไมโครเวฟ สูตรนี้ใส่บรอกโคลี ดอกกะหล่ำ เห็ดฟาง และข้าวโพดอ่อน เพิ่มโปรตีนจากกุ้ง หน้าตาดีแบบนี้ต้องจัดสักจาน ส่วนผสม ผัดผักรวมกุ้งไมโครเวฟ     • กระเทียมสับหยาบ 1 ช้อนโต๊ะ     • กุ้งสด (ปอกเปลือกผ่าหลัง) 200 กรัม     • บรอกโคลี (หั่นชิ้น) 100 กรัม     • ดอกกะหล่ำ (หั่นชิ้น) 100 กรัม     • เห็ดฟาง (ผ่าครึ่ง) 100 กรัม     • ข้าวโพดอ่อน (หั่นเฉียง) 100 กรัม     • น้ำมันหอย 2 ช้อนโต๊ะ     • น้ำตาลทราย  1 ช้อนชา     • ซีอิ๊วขาว 3 ช้อนโต๊ะ     • น้ำ 3 ช้อนโต๊ะ     • น้ำมันพืช (สำหรับผัด)วิธีทำผัดผักรวมกุ้งไมโครเวฟ     1. ใส่น้ำมันพืชกับกระเทียมลงในถ้วยกระเบื้อง คนผสมให้กระเทียมโดนน้ำมันจนทั่ว นำเข้าไมโครเวฟ ใช้ความร้อนปานกลาง ประมาณ 1 นาที นำออกมา ผัดกระเทียมจนมีกลิ่นหอม     2. ใส่กุ้งสดลงไป ผัดให้กุ้งถูกน้ำมันจนทั่ว นำเข้าไมโครเวฟ ใช้ความร้อนปานกลาง นานประมาณ 2 นาที จนกุ้งสุก นำออกจากเตา ผัดให้เข้ากัน     3. ใส่บรอกโคลี ดอกกะหล่ำ เห็ดฟาง และข้าวโพดอ่อน ปรุงรสด้วยน้ำมันหอย น้ำตาลทราย ซีอิ๊วขาว และน้ำ คนผสมให้เข้ากัน นำเข้าเตาไมโครเวฟ ใช้ไฟแรง ประมาณ 2-3 นาที นำออกมา ผัดผสมให้เข้ากัน ตักใส่จาน      + ดูวิธีทำเพิ่มเติมได้ที่ ผัดผักรวมกุ้งไมโครเวฟ ประโยชน์จากผักรวมทำง่าย ๆ
++++++++++++++++++++ 



6. ผัดดอกขจรผัดน้ำมันหอย 


     เคยกินแต่ดอกขจรผัดไข่ คราวนี้ลองเปลี่ยนสไตล์ทำเป็นเมนูผัดดอกขจรผัดน้ำมันหอย สูตรจาก คุณ kitty chef สมาชิกเว็บไซต์พันทิปดอทคอม สูตรนี้ใส่ผักอื่น ๆ ลงไปผัดกับน้ำมันหอยเพิ่มความฟินสองเด้ง ส่วนผสม ผัดดอกขจรผัดน้ำมันหอย     • กุ้งสด     • แครอต     • เห็ดออรินจิ      • ดอกขจร     • น้ำมันพืช     • กระเทียม (บุบพอแตก)     • น้ำตาลทราย     • ซีอิ๊วขาว     • น้ำมันหอยวิธีทำผัดดอกขจรผัดน้ำมันหอย     1. นำกุ้งสดมาแกะเปลือก ผ่าหลังแล้วล้างให้สะอาด     2. ตั้งกระทะเทน้ำมันพืชลงไป นำกระเทียมลงไปเจียวพอมีกลิ่นหอม ใส่กุ้งสดผัดพอสุกกับผักรวม ผัดให้พอสุก     3. ปรุงรสด้วยน้ำตาลทราย ซีอิ๊วขาว และน้ำมันหอย      + ดูวิธีทำเพิ่มเติมได้ที่ ดอกขจรผัดน้ำมันหอย เมนูสุขภาพอร่อยล้ำ ทำง่ายอิ่มท้อง
++++++++++++++++++++



7. ผัดก้านผักกาดเขียว  


     ถ้าเบื่อกินใบผักก็มากินก้านผักสิคะ ขอแนะนำเมนูผัดก้านผักกาดเขียว สูตรจาก คุณทำวันนี้เพื่อลูก สมาชิกเว็บไซต์พันทิปดอทคอม สูตรนี้ผัดกระเทียมกับน้ำมันมะกอกสเปรย์จนหอม ใส่ก้านผักกาดเขียวและกุ้ง ปรุงรสด้วยน้ำมันหอย น้ำปลา และซีอิ๊ว low sodium พอกุ้งสุกก็ปิดไฟส่วนผสม ผัดก้านผักกาดเขียว      • ก้านผักกาดเขียว      • กระเทียมสับ     • กุ้งสด (ปอกเปลือกผ่าหลังเหลือหาง)     • น้ำมันหอย     • ซีอิ๊วขาว สูตร low sodium     • สเปรย์น้ำมันมะกอกวิธีทำผัดก้านผักกาดเขียว      1. ผัดกระเทียมกับสเปรย์น้ำมันมะกอกจนหอม      2. ใส่ก้านผักกาดเขียวและกุ้งลงไป      3. ปรุงรสด้วยน้ำมันหอย น้ำปลา และซีอิ๊วขาว low sodium      4. พอกุ้งสุกก็ปิดไฟ     + ดูวิธีทำเพิ่มเติมได้ที่ สูตรอาหารคลีนกว่า 30 เมนู ลดน้ำหนักจาก 78 เหลือ 63 กิโลกรัม
++++++++++++++++++++



8. ผัดผักรวมมิตร




     และแล้วก็มาถึงวิธีทำผัดผักรวมมิตรที่รอคอย สูตรจาก คุณ angelisa สมาชิกเว็บไซต์พันทิปดอทคอม สูตรนี้ใส่เนื้ออกไก่ผัดกับผักรวม ปรุงรสเล็กน้อยพอมีรสชาติ เหมาะเป็นอาหารคลีนด้วยล่ะ ส่วนผสม ผัดผักรวมมิตร     • กระเทียมสับ     • อกไก่ (ลอกหนัง หั่นเป็นชิ้น)     • ผักตามชอบ เช่น ข้าวโพดอ่อน, แครอต, ถั่วแขก     • น้ำปลา (สูตรโซเดียมต่ำ)     • ซีอิ๊วขาว     • ซอสหอยนางรม (สูตรโซเดียมต่ำ)     • น้ำมันมะกอกวิธีทำผัดผักรวมมิตร     1. ตั้งกระทะ ใส่น้ำมันมะกอกลงไปเล็กน้อย ใส่กระเทียมลงผัดให้หอม      2. ตามด้วยอกไก่ และผักที่เตรียมไว้      3. ปรุงรสด้วยน้ำปลา ซีอิ๊วขาว และซอสหอยนางรมลดโซเดียม     + ดูวิธีทำเพิ่มเติมได้ที่ 25 สูตรอาหารคลีนง่าย ๆ กินง่าย ๆ จัดเต็มทั้งคาวและหวาน
++++++++++++++++++++

9. พริกหนุ่มผัดกุ้ง




     พริกหนุ่มที่เหลือจากเมนูน้ำพริกหนุ่ม จับเอามาทำเมนูผัดผักสักมื้อสิคะ ขอแนะนำเมนูพริกหนุ่มผัดกุ้ง สูตรจาก คุณ isweet สมาชิกเว็บไซต์พันทิปดอทคอม ใครไม่เคยอยากให้ลองทำจ้าส่วนผสม พริกหนุ่มผัดกุ้ง     • กระเทียมสับ     • พริกหนุ่มหั่นเฉียง     • ซีอิ๊วขาว     • น้ำมันมะกอก     • กุ้งขาวแกะเปลือกวิธีทำพริกหนุ่มผัดกุ้ง     1. ตั้งกระทะ ใส่น้ำมันแค่พอเคลือบกระทะ ใส่กระเทียมสับเล็กน้อยลงผัดพอหอม      2. ใส่พริกหนุ่มลงไปผัดก่อนแล้วตามด้วยกุ้ง (เพราะกุ้งสุกเร็วกว่า) ปรุงรสด้วยซีอิ๊วขาวเล็กน้อย พอกุ้งสุกปิดไฟ จัดเสิร์ฟ     + ดูวิธีทำเพิ่มเติมได้ที่ 18 สูตรอาหารคลีนทำง่าย ภาพสวย น่ากิน ได้สุขภาพ
++++++++++++++++++++



10. ไก่ผัดขิงพริกหนุ่ม 




     มาต่อกันที่อีกเมนูที่ทำจากพริกหนุ่มนั่นคือ เมนูไก่ผัดขิงพริกหนุ่ม สูตรจาก คุณ isweet สมาชิกเว็บไซต์พันทิปดอทคอม สูตรทำง่าย จับทุกอย่างมาผัดรวมกัน แค่นี้ก็เรียบร้อยส่วนผสม ไก่ผัดขิงพริกหนุ่ม     • น้ำมันมะกอก 2 ช้อนชา     • กระเทียมสับ 1 ช้อนโต๊ะ     • ขิงอ่อนซอย 50 กรัม     • อกไก่หั่นเต๋า 100 กรัม     • พริกหนุ่ม (หั่นท่อน)     • ซีอิ๊วขาววิธีทำไก่ผัดขิงพริกหนุ่ม     1. ตั้งกระทะใส่น้ำมันมะกอกลงไป พอร้อนใส่กระเทียมลงเจียวให้หอม ตามด้วยขิงซอยและพริกหนุ่ม     2. ใส่ไก่หั่นเต๋าลงไปย่างจนสุกทั่ว เหยาะซีอิ๊วขาวลงไปเล็กน้อย ปิดไฟ ตักใส่ถ้วย      + ดูวิธีทำเพิ่มเติมได้ที่ 18 สูตรอาหารคลีนทำง่าย ภาพสวย น่ากิน ได้สุขภาพ
++++++++++++++++++++ 



11. กะหล่ำปลีทอดน้ำปลา 


     สิ้นเดือนแค่มีกะหล่ำปลีเพียงหัวเดียวติดไว้ในบ้านก็เอามาทำเมนูผัดผักได้แล้วจ้า ขอแนะนำเมนูกะหล่ำปลีทอดน้ำปลา กะหล่ำปลีนิ่ม ๆ หอมกลิ่นน้ำปลา เสิร์ฟกับข้าวสวยร้อน ๆ แค่นี้ก็อิ่มสบายท้องแล้วจ้าส่วนผสม กะหล่ำปลีทอดน้ำปลา     • กะหล่ำปลี 1 หัว     • กระเทียม 2 หัว     • น้ำปลา 2 ช้อนโต๊ะ     • น้ำมันพืชเล็กน้อย (สำหรับผัด)วิธีทำกะหล่ำปลีทอดน้ำปลา     1. หั่นกะหล่ำปลีเป็นชิ้นเล็ก ๆ แล้วดึงแยกออกจากกัน นำไปล้างให้สะอาด เตรียมไว้     2. ใส่น้ำมันพืชลงในกระทะ นำขึ้นตั้งไฟแรง พอน้ำมันร้อนใส่กระเทียมลงไปเจียวจนหอม     3. ใส่กะหล่ำปลีลงไปในกระทะ (ยังไม่ต้องผัด) ให้ทิ้งไว้ 10 วินาทีก่อน จากนั้นค่อย ๆ ผัดให้กะหล่ำปลีโดนความร้อนทั่ว ๆ แต่ยังไม่ต้องสุกมาก     4. ราดน้ำปลาลงไปรอบ ๆ ขอบกระทะ (ยังไม่ต้องผัด) รอจนมีกลิ่นน้ำปลาหอม ๆ ลอยขึ้นมาก่อน แล้วค่อยผัดให้ทุกอย่างเข้ากัน พอผัดจนกะหล่ำปลีสุกแล้วตักใส่จาน พร้อมเสิร์ฟ     + ดูวิธีทำเพิ่มเติมได้ที่ กะหล่ำปลีทอดน้ำปลา อาหารไทยสุดง่าย อร่อยได้ไม่ยุ่งยาก
++++++++++++++++++++ 



12. กะหล่ำปลีผัดน้ำมันหอยเบคอนกรอบ 


     มาเพิ่มคุณค่าให้กับเมนูกะหล่ำปลีด้วยการใส่เบคอนลงไปหน่อยก็ยังดี กลายเป็นเมนูกะหล่ำปลีผัดน้ำมันหอยเบคอนกรอบ สูตรจาก คุณ rita_bunny สมาชิกเว็บไซต์พันทิปดอทคอม ทีเด็ดอยู่ที่เบคอนทอดกรอบ เคี้ยวเพลินเกินห้ามใจ ส่วนผสม กะหล่ำปลีผัดน้ำมันหอยเบคอนกรอบ     • น้ำเปล่า 2 ช้อนโต๊ะ     • ซีอิ๊วขาว 1 ช้อนชา     • น้ำมันหอย 2 ช้อนโต๊ะ     • น้ำตาลทราย 1 ช้อนชา     • เบคอนหั่น 100 กรัม     • กระเทียมสับ     • น้ำมันพืช     • กะหล่ำปลีหั่น 300 กรัมวิธีทำกะหล่ำปลีผัดน้ำมันหอยเบคอนกรอบ     1. ผสมน้ำปรุงรส โดยการใส่น้ำเปล่า ซีอิ๊วขาว น้ำมันหอย และน้ำตาลทราย ลงในถ้วย ชิมรสตามชอบ     2. นำเบคอนจี่ในกระทะ พอเบคอนกรอบก็ตักออก เหลือน้ำมันทิ้งไว้ในกระทะ     3. ใส่กระเทียมสับลงไปผัดในน้ำมัน พอกระเทียมหอมก็ใส่กะหล่ำปลีลงไป ผัดให้กะหล่ำมีรอยเกรียม ๆ นิดหนึ่ง เทน้ำปรุงรสลงไป ผัดให้เข้ากัน ปิดไฟ เทเบคอนลงไปคลุก ๆ ให้เข้ากัน แล้วตักเสิร์ฟได้     + ดูวิธีทำเพิ่มเติมได้ที่ กะหล่ำปลีผัดน้ำมันหอยเบคอนกรอบ เมนูสิ้นเดือนอย่างง่าย ๆ
++++++++++++++++++++ 



13. กะหล่ำปลีผัดไข่ 


     เอาใจเด็ก ๆ ด้วยการทำเมนูกะหล่ำปลีผัดไข่ สูตรจาก คุณพันวสา สมาชิกเว็บไซต์พันทิปดอทคอม นอกจากใส่ไข่แล้วยังมีเนื้อหมูอีกด้วย แจ่มว้าว ! อยากแย่งเด็กกินจังเลยส่วนผสม กะหล่ำปลีผัดไข่     • กะหล่ำปลี 1 หัว     • น้ำมันพืช (สำหรับผัด)     • กระเทียมสับ     • หมูบด หรือหมูชิ้น     • ไข่ไก่ 2 ฟอง     • เกลือป่น     • น้ำตาลทราย วิธีทำกะหล่ำปลีผัดไข่     1. หั่นกะหล่ำปลีเป็นชิ้น ๆ แล้วนำไปล้างให้สะอาด     2. นำกระทะขึ้นตั้งไฟ ใส่น้ำมันพืชลงไป รอให้ร้อนจึงใส่กระเทียมลงไปผัดให้สีเกือบเหลือง     3. ใส่เนื้อหมูลงไปผัดให้สุก     4. ใส่กะหล่ำปลีลงไปผัด ปรุงรสด้วยเกลือป่นและน้ำตาลทราย ชิมรสตามชอบ     5. เขี่ยผักที่ผัดไว้ข้าง ๆ กระทะ ใส่ไข่ไก่ลงไปตีพอแตก พอไข่จะสุกเอาผักลงไปกลบแล้วผัดให้เข้ากัน ปิดเตา ตักใส่จาน (ในสูตรโรยพริกไทยป่นเล็กน้อย จะช่วยไม่ให้ท้องอืด)     + ดูวิธีทำเพิ่มเติมได้ที่ วิธีทำกะหล่ำปลีผัดไข่ เมนูแก้หิวยามสิ้นเดือน อาหารง่าย ๆ สไตล์เด็กหอ
++++++++++++++++++++

14. ดอกกุยช่ายผัดตับ




    
 จากเมนูดอกกุยช่ายผัดไข่ 
ลองเปลี่ยนไอเดียมาทำเมนูดอกกุยช่ายผัดตับก็เหมาะดีนะคะ 
ใส่ตับหมูลงผัดกับดอกกุยช่าย กินอร่อยจนคำสุดท้ายเลยจ้าส่วนผสม ดอกกุยช่ายผัดตับ     • กระเทียมสับหยาบ 1 ช้อนโต๊ะ     • ตับหมู (หั่นเป็นชิ้นบาง ๆ) 200 กรัม     • ดอกกุยช่ายสด (หั่นท่อนสั้น) 300 กรัม     • ซอสเห็ดหอม 1 ช้อนโต๊ะ     • ซีอิ๊วขาว      • น้ำตาลทราย      • น้ำมันพืช (สำหรับผัด)วิธีทำดอกกุยช่ายผัดตับ     1. ใส่น้ำมันพืชลงในกระทะ นำขึ้นตั้งไฟปานกลางพอร้อน ใส่กระเทียมลงผัดเจียวจนหอม      2. ใส่ตับหมูลงผัดจนเริ่มสุก ใส่ดอกกุยช่าย ปรุงรสด้วยน้ำมันหอย 
ซีอิ๊วขาว และน้ำตาลทราย ผัดให้เข้ากัน ชิมรสตามชอบ ตักใส่จาน      + ดูวิธีทำเพิ่มเติมได้ที่ ดอกกุยช่ายผัดตับ อาหารตรุษจีนมงคลเรียกความร่ำรวย
++++++++++++++++++++



15. แตงกวาผัดไข่ 




     แตงกวาที่เหลือจากจิ้มน้ำพริกจับมาทำเมนูแตงกวาผัดไข่ สูตรจาก นิตยสารแม่บ้าน ที่โดดเด่นคือ ใส่เนื้อปลาอินทรีเค็มกับกุ้งสดลงไปผัดกับแตงกวาด้วย ดูเลอค่าน่าหม่ำสุด ๆ ส่วนผสม แตงกวาผัดไข่ (สำหรับ 2 ที่)     • ไข่ไก่ 1 ฟอง     • ไข่ขาว 2 ฟอง     • เนื้อปลาอินทรีเค็มทอดสุก 1 ช้อนโต๊ะ     • น้ำมันถั่วเหลือง หรือน้ำมันรำข้าว 2 ช้อนโต๊ะ     • กระเทียมไทยกลีบเล็ก (สับละเอียด) 2 ช้อนชา     • กุ้งสด (ปอกเปลือกผ่าหลังดึงเส้นดำออก) 5 ตัว     • แตงกวา (หั่นชิ้น) 1 ถ้วยตวง     • ซอสปรุงรสอาหาร 1 ช้อนโต๊ะ     • น้ำตาลทราย 1/2 ช้อนชา     • พริกไทยป่น เล็กน้อยวิธีทำแตงกวาผัดไข่     1. ตีผสมไข่ไก่กับไข่ขาวให้เข้ากัน ใส่เนื้อปลาอินทรีลงไปตีผสมอีกครั้ง พักไว้     2. ตั้งกระทะใช้ไฟปานกลาง ใส่น้ำมันถั่วเหลืองลงไป 
ตามด้วยกระเทียมลงไปผัดจนหอม ใส่กุ้งลงไปผัดให้พอสุก ใส่แตงกวาตามลงไป 
โรยส่วนผสมไข่ลงไป ปิดฝาประมาณ 1-2 นาที หรือจนไข่สุก     3. เปิดฝา 
ยีไข่ที่สุกแล้วให้แตกตัวเล็กน้อย ใส่ซอสปรุงรสอาหารและน้ำตาลทรายลงไป 
ผัดให้เข้ากันอีกครั้ง โรยพริกไทยป่น ตักใส่ภาชนะ พร้อมเสิร์ฟ     + ดูวิธีทำเพิ่มเติมได้ที่ แตงกวาผัดไข่ปลาอินทรีกุ้งสด เมนูบ้าน ๆ เพิ่มเนื้อสัตว์สุดอลัง
++++++++++++++++++++ 

16. ผัดผักสี่สหาย 


     ชวนเพื่อน ๆ มาทำเมนูผัดผักสไตล์จีนกันบ้างดีกว่าค่ะ ขอแนะนำเมนูผัดผักสี่สหาย สูตรจาก นิตยสาร health & cuisine จับผักทั้งหมดไปลวกราดด้วยน้ำซอสเหนียวข้น ลองทำกินกันเลยจ้าส่วนผสม ผัดผักสี่สหาย      • ผักกาดขาว 100 กรัม     • เห็ดหอมสดขนาดกลาง 6 ดอก     • ยอดคะน้าฮ่องกง 100 กรัม     • หน่อไม้ฝรั่ง 100 กรัม     • กังป๋วย (แช่น้ำให้นิ่มนำไปนึ่งจนสุก ฉีกเป็นเส้น) 2 ช้อนโต๊ะ     • น้ำสต๊อก 1+1/2 ถ้วย     • แป้งข้าวโพดผสมน้ำในอัตราส่วน 1:1 ปริมาณ 2 ช้อนโต๊ะ     • เหล้าจีน 1/2 ช้อนชา     • น้ำมันหอย 1 ช้อนโต๊ะ     • เกลือและพริกไทย อย่างละเล็กน้อย     • น้ำเย็นจัดสำหรับแช่ผักวิธีทำผัดผักสี่สหาย      1. ต้มน้ำให้เดือด เติมเกลือลงไปเล็กน้อย 
นำผักลงลวกให้พอสุกแล้วตักขึ้นแช่ในน้ำเย็นจัดเพื่อให้ผักเขียวสวย 
พักให้สะเด็ดน้ำ จัดลงจานให้สวยงาม     2. ต้มน้ำสต๊อกพอเดือด 
ใส่เหล้าจีน น้ำมันหอย เกลือ และพริกไทย ค่อย ๆ 
เทแป้งข้าวโพดลงไปผสมแล้วคนจนเข้ากัน เติมกังป๋วย ปิดไฟ 
นำไปราดบนผักที่เตรียมไว้     หมายเหตุ : กังป๋วย คือ เอ็นหอยเชลล์ตากแห้ง หาซื้อได้ที่ร้านขายยาจีนหรือตลาดเก่าเยาวราช     + ดูวิธีทำเพิ่มเติมได้ที่ ผัดกุยช่ายขาวเต้าหู้หมูสับ เครื่องเคียงข้าวต้มสูตรเด็ด
++++++++++++++++++++ 



17. ผัดกุยช่ายขาว 


    
 บ่อยครั้งที่อยากกินเมนูผัดกุยช่ายขาวแต่ร้านตามสั่งไม่มีขาย 
วันหยุดนี้เลยทำกินเองสบายใจกว่า สูตรนี้ใส่เต้าหู้เหลืองกับหมูสับลงไปด้วย
 เตรียมข้าวต้มสักถ้วยรอเลยค่ะส่วนผสม ผัดกุยช่ายขาว     • กุยช่ายขาวหั่นท่อน     • เต้าหู้เหลืองแบบแข็ง      • กระเทียมสับ      • หมูสับ      • น้ำมันหอย      • ซีอิ๊วขาว      • น้ำตาลทราย     • พริกไทยป่น      • เหล้าจีน      • น้ำเปล่า วิธีทำผัดกุยช่ายขาว     1. เจียวกระเทียมสับจนหอม ใส่เต้าหู้เหลืองลงไปผัด ตามด้วยหมูสับ      2. ปรุงรสด้วยน้ำมันหอย ซีอิ๊วขาว และน้ำตาลทราย      3. จากนั้นใส่กุยช่ายขาวหั่นท่อนลงไป เติมน้ำเปล่าเล็กน้อย 
สุดท้ายเติมเหล้าจีนเล็กน้อย และโรยพริกไทยป่น ตักใส่จาน พร้อมเสิร์ฟ     + ดูวิธีทำเพิ่มเติมได้ที่ ผัดผักสี่สหาย อาหารเหลาเพื่อสุขภาพสไตล์จีน
++++++++++++++++++++ 



18. ผัดดอกชมจันทร์


    
 
จากดอกชมจันทร์ที่เป็นเพียงไม้ประดับเอามาทำเมนูผัดดอกชมจันทร์เพื่อสุขภาพได้นะคะ
 จับดอกชมจันทร์ผัดจนนิ่ม ปรุงรสตามชอบ อาจใส่พริกลงไปด้วยเพิ่มความเผ็ด 
ใครชอบเมนูแปลกแต่อร่อยลองเลยจ้าส่วนผสม ผัดดอกชมจันทร์     • ดอกชมจันทร์ (ดึงเกสรออก) ล้างสะอาด     • พริกขี้หนู     • กระเทียม     • น้ำมันพืช สำหรับผัด     • น้ำมันหอย     • ซอสปรุงรส     • น้ำตาลทรายวิธีทำผัดดอกชมจันทร์     • 1. โขลกพริกกับกระเทียมเข้าด้วยกัน เตรียมไว้    
 • 2. ใส่น้ำมันลงในกระทะ นำขึ้นตั้งไฟพอร้อน 
ใส่พริกกับกระเทียมโขลกลงผัดจนหอม ใส่ดอกชมจันทร์ลงผัด เติมน้ำเปล่า 
ปรุงรสด้วยน้ำมันหอย ซอสปรุงรส และน้ำตาลทราย ผัดพอสุก ตักใส่จาน      + ดูวิธีทำเพิ่มเติมได้ที่ ดอกชมจันทร์ผัดน้ำมันหอย เมนูใหม่น่าลิ้มลอง
    
 ใครท้องผูกต้องนั่งถ่ายนาน มาทำเมนูผัดผักเพิ่มกากใยกันเถอะ 
มีผักให้เลือกนานาชนิด ผัดแบบนิ่ม ๆ เคี้ยวง่าย 
เพิ่มคุณค่าจากเนื้อสัตว์เข้าไปด้วยก็เจิด จัดสักจานแล้วจะติดใจแน่นอน


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






18 เมนูผัดผัก รวมสูตรเมนูผักหอมอร่อยย่อยง่าย





อัปเดตล่าสุด 10 มิถุนายน 2564 เวลา 23:43:07
 556,998 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































