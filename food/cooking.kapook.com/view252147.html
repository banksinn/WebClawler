




เมนูเต้าหู้ขาว ทั้งกับข้าวและอาหารว่างเติมคุณค่า


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เมนูอาหารอื่นๆ












9 เมนูเต้าหู้ขาว อร่อยละมุนมีประโยชน์แบบไม่จำเจ





12,664อ่าน














0












           อร่อยนุ่มนิ่มกับเมนูเต้าหู้ขาวหลากสไตล์ ทั้งอาหารจานเดียว เมนูกับข้าว และอาหารว่าง อร่อยทำง่ายเคี้ยวนุ่ม อิ่มสบายท้อง  




             อย่างที่รู้กันดีว่าเต้าหู้เป็นแหล่งโปรตีนมีประโยชน์ต่อร่างกาย สำหรับใครที่ชอบเต้าหู้ขาว นอกจากทำอาหาร เมนูต้มจืดซดร้อน ๆ แล้วยังทำเมนูอื่น ๆ ได้อีกเพียบ กระปุกดอทคอมขอนำเสนอวิธีทำเมนูเต้าหู้ขาว เช่น สเต๊ก ยำ ลาบ ข้าวเกรียบปากหม้อ เป็นต้น ก่อนจะไปเข้าครัวกัน เรามาดูประโยชน์ของเต้าหู้กันหน่อยดีไหม
ประโยชน์ของเต้าหู้



เป็นแหล่งโปรตีนที่สำคัญ โดยร้อยละ 7.4 เป็นโปรตีนจากถั่วเหลืองที่ร่างกายไม่สามารถสังเคราะห์เองได้ ซึ่งสามารถช่วยลดระดับคอเลสเตอรอลในเลือดและเพิ่มระดับไขมันดี 


มีแร่ธาตุต่าง ๆ ที่สำคัญ เช่น แคลเซียม ฟอสฟอรัส และเหล็ก นอกจากนี้ยังมีวิตามินบีอีกด้วย


มีเลซิติน ซึ่งช่วยในเรื่องระบบประสาทและความทรงจำ


มีแคลอรีต่ำและน้ำตาลต่ำเหมาะสำหรับผู้ป่วยโรคเบาหวาน และผู้ที่ต้องการควบคุมน้ำหนัก


มีฮอร์โมนเอสโตรเจน ช่วยลดความเสี่ยงมะเร็งเต้านมและมีประโยชน์ต่อผู้หญิงวัยทอง ช่วยชะลอภาวะหมดประจำเดือน


มีไอโซฟลาโวน (isoflavone) ช่วยให้ผิวดูอ่อนกว่าวัย ชะลอความชรา เสริมความยืดหยุ่นของผิวให้ดีขึ้น


          จะเห็นได้ว่าเต้าหู้มีประโยชน์มากมาย แต่เนื่องจากเต้าหู้ก็มีหลากหลายประเภท ดังนั้นก่อนที่จะไปทำเมนูเต้าหู้ขาว เรามาทำความรู้จักกับเต้าหู้แต่ละประเภทเพื่อที่จะได้เลือกซื้อได้ตรงตามความต้องการกันค่ะ 

เต้าหู้มีกี่แบบ

           เต้าหู้ที่วางขายในท้องตลาดสามารถแบ่งออกได้ 7 ชนิด มีแบบไหนบ้างนั้นตามมาดูกันเลย 







     1. เต้าหู้ขาว : มีทั้งแบบแข็งและแบบอ่อน มีลักษณะเป็นชิ้นสี่เหลี่ยม โดยแบบแข็งมีความแน่นและมีรสจืด เหมาะนำไปทำแกงจืด พะโล้ เต้าหู้ทอด และแบบอ่อนมีกลิ่นหอมมากกว่าชนิดแข็ง มีความเด้งนุ่มกว่า ส่วนใหญ่เอาไปนึ่งซีอิ๊ว แกงจืด 
    2. เต้าหู้เหลือง : มีทั้งแบบแข็งและแบบอ่อน มีลักษณะเป็นชิ้นสี่เหลี่ยม โดยแบบแข็งรสชาติจะออกเค็ม ส่วนใหญ่จะใส่ในผัดไทย หมี่กรอบ หมี่กะทิ ก๋วยเตี๋ยวหลอด หรือทำผัดขิง ผัดถั่วงอก และแบบอ่อน ส่วนใหญ่มักเอาไปผัดผัก หรือเมนูน้ำแดง
    3. เต้าหู้หลอด : มีทั้งชนิดที่ทำมาจากถั่วเหลืองล้วนและชนิดที่มีไข่ไก่เป็นส่วนประกอบ มีลักษณะเป็นหลอดสุญญากาศ เนื้อนุ่ม ส่วนใหญ่เอามาทำแกงจืด สุกี้ ไข่เจียว 
    4. เต้าหู้ญี่ปุ่น : แบ่งเป็น 2 ชนิดคือ เต้าหู้ชนิดแข็งหรือโมเมน และเต้าหู้ชนิดอ่อนหรือคินุ โดยเต้าหู้ชนิดแข็งนิยมใส่ในสุกี้ หรือผัดถั่วงอก ก๋วยเตี๋ยวหลอด และเต้าหู้ชนิดอ่อนเหมาะกับการนำมาทำแกงจืด หรือนึ่งจิ้มกับซอสหรือซีอิ๊ว
    5. เต้าหู้ทอด หรือเต้าหู้พวง : เป็นชิ้นสี่เหลี่ยมเต๋า นิยมเอามาทำพะโล้ ต้มจับฉ่าย หรือเอามาทอดใส่ในเมนูก๋วยเตี๋ยว กวยจั๊บ เป็นต้น
    6. เต้าหู้ซีอิ๊วดำ : มีลักษณะเป็นชิ้นสี่เหลี่ยมสีดำ โดยเป็นการนำเต้าหู้ขาวไปต้มกับซีอิ๊วดำ และเครื่องสมุนไพร เนื้อเหนียว รสชาติออกหวานและเค็มอยู่ในตัว ส่วนใหญ่นำไปทำก๋วยเตี๋ยวหลอด ยำ หรือผัดผัก 
    7. ฟองเต้าหู้ : ได้มาจากการต้มนมถั่วเหลือง หรือน้ำเต้าหู้ เป็นแผ่นฟิล์มบาง ๆ มีทั้งแบบที่เป็นฟองเต้าหู้สดกับฟองเต้าหู้ทอด ส่วนใหญ่จะเอามาทำแกงจืด ต้มจับฉ่าย หรือสุกี้ 
        หลังจากเรารู้ว่าเต้าหู้มีแบบไหนบ้าง คราวนี้ก็ถึงเวลาเข้าครัวทำเมนูเต้าหู้ขาวกันเลยจ้า

เมนูเต้าหู้ขาว

1. เต้าหู้ทอด



ภาพจาก คุณ sandy_sine สมาชิกเว็บไซต์พันทิปดอทคอม

         ใครกำลังมองหาเมนูของทอดเอาไว้กินเพลิน ๆ นี่เลยเต้าหู้ทอด สูตรจาก คุณ sandy_sine สมาชิกเว็บไซต์พันทิปดอทคอม จับเต้าหู้ขาวไปทอดจนสีสวยกรอบนุ่ม เสิร์ฟกับน้ำจิ้มถั่วคั่ว



ส่วนผสม น้ำจิ้ม


น้ำตาลทราย 65 กรัม
น้ำตาลปี๊บ 65 กรัม
เกลือ 1 ช้อนชา
น้ำส้มสายชู 5 ช้อนโต๊ะ
น้ำเปล่า 3 ช้อนโต๊ะ
พริกแดง 1 เม็ด
ถั่วลิสงคั่ว 2 ช้อนโต๊ะ


ส่วนผสม เต้าหู้ทอด


เต้าหู้ขาว 2 แผ่น
น้ำมัน


วิธีทำเต้าหู้ทอด

     1. ทำน้ำจิ้มโดยใส่ส่วนผสมทุกอย่างลงไปตั้งไฟ ยกเว้นถั่วลิสงกับพริกแดงให้ใส่ทีหลัง เปิดไฟอ่อนเคี่ยวให้ข้นแล้วพักให้เย็น
     2. นำถั่วลิสงที่คั่วแล้วมาตำให้พอละเอียด สับพริกแดงให้ละเอียด และหั่นเต้าหู้เป็นชิ้นสามเหลี่ยม
     3. ตั้งกระทะใช้ไฟปานกลาง เมื่อน้ำมันร้อนแล้วใส่เต้าหู้ลงไปทอดให้สีเหลืองสวย เมื่อเต้าหู้เหลืองดีแล้วตักขึ้นมาพักไว้ให้สะเด็ดน้ำมัน
     4. นำน้ำจิ้มใส่ลงในถ้วย เติมถั่วและพริกแดงลงไป คนให้เข้ากัน จัดเสิร์ฟกับเต้าหู้ทอด
 

ดูวิธีทำ เต้าหู้ทอด เพิ่มเติมคลิก

2. สเต๊กเต้าหู้ซอสเห็ด 



ภาพจาก คุณ rita_bunny สมาชิกเว็บไซต์พันทิปดอทคอม

           มาต่อกันที่เมนูเต้าหู้ขาวง่าย ๆ กับสเต๊กเต้าหู้ซอสเห็ด สูตรจาก คุณ rita_bunny สมาชิกเว็บไซต์พันทิปดอทคอม ใช้เต้าหู้แข็งญี่ปุ่นไปทอดจนเกรียมสวยแล้วราดด้วยซอสเจใส่เห็ดกับแครอต


ส่วนผสม สเต๊กเต้าหู้


เต้าหู้โมเมน 1 ชิ้น
แครอตกับเห็ด 100 กรัม
เนยจากน้ำมันทานตะวัน 2-3 ช้อนโต๊ะ
ซอสปรุงรส (เจ) 1 ช้อนโต๊ะ
ซอสเห็ดหอม 1 ช้อนโต๊ะ
น้ำตาลทราย 1 ช้อนชา


วิธีทำสเต๊กเต้าหู้

      1. นำเนยจากน้ำมันทานตะวันไปละลายในกระทะ ใส่เต้าหู้ลงไปทอดด้วยไฟกลางค่อนไปทางอ่อนจนผิวเกรียม แล้วตักขึ้นพักไว้
      2. ใส่เห็ดและแครอตลงไปผัดต่อในกระทะ ปรุงรสด้วยน้ำตาลทราย ซอสปรุงรส และซอสเห็ดหอม เคี่ยวให้ซอสข้นขึ้นเล็กน้อย แล้วตักราดเต้าหู้ เป็นอันเสร็จ
 

 ดูวิธีทำ สเต๊กเต้าหู้ซอสเห็ด เพิ่มเติมคลิก

3. แกงจืดเต้าหู้ยัดไส้หมูสับ



ภาพจาก คุณมันแกวกะแห้วหมู สมาชิกเว็บไซต์พันทิปดอทคอม

          และแล้วก็ถึงเมนูเต้าหู้ขาวที่รอคอยนั่นคือ แกงจืดเต้าหู้ยัดไส้หมูสับ สูตรจาก คุณมันแกวกะแห้วหมู สมาชิกเว็บไซต์พันทิปดอทคอม จับเต้าหู้ยัดไส้หมูสับปรุงรสแล้วโรยด้วยต้นหอมและขึ้นฉ่าย 


ส่วนผสม แกงจืดเต้าหู้ยัดไส้


เต้าหู้ขาวแบบนิ่ม 1 ก้อน
น้ำซุป
เกลือสมุทร
ซีอิ๊วขาว
น้ำตาลกรวด
พริกไทยป่น
ตั้งฉ่าย
ก้านขึ้นฉ่าย
ต้นหอม
ใบขึ้นฉ่าย
ผักชี (ไม่ใส่ก็ได้)


ส่วนผสม ไส้หมูสับ


หมูสับ 1 ขีด
น้ำอุ่น 1/2 ช้อนโต๊ะ
ซีอิ๊วขาว 1/2 ช้อนโต๊ะ (สำหรับหมัก)
น้ำมันหอย 1/2 ช้อนโต๊ะ
น้ำตาลทราย 1/2 ช้อนชา
พริกไทย 1/2 ช้อนชา (สำหรับหมัก)


วิธีทำแกงจืดเต้าหู้ยัดไส้

     1. เอาเต้าหู้ขาวมาหั่นทแยง จะได้เป็นชิ้นสามเหลี่ยม ก้อนละ 4 ชิ้น แล้วใช้มีดปาดเอาไส้ (เนื้อเต้าหู้) ออกบางส่วน
     2. เตรียมหมูสับสำหรับยัดเป็นไส้ โดยใส่หมูสับลงในชาม เติมน้ำอุ่น ซีอิ๊วขาว น้ำมันหอย น้ำตาลทราย และพริกไทย ผสมคลุกเคล้าให้เข้ากัน เสร็จแล้วเอาหมูสับมายัดเป็นไส้ในเต้าหู้ทีละชิ้นอย่างเบามือ อย่าให้เต้าหู้แตก ถ้ายัดไส้หมูที่ปรุงรสไว้ไม่หมดก็เอาไว้ปั้นเป็นลูก ๆ ใส่ลงไปในน้ำแกงได้
     3. ตั้งหม้อ ต้มน้ำซุป ปรุงรสด้วยเกลือสมุทร ซีอิ๊วขาว น้ำตาลกรวด และพริกไทยป่น ใส่ตั้งฉ่าย และก้านขึ้นฉ่าย แล้วต้มให้เดือด
     4. เมื่อเดือดได้สักครู่ให้หรี่เตาไฟลงเหลือไฟอ่อน ๆ แล้วใส่เต้าหู้ยัดไส้ที่เตรียมไว้ลงไป ถ้าหมูสับใช้ไม่หมด ก็ปั้นใส่ลงไปในน้ำซุปตอนนี้ได้ พอใส่เต้าหู้ลงไปแล้วก็ไม่ต้องเร่งไฟ ปล่อยไฟอ่อน ๆ ไปแบบนั้น ไม่ต้องเดือด นานสักประมาณ 10 นาที หมูที่ยัดไส้ไว้ก็สุกทั่วถึงดี
     5. ใส่ต้นหอมกับใบขึ้นฉ่าย (หรือผักชีด้วยก็ได้) ลงไป แล้วเร่งไฟสัก 30 วินาที ก่อนปิดเตาไฟ
 

ดูวิธีทำ แกงจืดเต้าหู้ยัดไส้หมูสับ เพิ่มเติมคลิก

4. ลาบเต้าหู้





           ถ้าได้ลองแล้วจะติดใจกับลาบเต้าหู้ สูตรเจไม่ใส่เนื้อสัตว์ มีแต่เต้าหู้ล้วน ๆ กับเห็ด ปรุงรสเค็มกับเผ็ดตามชอบ ใส่ข้าวคั่ว สะระแหน่ และผักชีฝรั่งเพิ่มความหอม


ส่วนผสม ลาบเต้าหู้เจ


เต้าหู้ 1 ก้อน
เห็ดนางฟ้า 1 ถ้วย
เห็ดหูหนูดำ 1 ถ้วย
ซีอิ๊วขาวเจ 3 ช้อนโต๊ะ
น้ำมะนาว 3 ช้อนโต๊ะ
พริกป่น 2 ช้อนชา
น้ำตาลทราย 1 ช้อนชา
ใบสะระแหน่ 1/4 ถ้วย
ผักชีฝรั่งซอย 1/4 ถ้วย
ข้าวคั่ว 1 ช้อนโต๊ะ


วิธีทำลาบเต้าหู้เจ

     1. นำเต้าหู้ลงไปต้มในน้ำเดือดประมาณ 5 นาที ตักขึ้นสะเด็ดน้ำแล้วใช้ส้อมยีให้พอแหลก
     2. หั่นเห็ดนางฟ้าและเห็ดหูหนูดำเป็นเส้น ๆ นำไปคั่วในกระทะจนแห้งและมีกลิ่นหอม ตักใส่อ่างผสม เตรียมไว้
     3. ใส่เต้าหู้ที่ยีไว้ลงไปผสมกับเห็ด ปรุงรสด้วยซีอิ๊วขาวเจ น้ำมะนาว น้ำตาลทราย และพริกป่น เคล้าผสมให้เข้ากัน ชิมรสตามชอบ 
     4. ใส่ผักชีฝรั่งซอย ใบสะระแหน่ และข้าวคั่วลงไป เคล้าผสมให้เข้ากันอีกครั้ง ตักใส่ภาชนะ แต่งด้วยใบสะระแหน่ พร้อมเสิร์ฟ
 

ดูวิธีทำ ลาบเต้าหู้ เพิ่มเติมคลิก

5. ยำเต้าหู้ฟู



ภาพจาก คุณ maekwansri สมาชิกเว็บไซต์พันทิปดอทคอม

           ยำเต้าหู้นุ่ม ๆ กินบ่อยก็เบื่อ ลองมาทำยำเต้าหู้ฟู สูตรจาก คุณ maekwansri สมาชิกเว็บไซต์พันทิปดอทคอม (#maekwansri) จับเต้าหู้ยีแล้วเอาไปทอดจนฟูกรอบ เคล้ากับน้ำยำรสแซ่บ 


ส่วนผสม ยำเต้าหู้ฟู


เต้าหู้ขาว
เกล็ดขนมปัง 
เกลือ   
มะม่วงซอย 
แครอตซอย
มะเขือเทศหั่นขวาง
พริกซอย
ขึ้นฉ่ายหั่นท่อน
เม็ดมะม่วงหิมพานต์


ส่วนผสม น้ำยำ


ซีอิ๊วขาว 
น้ำตาลทราย 
น้ำมะนาว


วิธีทำน้ำยำ


ผสมทุกอย่างให้เข้ากันพักไว้


วิธีทำยำเต้าหู้ฟู

     1. ยีเต้าหู้ให้แหลก นำไปคลุกเกล็ดขนมปังและเกลือให้เข้ากัน 
     2. ตั้งกระทะเปิดไฟกลาง ใส่น้ำมันมากหน่อยสำหรับทอด พอน้ำมันเริ่มร้อนใส่เต้าหู้คลุกเกล็ดขนมปังลงไปทอดให้เหลือง ตักขึ้นให้สะเด็ดน้ำมัน
     3. ตักเต้าหู้ฟูใส่ชามผสม ราดน้ำยำ และใส่ส่วนผสมทุกอย่างที่เหลือ ได้แก่ มะม่วงซอย แครอตซอย มะเขือเทศหั่นขวาง พริกซอย ขึ้นฉ่ายหั่นท่อน และเม็ดมะม่วงหิมพานต์ คลุกเคล้าเข้าด้วยกัน ตักใส่จาน
 

ดูวิธีทำ ยำเต้าหู้ฟู  เพิ่มเติมคลิก

6. เต้าหู้เห็ดหอมอบวุ้นเส้นเจ



ภาพจาก คุณเนินน้ำ อาหารบ้าน ๆ ที่บ้านเนินน้ำ

           ใครมีวุ้นเส้นเหลือ ๆ จับมาทำเมนูเต้าหู้เห็ดหอมอบวุ้นเส้นเจ สูตรจาก คุณเนินน้ำ อาหารบ้าน ๆ ที่บ้านเนินน้ำ ใส่น้ำมันงาเพิ่มกลิ่นหอม กินเปล่า ๆ ไม่ต้องมีข้าวสวยก็อิ่มแล้วจ้า


ส่วนผสม เต้าหู้เห็ดหอมอบวุ้นเส้นเจ


วุ้นเส้น (แช่น้ำ-หั่นเป็นท่อนยาว) 2 ถ้วย
ซอสหอยนางรมเจ 2 ช้อนโต๊ะ
ผงปรุงรสเห็ดหอม 1 ช้อนชา
น้ำตาลทราย 2 ช้อนชา
พริกไทยป่น 1/2 ช้อนชา
ซีอิ๊วดำ 1 ช้อนชา
น้ำมันงา 1 ช้อนโต๊ะ
น้ำเปล่า 1/4 ถ้วย
น้ำมันพืช 2 ช้อนโต๊ะ
เต้าหู้ 1 แผ่น (หั่นทแยงมุมเป็นชิ้นสามเหลี่ยมจำนวน 4 ชิ้น)
เห็ดหอมแห้ง (แช่น้ำจนนิ่ม) 2 ดอก
ขิงแก่ (หั่นเป็นแว่น) 3 แว่น
พริกหอม 1 ช้อนชา
พริกไทยเม็ด 10 เม็ด
รากขึ้นฉ่าย 2 ราก
ขึ้นฉ่าย (หั่นเป็นท่อนสั้น) 2 ต้น


วิธีทำเต้าหู้กับเห็ดหอมอบวุ้นเส้นเจ

     1. คลุกเคล้าวุ้นเส้นกับซอสหอยนางรมเจ ผงปรุงรสเห็ดหอม น้ำตาลทราย พริกไทย ซีอิ๊วดำ น้ำมันงา และน้ำเข้าด้วยกัน พักไว้
     2. ใส่น้ำมันลงในหม้อ นำขึ้นตั้งไฟปานกลาง พอเริ่มร้อน ใส่เต้าหู้ลงจี่ให้ร้อนทั่ว จากนั้นใส่เห็ดหอมลงไปผัดให้หอม
     3. ใส่ขิง พริกหอม พริกไทยเม็ด และรากขึ้นฉ่ายลงไปผัด สุดท้ายใส่ส่วนผสมวุ้นเส้นลงไป จากนั้นปิดฝา อบด้วยไฟกลางค่อนข้างอ่อน นานประมาณ 5 นาทีจนวุ้นเส้นสุกนิ่ม
     4. เปิดฝาหม้อ ใส่ขึ้นฉ่ายลงไป เคล้าส่วนผสมทุกอย่างเข้าด้วยกัน ปิดฝาแล้วอบต่ออีก 2 นาที โรยหน้าด้วยขึ้นฉ่าย พร้อมเสิร์ฟ
 

ดูวิธีทำ เต้าหู้เห็ดหอมอบวุ้นเส้นเจ เพิ่มเติมคลิก

7. ข้าวเกรียบปากหม้อไส้เต้าหู้หมูสับ



ภาพจาก  คุณเนินน้ำ อาหารบ้าน ๆ ที่บ้านเนินน้ำ

          ใครอุปกรณ์พร้อมลุยทำกันเลย กับเมนูข้าวเกรียบปากหม้อไส้เต้าหู้หมูสับ สูตรจาก คุณเนินน้ำ อาหารบ้าน ๆ ที่บ้านเนินน้ำ แป้งข้าวเกรียบใส่น้ำดอกอัญชัน มาพร้อมไส้เต้าหู้ผัดหมูสับ 



ส่วนผสม แป้งข้าวเกรียบปากหม้อ


น้ำดอกอัญชัน 1/3 ถ้วย
แป้งข้าวเจ้า 1 ถ้วย
แป้งมัน 1/2 ถ้วย
น้ำ 1 ถ้วย


ส่วนผสม น้ำจิ้มข้าวเกรียบปากหม้อ


น้ำตาลทราย 1/2 ถ้วย
ซีอิ๊วดำหวาน 1/8 ถ้วย
น้ำส้มสายชู 1/4 ถ้วย
เกลือสมุทร 1 ช้อนชา
น้ำ 1/8 ถ้วย
​พริกขี้หนูสดบด 1/2 ช้อนโต๊ะ


ส่วนผสม ไส้เต้าหู้หมูสับ


น้ำมันพืช 2 ช้อนโต๊ะ
​กระเทียมสับ 1/2 ช้อนโต๊ะ
หอมใหญ่สับ 1/2 หัว
​หมูสับ 100 กรัม
​เต้าหู้ขาวแข็ง (หั่นสี่เหลี่ยมเล็ก) 1 ก้อน
​ซีอิ๊วขาว 1 ช้อนโต๊ะ
เกลือสมุทร 1/2 ช้อนชา
พริกไทยดำป่น 1 ช้อนชา
น้ำตาลทราย 1 ช้อนชา
​ต้นหอมซอย 1/2 ถ้วย


วิธีทำข้าวเกรียบปากหม้อไส้เต้าหู้หมูสับ

     1. ​ทำน้ำดอกอัญชันโดยใส่น้ำร้อนลงในดอกอัญชันแล้วกรองเอาเศษออก บีบน้ำมะนาวลงไปเล็กน้อยเพื่อให้เป็นสีม่วงคราม 
     2. ผสมแป้งข้าวเจ้าและแป้งมันลงอ่างผสม ค่อย ๆ เทน้ำและน้ำดอกอัญชันลงไป คนผสมให้เข้ากันดี
     3. ทำน้ำจิ้มโดยเคี่ยวน้ำตาลทรายกับซีอิ๊วดำหวาน น้ำส้มสายชู เกลือ และน้ำเข้าด้วยกันในหม้อจนละลาย ปิดไฟ พักไว้พออุ่นแล้วใส่พริกขี้หนูและกระเทียมลงไป
     4. ทำไส้โดยใส่น้ำมันลงในกระทะ นำขึ้นตั้งไฟกลาง ใส่กระเทียมและหอมใหญ่ลงผัดพอเหลืองหอม ใส่หมูสับลงผัดให้สุก ตามด้วยเต้าหู้ ผัดให้เข้ากัน ปรุงรสด้วยซีอิ๊วขาว เกลือ พริกไทยดำ และน้ำตาลทรายลงผัดให้ทั่ว ​สุดท้ายใส่ต้นหอมลงผัดให้สุก
     5. เตรียมหม้อคอคอด ใส่น้ำลงไป 2/3 ของหม้อ ขึงผ้าโทเร มัดด้วยยางให้แน่น และดึงให้ตึง เจาะรูริมผ้าเล็กน้อยพอให้ไอน้ำออกได้แล้วยกขึ้นตั้งบนไฟกลาง ปิดฝาครอบ ต้มจนน้ำเดือด 
     6. ตักแป้งละเลงลงบนปากหม้อเป็นแผ่นบาง ๆ ปิดฝาครอบไว้นานประมาณ 10 วินาที
     7. เปิดฝาตักส่วนผสมไส้ใส่ลงไปแล้วใช้พายยางจุ่มน้ำปาดแป้งขึ้นมาหุ้มไส้ ตักใส่จานที่มีน้ำมันเล็กน้อย จัดใส่จาน โรยหน้าด้วยกระเทียมเจียว ตกแต่งด้วยผักชี เสิร์ฟพร้อมน้ำจิ้ม
 

ดูวิธีทำ ข้าวเกรียบปากหม้ออัญชันไส้เต้าหู้หมูสับ เพิ่มเติมคลิก

8. ผัดพริกเต้าหู้กุ้ง 



ภาพจาก นิตยสารชีวจิต

          มาต่อกันที่เมนูผัดพริกเต้าหู้กุ้ง สูตรจาก นิตยสารชีวจิต ใส่น้ำพริกเผาผัดกับเครื่องเคราจนเข้ากัน โรยต้นหอมกับผักชีเพิ่มสีสัน



ส่วนผสม ผัดพริกเต้าหู้กุ้ง


เต้าหู้อ่อน หั่นสี่เหลี่ยมลูกเต๋าใหญ่ 1 ถ้วย
กุ้งสดแกะเปลือก หั่นชิ้นเล็ก 1/4 ถ้วย
กระเทียมสับ 2 ช้อนชา
น้ำพริกเผา 1 ช้อนโต๊ะ
ซีอิ๊วขาว 1 ช้อนโต๊ะ
น้ำตาลทราย (ไม่ขัดขาว) 1 ช้อนชา
น้ำมันพืช 2 ช้อนโต๊ะ
น้ำละลายแป้งข้าวโพด (ผสมแป้งข้าวโพด 1 ช้อนโต๊ะ กับน้ำสะอาด 2 ช้อนโต๊ะ) 
ต้นหอม ผักชี หั่นเป็นท่อนปริมาณเล็กน้อย


วิธีทำผัดพริกเต้าหู้กุ้ง

     1. ตั้งกระทะ เทน้ำมันพืชลงไป ทอดเต้าหู้ให้พอเหลือง จากนั้นเขี่ยเต้าหู้ทั้งหมดไว้ข้างกระทะหรือตักขึ้นพักไว้
     2. เจียวกระเทียมในกระทะใบเดิมให้เหลือง แล้วใส่น้ำพริกเผาลงไป ผัดให้เข้ากัน
     3. ใส่กุ้ง ผัดให้สุกปรุงรสด้วยซีอิ๊วขาวและน้ำตาลทราย แล้วตักเต้าหู้มาผัดให้เข้ากัน
     4. ใส่น้ำละลายแป้งข้าวโพดลงไป คลุกเคล้าให้เข้ากัน โรยต้นหอม ผักชี ตักใส่จาน พร้อมเสิร์ฟ
 

ดูวิธีทำ ผัดพริกเต้าหู้กุ้ง เพิ่มเติมคลิก

9. แกงจืดเต้าหู้สอดไส้เนื้อปลา



ภาพจาก คุณบ่งบ๊ง สมาชิกเว็บไซต์พันทิปดอทคอม

           แกงจืดเต้าหู้ยัดไส้หมูสับแค่เห็นก็เบื่อ ลองเปลี่ยนมาทำแกงจืดเต้าหู้สอดไส้เนื้อปลา สูตรจาก คุณบ่งบ๊ง สมาชิกเว็บไซต์พันทิปดอทคอม จับเต้าหู้ยัดไส้เนื้อปลาผสมสามเกลอ เพิ่มสีสันด้วยต้นหอมกับผักชี


ส่วนผสม แกงจืดเต้าหู้สอดไส้เนื้อปลา


เนื้อปลาอินทรีบด หรือเนื้อปลากรายบด
เต้าหู้ขาว (แบบนิ่ม)
แตงกวา หรือ มะระสด คว้านเมล็ดออก
เห็ดหอมสับ
น้ำเปล่า
กระเทียม พริกไทย และรากผักชี โขลกละเอียด
ผงซุปไก่
กระเทียมเจียว
ผักชี ต้นหอม
พริกไทยป่น


วิธีทำแกงจืดเต้าหู้สอดไส้เนื้อปลา

     1. หั่นแบ่งเต้าหู้ขาวเป็น 4 ชิ้น แล้วผ่าครึ่งเพื่อให้สอดไส้เข้าไปได้
     2. หั่นต้นหอม และผักชีหั่นเป็นท่อน พักไว้
     3. โขลกสามเกลอ ได้แก่ กระเทียม พริกไทย และรากผักชีให้ละเอียด แล้วนำมาคลุกเคล้ากับเนื้อปลา เสร็จแล้วยัดไส้ไปในเต้าหู้ และแตงกวา หรือมะระ 
     4. นำหม้อใส่น้ำ ตั้งไฟให้เดือด ใส่ผงซุปไก่ลงไป (อาจใส่เห็ดหอมหั่นลงต้มไปด้วย เพื่อให้ได้กลิ่น) เมื่อน้ำเดือดจัด ใส่เต้าหู้ และแตงกวายัดไส้ลงไป ปรุงรสด้วยซีอิ๊วขาว หรือน้ำปลา หรือเกลือป่น ถ้าเต้าหู้และแตงกวาลอยขึ้นมา แสดงว่าสุกดีแล้ว
     5. ก่อนปิดไฟ ให้แบ่งใส่ต้นหอมและผักชีบางส่วนลงไป ใส่แครอตเพิ่มสีสัน ก่อนเสิร์ฟ โรยต้นหอม ผักชี และพริกไทย ใส่กระเทียมเจียว
 

ดูวิธีทำ แกงจืดเต้าหู้สอดไส้เนื้อปลา เพิ่มเติมคลิก

           จากที่เคยทำแต่เมนูแกงจืดเต้าหู้ ต่อไปลองทำเมนูยำเต้าหู้กับลาบเต้าหู้แซ่บ ๆ กินกับข้าวสวยหรือแกล้มกับผักสดเป็นอาหารลดน้ำหนักก็เหมาะจ้า 
แนะนำเมนูเต้าหู้สูตรอื่น ๆ ที่น่าสนใจ ใครสนใจทำเมนูไหนคลิกเลยจ้า

     => 10 เมนูเต้าหู้ไข่ เมนูเดิมเติมไอเดีย นุ่มนิ่มกินเพลิน ๆ
     => 8 อาหารเจเมนูเต้าหู้ เติมความอร่อยด้วยโปรตีนเน้น ๆ
     => 9 เมนูเต้าหู้อ่อน เต้าหู้นิ่ม เนื้อนุ่มละมุนลิ้น กินได้ทั้งวันไม่น่าเบื่อ
     => 6 เมนูเต้าหู้ยี้ เนรมิตจานอร่อยรสชาติไม่ยี้เหมือนชื่อ
     => 10 เมนูเต้าหู้แซ่บ ชวนกินโปรตีนรสจัดจ้านอร่อยจบในจานเดียว
 

ขอบคุณข้อมูลจาก
samrong-hosp.com
pueasukkapab.com
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













9 เมนูเต้าหู้ขาว อร่อยละมุนมีประโยชน์แบบไม่จำเจ




โพสต์เมื่อ 9 กุมภาพันธ์ 2565 เวลา 11:22:12
 12,664 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































