




เมนูจากผักโขม สูตรอาหารฝรั่ง กับ เมนูผักโขม ทั้ง อาหารจากผักโขม และ เครื่องดื่มจากผักโขม

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารฝรั่ง












11 เมนูจากผักโขม ถึงผักจะขมแต่อร่อยได้หลากหลาย





101,833อ่าน














0












           ไม่ขมอย่างที่คิด ชวนเข้าครัวทำเมนูจากผักโขม สูตรอาหารฝรั่งหลากแบบและมีเครื่องดื่มด้วย บอกเลยว่ารสชาติดีงาม อยากให้ลองทำกินกันทุกคน  






 


            แค่ได้ยินชื่อผักโขมหลายคนคงร้องยี้เพราะกลัวความขม แต่รู้ไหมว่าเจ้าผักโขมมีประโยชน์ต่อร่างกายมาก ๆ สำหรับใครที่ใจกล้าไม่กลัวขมและกลิ่นเหม็นเขียวอยากให้ลองทำเมนูผักโขมกินสักครั้งแล้วจะติดใจค่ะ กระปุกดอทคอมขอนำเสนอวิธีทำอาหารเมนูจากผักโขม เช่น ผักโขมอบชีส ซุปผักโขม น้ำผักโขม ไข่ตุ๋นผักโขม เป็นต้น วัยเด็กหรือผู้ใหญ่ก็กินได้และอร่อยด้วย
 
1. ผักโขมอบชีส แบบง่าย ๆ 



สูตรจาก คุณ tayo76 สมาชิกเว็บไซต์พันทิปดอทคอม 

          จากที่เคยซื้อเมนูผักโขมอบชีสราคาแพง แม้จะอร่อยได้ปริมาณน้อยนิดไม่อิ่มท้อง ลองมาทำกินเองฟินกว่าเยอะเลยค่ะ สูตรนี้ใส่แฮมกับชีสสามชนิด ใครกลัวอ้วนผ่านไปได้เลยจ้า
 


ส่วนผสม ผักโขมอบชีส


เนยสด
หอมใหญ่ (หั่นเต๋า) 1/2 หัว
แป้งสาลีอเนกประสงค์ 1 ช้อนโต๊ะ
แฮม หรือเบคอน (หั่นเต๋า)
นมจืด
ผักโขม (หั่นหยาบ)
เกลือป่น 1/2 ช้อนชา
พริกไทยป่น
น้ำตาลทราย เล็กน้อย
ออริกาโน่ (ใส่หรือไม่ใส่ก็ได้)
มอสซาเรลล่าชีส
เชดดาร์ชีส
พาร์มีซานชีส
	 


วิธีทำผักโขมอบชีส

     1. ตั้งกระทะ ใส่เนยสดและหอมใหญ่ลงไปผัดพอสุก จากนั้นใส่แป้งสาลีอเนกประสงค์ลงไป
     2. ใส่แฮมและนมจืดไปลงไปส่วนหนึ่งก่อน (เพื่อให้แป้งไม่ไหม้ติดกระทะ) ผัดสักครู่ให้แป้งเป็นก้อน จากนั้นใส่ผักโขมลงไป เติมนมจืดลงไปอีก ปรุงรสด้วยเกลือป่น พริกไทยป่น และน้ำตาลทราย เทใส่จาน พักไว้ แล้วค่อยใส่ลงในถาดฟอยล์
     3. วางมอสซาเรลล่าชีสบนผักโขม แซมด้วยเชดดาร์ชีสเล็กน้อยเพื่อให้มีรสเค็มอร่อยขึ้น หรือจะโรยพาร์มีซานชีสให้กลิ่นหอมน่ากินขึ้นด้วยก็ได้ (ถ้าใส่เยอะไปจะฉุนไม่อร่อยนะจ๊ะ)
     4. นำเข้าเตาอบ โดยใช้ไฟบน-ล่าง เวลาประมาณ 10-12 นาที อบไปประมาณ 6-7 นาที ต้องเปิดฝามาหมุนทิศทางให้มันได้ความร้อนทั่ว ๆ กัน เอาออกมาโรยออริกาโน่ พร้อมเสิร์ฟ
 

ดูวิธีทำ ผักโขมอบชีส แบบง่าย ๆ เพิ่มเติมคลิก

2. ผักโขมอบชีส สูตรออร์แกนิก 



คุณ rock barista สมาชิกเว็บไซต์พันทิปดอทคอม

           มาต่อกันที่อีกวิธีทำผักโขมอบชีส สูตรนี้เพิ่มความหอมจากกระเทียม ใครจะใส่แฮมเพิ่มก็ตามชอบ อบจนชีสเยิ้มสีสวย แค่คำเดียวก็ฟินแล้วค่ะ
 


ส่วนผสม ผักโขมอบชีส 


เนยสด ปริมาณตามชอบ
หอมหัวใหญ่สับ 2 หัว
กระเทียมสับ 1 หัว
ผักโขมต้มสุกสับ 7 ต้น
นมสด
เกลือ
แป้งมันสำปะหลัง
ชีสขูด
	 


วิธีทำผักโขมอบชีส

     1. ใส่เนยลงในกระทะ ใส่หอมใหญ่ลงไป ผัดพอใกล้สุก ใส่กระเทียมลงไป เจียวพอสุก ใส่ผักโขมสับ จากนั้นเทนมสดลงไปนิดหน่อย
     2. ปรุงรสด้วยเกลือ ใส่แป้งมันสำปะหลัง ผัดให้เข้ากัน
     3. ตักใส่ถ้วยทนความร้อนขนาดพอเหมาะ โรยชีสลงไปตามชอบแล้วนำเข้าเตาอบ อบจนชีสเยิ้ม
 

ดูวิธีทำ ผักโขมอบชีส สูตรออร์แกนิก เพิ่มเติมคลิก

3. ลาซานญ่าผักโขมอบชีส



สูตรจาก คุณแม่นกกะอันนา สมาชิกเว็บไซต์พันทิปดอทคอม

          เมนูผักโขมอบชีสกินบ่อยก็เบื่อ ลองเปลี่ยนมาทำเมนูลาซานญ่าผักโขมอบชีสสักครั้งดีไหม มาพร้อมวิธีทำซอสครีมเบชาเมล เพิ่มความหอมจากใบไทม์
 


ส่วนผสมลาซานญ่าผักโขมอบชีสริคอตต้า (สำหรับ 4 ที่) แบ่งเป็น 2 ส่วน

ส่วนผสมที่ 1 ลาซานญ่า
 

น้ำมันมะกอก (สำหรับผัดผักโขม) 2 ช้อนโต๊ะ
กระเทียม (สับละเอียด) 1 กลีบใหญ่
หอมใหญ่ (ซอยละเอียด) 2 หัว
เกลือ
พริกไทย
ใบไทม์สับละเอียด พอประมาณ (ไทม์เป็นเครื่องเทศของครัวฝรั่ง)
เนยสด 2 ช้อนโต๊ะ (เพิ่มความหอมอบอวล ชวนหม่ำ)
ผักโขมสด 500 กรัม (ล้างสะอาดซับน้ำให้แห้งเพราะเราไม่ต้องการน้ำแฉะ ๆ ลงไปในตัวลาซานญ่า)
ริคอตต้าชีส 250 กรัม
พาร์มีซานชีส ตามชอบ
มอสซาเรลล่าชีส ตามชอบ
แผ่นพาสต้าลาซานญ่าอบแข็ง
	 


วิธีทำลาซานญ่า


ตั้งกระทะให้ร้อน เทน้ำมันมะกอกลงไป ตามด้วยกระเทียมผัดพอส่งกลิ่นหอม ใส่หอมใหญ่ลงไป เพิ่มรสชาติด้วยเกลือ พริกไทย ใส่ใบไทม์ลงไป ตามด้วยเนยสด ผัดจนกว่าหอมใหญ่จะเปลี่ยนเป็นสีใส ๆ จากนั้นใส่ผักโขมลงไป ชิมรสตามชอบ
	 


ส่วนผสมที่ 2 ซอสครีมเบชาเมล (bechamel sauce)
 

เนยสด 3 ช้อนโต๊ะ
แป้งอเนกประสงค์ 3 ช้อนโต๊ะ
นมสด 6 เดซิลิตร
เกลือ
พริกไทย
เมล็ดจันทน์เทศ ขูดละเอียด
พาร์มีซานชีส หรือ le gruyère ประมาณ 70 กรัม ปริมาณมากน้อยตามชอบ
	 


วิธีทำซอสครีมเบชาเมล (bechamel sauce)


ตั้งไฟให้ร้อนปานกลางใส่เนยลงไป เติมแป้ง ใช้ตะกร้อคนจนแป้งสุก ค่อย ๆ เติมนมลงไปจนหมด คนให้เข้ากัน เติมเมล็ดจันทน์เทศขูดฝอยลงไปเล็กน้อย เพื่อให้มีกลิ่นหอม เติมเกลือลงไปเล็กน้อยพร้อมกับพริกไทย คนจนซอสข้นคล้าย ๆ ดับเบิลครีม เติมชีสลงไป คนให้เข้ากันอีกครั้ง จนส่วนผสมทุกอย่างเป็นเนื้อเดียวกัน พักไว้
	 


วิธีทำลาซานญ่าผักโขมอบชีสริคอตต้า

     1. เปิดเตาอบที่อุณหภูมิ 180 องศาเซลเซียส (ใช้เวลา 30-45 นาที) โดยแบ่งเวลาอบเป็น 2 ส่วน โดยช่วง 15 นาทีหลัง อบแบบไม่มีฟอยล์ เพื่อจะทำให้หน้าของลาซานญ่าน่ากิน  
     2. ใช้เนยสดทาฟอยล์ให้ทั่ว ตามด้วยซอสครีม วางแผ่นลาซานญ่าลงไปในฟอยล์ ตามด้วยผักโขมที่เตรียมไว้ โรยมอสซาเรลล่าชีส ริคอตต้าชีส และพาร์มีซานชีส ราดซอสครีมลงไป ปิดด้วยแผ่นพาสต้าลาซานญ่า หักให้แผ่นแตก ๆ ตอนเสิร์ฟจะได้ตัดง่าย ๆ
     3. ทำชั้นต่อ ๆ ไปเหมือนเดิม ชั้นสุดท้าย วางแผ่นพาสต้าลงไป ราดซอสครีมให้ทั่ว ตามด้วยมอสซาเรลล่าชีส และ พาร์มีซานชีส เรียบร้อยแล้วก็ใช้ฟอยล์ปิดไว้
     4. พอถึง 15 นาทีสุดท้ายเอาแผ่นฟอยล์ออกเพื่อให้หน้าลาซานญ่าสวยน่ากิน อบเสร็จเรียบร้อย ยกออกจากเตา พักไว้ประมาณ 5-7 นาที เพื่อให้ลาซานญ่าเซตตัว ง่ายต่อการตัดเสิร์ฟ
 

ดูวิธีทำ ลาซานญ่าผักโขมอบชีส เพิ่มเติมคลิก

4. ไข่ตุ๋นนมสดผักโขม



สูตรจาก นิตยสาร gourmet & cuisine 

          หุงข้าวรอเลยจะได้มากินกับเมนูไข่ตุ๋นนมสดผักโขม สูตรนี้ใส่ก้ามปูหิมะเทียม หรือใครจะใส่หมูเห็ดเป็ดไก่เพิ่มก็ได้ รับรองเนื้อไข่ละมุนลิ้นจริง ๆ ค่ะ
 


ส่วนผสม ไข่ตุ๋นนมสดกับผักโขม (สำหรับ 4 ที่)


ไข่ไก่ฟองใหญ่ 5 ฟอง
นมข้นจืด 1 ถ้วย
น้ำซุปไก่ 1/2 ถ้วย
เกลือป่น 1/2 ช้อนชา
พริกไทยป่น 1/2 ช้อนชา
ผักโขมลวกสับ 1/2 ถ้วย
ก้ามปูหิมะเทียม 7 ชิ้น
	 


วิธีทำไข่ตุ๋นนมสดกับผักโขม

     1. ผสมไข่ไก่ นมข้นจืด และน้ำซุปไก่ เข้าด้วยกัน ปรุงรสด้วยเกลือและพริกไทย คนให้เข้ากัน กรองด้วยกระชอนให้ไข่เป็นเนื้อเดียวกัน
     2. แบ่งส่วนผสมไข่ประมาณ 1/3 ส่วน นำไปผสมกับผักโขม เทใส่ถ้วยสำหรับนึ่ง นึ่งพอสุก นำส่วนผสมไข่ที่เหลือมาใส่ก้ามปู เทใส่ชามเดิม นึ่งต่อจนสุก  
 

ดูวิธีทำ ไข่ตุ๋นนมสดผักโขม เพิ่มเติมคลิก

5. คีชทูน่าผักโขม 



สูตรจาก คุณ rita_bunny สมาชิกเว็บไซต์พันทิปดอทคอม

          ใครมีไมโครเวฟเตรียมตัวทำเมนูคีชทูน่าผักโขมกันเลย สูตรนี้ใช้ถ้วยทาร์ตสำเร็จรูป เทส่วนผสมผักโขมทูน่าไวท์ซอสลงไป หยอดไข่ไก่ด้านบนเพิ่มความสวยงาม
 


ส่วนผสม คีชทูน่าผักโขม


แป้งสาลีอเนกประสงค์ 1+1/2 ช้อนโต๊ะ
นมสด (หรือวิปปิ้งครีม) 100 กรัม
พาร์มีซานชีสชนิดผง (หรือเกลือ) 1 ช้อนโต๊ะ (ใส่หรือไม่ใส่ก็ได้)
เกลือ 1/8 ช้อนชา (ถ้าไม่ได้ใส่พาร์มีซานชีสให้เพิ่มปริมาณเกลือ)
พริกไทยดำเล็กน้อย
เนยสดชนิดจืด 1/4 ถ้วยตวง
ผักโขมสด 200 กรัม (หรือผักโขมแช่แข็ง 8 ก้อน นำมาละลายแล้วบีบน้ำออก จากนั้นนำไปสับเพื่อเวลากัดจะได้ไม่ติดกันเป็นเส้นยาว ๆ )
ปลาทูน่าในน้ำแร่ 1 กระป๋อง (เอาเฉพาะเนื้อ)
ไข่ไก่ตีพอแตก 4 ฟอง
ถ้วยทาร์ตแบบเค็มสำเร็จรูป 50 ชิ้น
มอสซาเรลล่าชีส (หรือเชดดาร์ชีส) 2 ถ้วยตวง
	 


วิธีทำคีชทูน่าผักโขม

     1. นำแป้งสาลีอเนกประสงค์ นมสด พาร์มีซานชีส เกลือ และพริกไทยดำใส่ภาชนะที่มีฝาปิด แล้วค่อย ๆ เขย่าให้ส่วนผสมเข้ากัน (หรือใส่ลงถ้วยแล้วใช้ช้อนคนก็ได้) จากนั้นเทใส่ภาชนะสำหรับนำเข้าไมโครเวฟ
     2. ใส่เนยสดลงไปแล้วนำเข้าเตาอบไมโครเวฟ ใช้ไฟ 800 วัตต์ ประมาณ 3 นาที
     3. นำส่วนผสมไวท์ซอสออกมาจากเตาไมโครเวฟคนให้ละลายเข้าด้วยกัน ใส่ผักโขมและเนื้อปลาทูน่าลงไป (ใช้แต่เนื้อปลาทูน่า) นำเข้าเตาไมโครเวฟ ประมาณ 4 นาที นำออกมาคนให้เข้ากัน พักไว้
     4. ใส่ส่วนผสมผักโขมทูน่าไวท์ซอสลงไปในถ้วยทาร์ต เสร็จแล้วหยอดไข่ไก่ตามลงไป ตามด้วยมอสซาเรลล่าชีส
     5. นำเข้าไมโครเวฟ ประมาณ 3  นาที (ถ้าใครจะใช้วิธีอบให้อบที่อุณหภูมิ 250 องศาเซลเซียส อบเป็นเวลา 12 นาที ซึ่งการอบด้วยเตาอบ หน้าของคีชที่ได้จะออกมาสวยงามกว่าใช้ไมโครเวฟ)
 

ดูวิธีทำ คีชทูน่าผักโขม เพิ่มเติมคลิก

6. เปาะเปี๊ยะทอดผักโขมอบชีส



สูตรจาก คุณ tayo76 สมาชิกเว็บไซต์พันทิปดอทคอม 

          มาต่อกันที่อาหารว่างเมนูผักโขมนั่นคือ เปาะเปี๊ยะทอดผักโขมอบชีส จับแผ่นเปาะเปี๊ยะห่อไส้ผักโขมผัดแฮมแล้วโปะด้วยชีส พอห่อสวยงามก็ทอดจนสุกกรอบ
 


ส่วนผสม เปาะเปี๊ยะทอดผักโขมอบชีส


ผักโขม
หอมหัวใหญ่ 1/2 หัว
แฮม (หรือเบคอนก็ได้ตามชอบ)
เนยจืด 1 ก้อนเล็ก
นมจืด 100 มิลลิลิตร
เกลือป่น 1/2 ช้อนชา
พริกไทยป่น
แผ่นแป้งเปาะเปี๊ยะ
ชีส (เตรียมไว้ทั้งเชดดาร์ชีส มอสซาเรลล่าชีส และพาร์มีซานชีส)
	 


วิธีทำเปาะเปี๊ยะทอดผักโขมอบชีส 

     1. นำผักโขมไปละลายน้ำแข็งจนคลายตัว หั่นให้เป็นชิ้นเล็กลงนิดหน่อย เพื่อจะได้ง่ายต่อการห่อ
     2. นำหอมใหญ่มาตัดจุกหัว-ท้ายทั้งสองข้างออกก่อนแล้วผ่าครึ่งลูก จากนั้นใช้มีดเฉือนเฉียง ๆ ให้ขาดแค่ฝั่งเดียว จากนั้นหั่นหอมใหญ่ตามขวางอีกครั้งเป็นเต๋า
     3. หั่นแฮมให้เป็นชิ้นเล็ก ๆ เพราะว่าถ้าชิ้นใหญ่มาก จะลำบากตอนห่อ
     4. ใส่เนยจืดลงในกระทะ จากนั้นนำหอมใหญ่ลงไปผัดจนสุกเหลือง ใส่แฮมลงไปผัดสักครู่แล้วจึงใส่ผักโขม ตามด้วยนมจืด (ประมาณ 1/2 ขวดเล็ก) ปรุงรสด้วยเกลือและพริกไทย ผัดให้เข้ากัน ตักผักโขมผัดใส่จาน เตรียมไว้
เคล็ดลับในการปรุงรส : ถ้าต้องการชีสที่ยืดโดยใช้มอสซาเรลล่าชีสเพียงอย่างเดียว ปรุงให้มีรสเค็ม เพราะมอสซาเรลล่าชีส มีรสอ่อน แต่ถ้าชอบเชดดาร์ชีสให้ปรุงรสอ่อน เพราะเชดดาร์นั้นเค็มกว่ามอสซาเรลล่าชีส
     5. ห่อเปาะเปี๊ยะ โดยวางแผ่นแป้งเปาะเปี๊ยะบนเขียง ตัดเชดดาร์ชีสวางลงบนแผ่นเปาะเปี๊ยะ ตามด้วยผัดผักโขม สุดท้ายวางเชดดาร์ชีสทับลงไปอีกครั้ง พับแป้งจากท้ายขึ้นมา แล้วค่อย ๆ ม้วนให้ไส้มาอยู่ตรงกลาง จากนั้นพับมุมแป้งซ้ายและขวามาทบกัน สุดท้ายม้วนต่อไปจนสุด เมื่อห่อเสร็จแล้วสามารถนำไปเข้าตู้เย็นไว้ทอดวันหลังได้ หรือนำไปทอดเลยก็ได้
     6. ตั้งกระทะให้น้ำมันร้อนแล้วใส่เปาะเปี๊ยะลงไปทอดให้พอเหลืองกรอบทั้ง 2 ด้าน ตักขึ้นสะเด็ดน้ำมัน จัดใส่จาน พร้อมเสิร์ฟ
 

ดูวิธีทำ เปาะเปี๊ยะทอดผักโขมอบชีส เพิ่มเติมคลิก

7. เกี๊ยวทอดไส้ผักโขมแฮมชีส 



สูตรจาก คุณ tuckky&luckky สมาชิกเว็บไซต์พันทิปดอทคอม

          เกี๊ยวทอดไส้หมูคงต้องชิดซ้ายให้กับเมนูเกี๊ยวทอดไส้ผักโขมแฮมชีส จับแผ่นเกี๊ยวห่อไส้ผักโขมผัดกับแฮมและโรยชีสลงไป พอห่อเรียบร้อยก็เอาลงไปทอดจนสุกกรอบ
 


ส่วนผสม เกี๊ยวทอดไส้ผักโขมแฮมชีส


แผ่นเกี๊ยว
ผักโขม
แฮม
ชีส
หอมใหญ่
เนย
ออริกาโน่
น้ำมันพืช (สำหรับทอด)
น้ำจิ้มบ๊วย
	 


วิธีทำเกี๊ยวทอดไส้ผักโขมแฮมชีส

     1. นำผักโขมไปล้างแล้วนำไปต้มกับน้ำเปล่า ใส่เกลือเล็กน้อย พอผักเริ่มนิ่มนำขึ้นจากเตา บีบน้ำออก พักไว้
     2. หั่นแฮม หอมใหญ่ และผักโขมที่ต้มไว้
     3. ตั้งกระทะใส่เนยลงไป นำผักโขม แฮม และหอมใหญ่ลงไปผัด ใส่ออริกาโน่เพิ่มความหอม ผัดพอเข้ากันดี ตักขึ้นพักไว้
     4. นำแผ่นเกี๊ยวมาห่อไส้ผักโขมแฮม โรยชีสลงไปด้วย โดยห่อเป็นทรงสามเหลี่ยมหรือสี่เหลี่ยมตามชอบ ห่อโดยใช้น้ำลูบข้าง ๆ แผ่นเกี๊ยวให้แผ่นติดกัน
     5. ใส่น้ำมันพืชลงในกระทะ นำขึ้นตั้งไฟ นำเกี๊ยวที่ห่อไว้ลงทอดจนสุก ตักใส่ภาชนะ จิ้มกับน้ำจิ้มบ๊วย
 

ดูวิธีทำ เกี๊ยวทอดไส้ผักโขมแฮมชีส เพิ่มเติมคลิก

8. ผักโขมอบชีสทูน่า 





           ผักโขมอบชีสกินบ่อยจนเอียน ลองเพิ่มโปรตีนจากทูน่าหน่อยดีไหม ขอนำเสนอเมนูผักโขมอบชีสทูน่า จับทุกอย่างลงไปผัดให้เข้ากันแล้วโรยชีส สุดท้ายนำไปอบจนชีสเยิ้ม
 


ส่วนผสม ผักโขมอบชีสทูน่า


เนยสดชนิดเค็ม 2 ช้อนโต๊ะ
กระเทียมสับละเอียด 1 ช้อนโต๊ะ
แป้งสาลีอเนกประสงค์ 2 ช้อนชา
นมสด 100 มิลลิลิตร
พริกไทยป่น 1/2 ช้อนชา
ผงปรุงรสไก่ 1 ช้อนชา
ผักโขมลวกสุก (สับละเอียด) 200 กรัม
ทูน่าชนิดก้อนในน้ำมันพืช 1 กระป๋อง
มอสซาเรลล่าชีสขูด 100 กรัม
พาร์มีซานชีส (โรยหน้า)
ถ้วยกระเบื้องสำหรับอบ
	 


วิธีทำผักโขมอบชีสทูน่า

     1. ผัดกระเทียมกับเนยสดจนมีกลิ่นหอม ใส่แป้งสาลีอเนกประสงค์ และนมสด ปรุงรสด้วยพริกไทยป่น และผงปรุงรสไก่ เคี่ยวจนเดือด ใส่ผักโขม และเนื้อทูน่าลงผัดให้เข้ากัน
     2. ตักใส่ถ้วย โรยหน้าด้วยมอสซาเรลล่าชีส และพาร์มีซานชีส นำเข้าเตาอบที่อุณหภูมิ 180 องศาเซลเซียสจนชีสละลาย นำออกจากเตา พร้อมเสิร์ฟ
 

ดูวิธีทำ ผักโขมอบชีสทูน่า เพิ่มเติมคลิก

9. ลาซานญ่าผักโขมไมโครเวฟ 





           ไม่ต้องมีเตาอบก็ทำเมนูผักโขมอบชีสอร่อย ๆ ได้ ขอนำเสนอเมนูลาซานญ่าผักโขม สูตรไมโครเวฟ เพิ่มความหอมและเผ็ดร้อนตัดเลี่ยนด้วยพริกไทยดำ ลองทำกินกันเลยเถอะ
 


ส่วนผสม ลาซานญ่าผักโขมไมโครเวฟ


ผักโขมลวกสุกตัดเป็นท่อน 600 กรัม
น้ำมันมะกอก 3 ช้อนโต๊ะ
หอมใหญ่สับ 120 กรัม
กระเทียมสับ 5 กลีบ
ครีมสด 400 มิลลิลิตร
เกลือ (ปรุงรส)
พริกไทยดำ (ปรุงรส)
พาร์มีซานชีสขูดฝอย (โรยหน้า)
แป้งลาซานญ่า 4 แผ่น
มอสซาเรลล่าชีส (โรยหน้า)
น้ำสำหรับลวกผักโขม
กล่องอะลูมิเนียมฟอยล์
	 


วิธีทำลาซานญ่าผักโขมไมโครเวฟ

     1. ผัดหอมใหญ่กับน้ำมัน และกระเทียมจนมีกลิ่นหอม ใส่ผักโขม ปรุงรสด้วยเกลือ และพริกไทยดำ ผัดจนเข้ากันดี เติมครีมสด ผัดให้เข้ากันอีกครั้ง ยกลง พักไว้จนเย็นสนิท
     2. ตักส่วนผสมผักโขมใส่ในกล่องอะลูมิเนียมฟอยล์ ตามด้วยพาร์มีซานชีส วางแป้งลาซานญ่าทับ โรยหน้าด้วยมอสซาเรลล่าชีส
     3. นำเข้าไมโครเวฟที่อุณหภูมิ 180 องศาเซลเซียส นานประมาณ 25 นาที นำออกจากไมโครเวฟ พร้อมรับประทาน
 

ดูวิธีทำ ลาซานญ่าผักโขมไมโครเวฟ เพิ่มเติมคลิก

10. ซุปผักโขม





           มื้อเช้านี้ทำเมนูซุปผักโขมกินกันไหม จับทุกอย่างลงไปผัดและเอาไปปั่นจนละเอียด ปรุงรสตามชอบ เสิร์ฟตอนอุ่น ๆ กินกับขนมปังฝรั่งเศสอร่อยเยี่ยม
 


ส่วนผสม ซุปผักโขม


เนยสด
หอมใหญ (หั่นเต๋า)
เห็ดแชมปิญองซอย
ผักโขมลวกสุก บีบน้ำออก
น้ำซุป
วิปปิ้งครีม
เกลือป่น
พาร์สลีย์สับ
พริกไทยป่น
ขนมปังฝรั่งเศส


วิธีทำซุปผักโขม

 

ผัดหอมใหญ่กับเนยให้หอมและเริ่มเปลี่ยนเป็นสีน้ำตาลอ่อน ๆ 
ใส่เห็ดแชมปิญองและผักโขมลวกลงไปผัดจนสุก
เติมน้ำซุปลงไปจนเริ่มเดือด ยกลงพักไว้จนอุ่น
นำส่วนผสมที่เย็นลงแล้วใส่โถปั่นจนละเอียด 
เทส่วนผสมใส่ลงหม้ออีกครั้ง รอจนเดือด
ลดไฟอ่อนเติมวิปปิ้งครีมลงไป ปรุงรสเกลือป่น พริกไทย และพาร์สลีย์สับ ชิมรสตามชอบ
ตักใส่ถ้วยเสิร์ฟพร้อมขนมปังฝรั่งเศส


ดูวิธีทำ ซุปผักโขม เพิ่มเติมคลิก

11. น้ำผักโขม





          ใครจะไปรู้ว่าผักโขมนอกจากเอาไปทำเมนูอบชีสได้อร่อยแล้วยังเอามาทำเครื่องดื่มได้ด้วย ยกตัวอย่างน้ำผักโขม สูตรนี้เพิ่มความหวานจากน้ำเชื่อม เติมน้ำมะนาวนิดหน่อย ก่อนดื่มใส่น้ำแข็งสดชื่นมาก ๆ เลยค่ะ
 


ส่วนผสม น้ำผักโขม


ผักโขม 250 กรัม
น้ำต้มสุก 1 ถ้วย
น้ำเชื่อมหรือน้ำผึ้ง ปริมาณตามชอบ
น้ำมะนาว ปริมาณตามชอบ
เกลือป่นเล็กน้อย
น้ำแข็ง
	 


วิธีทำน้ำผักโขม

     1. ล้างผักโขมให้สะอาด หั่นเป็นชิ้นเล็ก ๆ ใส่ลงในเครื่องปั่น ตามด้วยน้ำต้มสุก ปั่นผสมให้ละเอียด ยกลงกรองด้วยผ้าขาวบ้าง เอาเฉพาะน้ำ
     2. เทน้ำผักโขมใส่ลงในหม้อ นำขึ้นตั้งไฟแรงจนเดือด (อย่าต้มนาน) ยกลงจากเตาทันที พักทิ้งไว้จนเย็น
     3. เวลาดื่ม เทน้ำผักโขมลงในแก้ว ตามด้วยน้ำเชื่อมหรือน้ำผึ้ง เกลือป่น และน้ำมะนาว คนผสมให้เข้ากัน ชิมรสตามชอบ ใส่น้ำแข็ง พร้อมดื่ม
 

ดูวิธีทำ น้ำผักโขม เพิ่มเติมคลิก

            ต่อไปนี้ใครไปเดินจ่ายตลาดเห็นเจ้าผักโขมซื้อมาเลยนะคะ แม้จะมีรสขมสักหน่อยแต่ก็มีคุณค่า เอามาทำเมนูผักโขมสุดอร่อยได้หลากสไตล์ เอาล่ะ... เข้าครัวเริ่มเมนูแรกไปพร้อมกันเลยดีไหม
 
สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing 

คลิกเลย
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













11 เมนูจากผักโขม ถึงผักจะขมแต่อร่อยได้หลากหลาย




อัปเดตล่าสุด 16 กรกฎาคม 2564 เวลา 14:53:52
 101,833 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































