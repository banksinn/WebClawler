




วิธีทำไข่ตุ๋น เมนูไข่ตุ๋น เมนูไข่อร่อยง่าย หลากหลายแบบ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






9 วิธีทำไข่ตุ๋นสุดเทพ เมนูไข่อร่อยง่าย หลากหลายแบบ




1,282,648อ่าน







0















            ไข่ตุ๋นไมโครเวฟ เมนูไข่สุดง่ายที่หลายคนไม่เชื่อว่าทำง่ายอย่างที่คิด เพราะการทำอาหารด้วยไมโครเวฟ ก็ไม่ใช่เรื่องง่ายเสมอไป ลองมาดูวิธีทำไข่ตุ๋นสูตรนี้แล้วจะรู้ว่าทำง่ายกินได้จริงเป็นอย่างไร        










          ไข่ตุ๋น ถือเป็นอีกหนึ่งเมนูไข่ที่หลาย ๆ คนชอบทำกันมาก เหตุผลหลัก ๆ คือ ทำง่ายนั่นเอง แต่ไข่ตุ๋นบนโลกใบนี้ก็มีหลากหลายสูตรให้เลือกหม่ำเสียเหลือเกิน วันนี้กระปุกดอทคอม ก็เลยขอรวบรวมเมนูไข่ตุ๋นหลากหลายสไตล์ ที่มาพร้อมสูตรอาหารและวิธีทำไข่ตุ๋นเด็ด ๆ มาเสิร์ฟตรงหน้าคุณ ถ้าพร้อมกันแล้ว ก็ตามมาดูวิธีทำไข่ตุ๋นให้อร่อยตามสไตล์ที่เป็นคุณกันทางนี้เลยจ้า

หมายเหตุ : ไข่ตุ๋น 1 ฟอง ให้พลังงานโดยประมาณ 75 กิโลแคลอรี



1. ไข่ตุ๋นต้มยำน้ำข้น





ภาพจาก นิตยสาร health & cuisine




     ไข่ตุ๋นต้มยำน้ำข้นเพิ่มความแซ่บเปรี้ยวจี๊ดให้กับไข่ตุ๋นเดิม ๆ รสชาติเด็ดโดนใจ (พลังงานต่อ 1 หน่วยบริโภค 432.83 กิโลแคลอรี, โปรตีน 37.86 กรัม, ไขมัน 17.41 กรัม, คาร์โบไฮเดรต 29.54 กรัม, ไฟเบอร์ 1.94 กรัม)
  
  
  
  
  
  
  


ส่วนผสมไข่ตุ๋น



     • ไข่ไก่เบอร์ 0 จำนวน 2 ฟอง
  
  
  
  
  
  
  
     • น้ำสต๊อกไก่ 1/2 ถ้วย
  
  
  
  
  
  
  
     • น้ำปลา 1 ช้อนชา
  
  
  
  
  
  
  


ส่วนผสม ต้มยำ



     • กุ้งทะเลตัวเล็กแกะเปลือก 10 ตัว
  
  
  
  
  
  
  
     • เห็ดออรินจิหั่นชิ้นเล็ก 10 ชิ้น
  
  
  
  
  
  
  
     • ข่าซอยบุบ 4 แว่น
  
  
  
  
  
  
  
     • ตะไคร้บุบตัวเป็นท่อน 5 ต้น
  
  
  
  
  
  
  
     • หอมเล็กบุบ 5 หัว
  
  
  
  
  
  
  
     • ใบมะกรูดฉีก 5 ใบ
  
  
  
  
  
  
  
     • รากผักชีซอย 5 ราก
  
  
  
  
  
  
  
     • น้ำพริกเผา 2 ช้อนโต๊ะ
  
  
  
  
  
  
  
     • น้ำปลา 3 ช้อนโต๊ะ
  
  
  
  
  
  
  
     • น้ำมะนาว 3 ช้อนโต๊ะ
  
  
  
  
  
  
  
     • น้ำตาลทราย 1/4 ช้อนชา
  
  
  
  
  
  
  
     • นมสด 1 ถ้วย
  
  
  
  
  
  
  
     • น้ำสต๊อกไก่ 2 ถ้วย
  
  
  
  
  
  
  
     • หัวกุ้งและเปลือกกุ้งที่แกะได้ทั้งหมด
  
  
  
  
  
  
  
     • ผักชีซอยเล็กน้อย และพริกขี้หนูสดบุบตามชอบ
  
  
  
  
  
  
  


วิธีทำไข่ตุ๋นต้มยำ



          1. ผสมไข่ น้ำสต๊อก และน้ำปลา ตีผสมเข้ากันดี กรองด้วยผ้าขาวบาง เทใส่ถ้วยกระเบื้องใบสูงประมาณ 1/3 ถ้วย ปิดด้วยแผ่นอะลูมิเนียมฟอยล์ เตรียมไว้ 
  
  
  
  
  
  
  
          2. เติมน้ำใส่ลังถึง ยกขึ้นตั้งไฟรอให้เดือด ใส่ถ้วยไข่ลงนึ่ง โดยลดไฟอ่อนที่สุด นึ่งประมาณ 30-45 นาที จนไข่สุก
  
  
  
  
  
  
  
          3. ระหว่างรอไข่ตุ๋นสุก ต้มน้ำสต๊อกให้เดือด ใส่เปลือกและหัวกุ้งลงไปต้มสักพัก นำมากรองเอาแต่น้ำ นำขึ้นตั้งไฟ ใส่ข่า ตะไคร้ หอมเล็ก นมสด พอน้ำซุปเดือดใส่กุ้งและใบมะกรูดฉีก พอกุ้งสุกดี ปิดไฟ ปรุงรสโดยผสมน้ำพริกเผา น้ำมะนาว และน้ำปลา คนให้เข้ากันแล้วใส่ลงในหม้อแกง ตามด้วยพริกขี้หนูสดบุบพอแตก โรยรากผักชีซอย และต้นผักชี คนแค่พอเข้ากัน เตรียมไว้
  
  
  
  
  
  
  
          4. เมื่อไข่ตุ๋นสุกตักน้ำต้มยำใส่ลงไปพร้อมกุ้ง ตกแต่งด้วยผักชี พร้อมเสิร์ฟ
  
  
  
  
  
  
  



          + ดูวิธีทำเพิ่มเติมได้ที่ ไข่ตุ๋นต้มยำน้ำข้น เมนูไข่แซบ เนื้อเนียนนุ่ม



+-+-+-+-+-+-+-+-+-+ 



2. พุดดิ้งหมูไข่ตุ๋น








          พุดดิ้งหมูไข่ตุ๋น เมนูไข่ไอเดียแปลกจานนี้ไม่ใช่ขนมหวานอย่างที่คิด แต่เป็นไข่ตุ๋นหมูสับที่ผ่านความคิดสร้างสรรค์ให้กลายเป็นเมนูใหม่น่าลิ้มลอง สูตรจาก คุณชื่อนี้ยังไม่ได้รับการอนุมัติ สมาชิกเว็บไซต์พันทิปดอทคอม



ส่วนผสม พุดดิ้งหมูไข่ตุ๋น

            
  
  
  
  
  
  
  
          • หมูบด (ต้องใช้หมูบดเท่านั้น เพราะถ้าหมูสับจะมีช่องว่างเยอะทำให้น้ำจากส่วนผสมไข่ไหลออกมา)
  
  
  
  
  
  
  
          • ไข่ไก่ 1 ฟอง
  
  
  
  
  
  
  
          • น้ำเปล่า
  
  
  
  
  
  
  
          • ซีอิ๊วขาว 2 หยด
  
  
  
  
  
  
  
          • ต้นหอมซอย สำหรับโรยหน้า
  
  
  
  
  
  
  


วิธีทำ พุดดิ้งหมูไข่ตุ๋น



          1. ทาน้ำมันพืชบาง ๆ ในถ้วยสำหรับนึ่ง เตรียมไว้
  
  
  
  
  
  
  
          2. ปรุงรสหมูบดเล็กน้อย จากนั้นนำไปกรุลงในถ้วย (ตามภาพ)
  
  
  
  
  
  
  
          3. ตีไข่ไก่พอแตก เติมน้ำ 2 เท่าของปริมาณไข่ลงไปตีผสมให้เข้ากัน (เคล็ดลับคือ ใช้เปลือกไข่ทั้ง 2 ฉีกแล้วตวงน้ำ 2 ครั้ง) ปรุงรสด้วยซีอิ๊วขาว (ตัวไข่ปรุงรสอ่อน ๆ นะครับ เดี๋ยวน้ำหมูมันจะออกมาแจมเพิ่มความเค็ม ผมเหยาะซีอิ๊วขาวไป 2 หยด)
  
  
  
  
  
  
  
          4. เทส่วนผสมไข่ไก่ลงในถ้วยหมูบด
  
  
  
  
  
  
  
          5. ใส่น้ำลงในหม้อ ต้มจนเดือดแล้วเบาไฟลง ใส่ถ้วยไข่วางลงในหม้อ (วิธีนี้สำหรับคนไม่มีชุดนึ่ง)
  
  
  
  
  
  
  
          6. ปิดฝาหม้อแล้วนึ่งนานประมาณ 30 นาที
  
  
  
  
  
  
  
          7. พอครบเวลา เปิดฝาออก ใช้ส้อมจิ้มลงไปเพื่อเช็กความสุก ถ้ามีน้ำใส ๆ ไม่มีน้ำขุ่นออกมาเป็นอันใช้ได้
  
  
  
  
  
  
  
          8. ยกหมูพุดดิ้งออกจากหม้อ พร้อมเสิร์ฟ หรือใช้จานปิดบนหมูพุดดิ้งแล้วคว่ำลง นำหมูพุดดิ้งออกจากถ้วย โรยต้นหอมซอย ใช้มีดตัดเป็นชิ้น ๆ พร้อมเสิร์ฟ
  
  
  
  
  
  
  


          + ดูวิธีทำเพิ่มเติมได้ที่ พุดดิ้งหมูไข่ตุ๋น เมนูไข่สูตรเด็ดที่ไม่ได้เก๋แค่ชื่อ




+-+-+-+-+-+-+-+ 



3. ไข่ตุ๋นงาดำ








           ไข่ตุ๋นหมูสับหลบไป มีไข่ตุ๋นหน้าใหม่ใส่งาดำมาเสิร์ฟแล้วจ้า อร่อยกว่าไม่ว่า แต่ได้ประโยชน์มากกว่าแน่นอน สูตรจาก นิตยสารแม่บ้าน



ส่วนผสม ไข่ตุ๋นงาดำ



          • ไข่ไก่ 1 ฟอง
  
  
  
  
  
  
  
          • น้ำซุปไก่ 1/2 ถ้วยตวง
  
  
  
  
  
  
  
          • เนื้อหมูบด 2 ช้อนโต๊ะ
  
  
  
  
  
  
  
          • งาดำคั่ว โขลกละเอียด 1 1/2 ช้อนชา
  
  
  
  
  
  
  
          • งาดำคั่ว โขลกละเอียดสำหรับโรยหน้า 1/4 ช้อนชา 
  
  
  
  
  
  
  
          • เกลือป่นหยาบ 1/8 ช้อนชา
  
  
  
  
  
  
  
          • พริกไทยป่นเล็กน้อย
  
  
  
  
  
  
  
          • ต้นหอมและผักชีซอย
  
  
  
  
  
  
  


วิธีทำไข่ตุ๋นงาดำ



          1. ผสมเนื้อหมูบด งาดำคั่ว เกลือป่น และพริกไทยป่น นวดให้เข้ากัน แล้วปั้นเป็น
  
  
  
  
  
  
  
ก้อนกลม พักไว้
  
  
  
  
  
  
  
          2. ตีไข่ไก่พอแตก เติมน้ำซุปไก่ลงไปคนผสมให้เข้ากัน ตักใส่ถ้วยสำหรับตุ๋น
  
  
  
  
  
  
  
          3. ใส่ส่วนผสมหมูสับงาดำ (ข้อที่ 1) ลงไปในถ้วยส่วนผสมไข่
  
  
  
  
  
  
  
          4. นำลังถึงหรือชุดนึ่งขึ้นตั้งไฟ ใช้ไฟอ่อนพอร้อน นำถ้วยส่วนผสมไข่วางลงไปนึ่งพอสุก ยกออกจากเตา โรยด้วยต้นหอม ผักชี และงาดำคั่ว พร้อมเสิร์ฟ
  
  
  
  
  
  
  


+-+-+-+-+-+-+-+-+
  
  
  
  
  


4. ไข่ตุ๋นไมโครเวฟ








         ไข่ตุ๋นไมโครเวฟ เมนูไข่สุดง่ายที่หลายคนไม่เชื่อว่าทำง่ายอย่างที่คิด เพราะการทำอาหารด้วยไมโครเวฟก็ไม่ใช่เรื่องง่ายเสมอไป ลองมาดูวิธีทำไข่ตุ๋นสูตรนี้แล้วจะรู้ว่าทำง่ายกินได้จริงเป็นอย่างไร
    
    
    
    
    
    
    


สิ่งที่ต้องเตรียม



          • ไข่ไก่ 1 ฟอง
    
    
    
    
    
    
    
          • น้ำเปล่า 1/4 ถ้วย
    
    
    
    
    
    
    
          • กุ้งลวกสุก 2 ตัว
    
    
    
    
    
    
    
          • น้ำปลา 3 ช้อนชา
    
    
    
    
    
    
    
          • ต้นหอมซอย
    
    
    
    
    
    
    


วิธีทำไข่ตุ๋นไมโครเวฟ



          1. ตอกไข่ไก่ใส่ถ้วยแล้วตีพอแตก
    
    
    
    
    
    
    
          2. ใส่น้ำเปล่าและน้ำปลาลงไปตีผสมให้เข้ากันเป็นเนื้อเนียน
    
    
    
    
    
    
    
          3. นำเข้าไมโครเวฟ ใช้โหมดละลายน้ำแข็ง ตั้งเวลาไว้ 7 นาที
    
    
    
    
    
    
    
          4. นำออกจากเตา แต่งด้วยกุ้งลวกให้สวยงาม โรยต้นหอมซอย พร้อมเสิร์ฟ
    
    
    
    
    
    
    



+-+-+-+-+-+-+-+-+ 



5. ไข่ตุ๋นญี่ปุ่น 









          ไข่ตุ๋นญี่ปุ่น เมนูไข่เนื้อเนียนสไตล์ญี่ปุ่น ทำง่าย ๆ ไขมันต่ำ เครื่องเคราครบครัน หม่ำได้ทุกเพศทุกวัย ตักเข้าปากนุ่ม ๆ อย่างกับกินขนมหวาน สูตรจาก คุณ rin\'s cookbook (#rinscookbook) เมนูไข่หน้าตาดีที่อยากให้ลองทำ วิธีทำไข่ตุ๋นญี่ปุ่นเนื้อเนียนนุ่มลิ้น มีกลิ่นหอมของซุปปลา ใส่เครื่องแบบจัดหนักทั้งเนื้อปลา กุ้ง ลูกชิ้นปลาญี่ปุ่น  เนื้อปู และยังใส่ผักอย่างเห็ดหอมและสาหร่าย ทำง่าย ๆ ด้วยการนึ่ง ไขมันต่ำ ได้กลิ่นอายญี่ปุ่นจริง ๆ   
      
      
      
      
      
      
      


ส่วนผสม ไข่ตุ๋น (สำหรับ 2 ถ้วย)

 
      
      
      
      
      
      
      
          • ผงซุปปลาญี่ปุ่น (ฮอนดาชิ) 1/2 ช้อนชา
      
      
      
      
      
      
      
          • น้ำเปล่า (สำหรับละลายผงซุป)
      
      
      
      
      
      
      
          • ไข่ไก่ 1 ฟอง
      
      
      
      
      
      
      
          • น้ำเปล่า 3/4 ถ้วย
      
      
      
      
      
      
      
          • ซีอิ๊วขาว 1/2 ช้อนชา
      
      
      
      
      
      
      
          • เกลือป่น เล็กน้อย
      
      
      
      
      
      
      


 ส่วนผสมเครื่องอื่น ๆ (ปรับเปลี่ยนได้ตามชอบ)



          • สาหร่ายวากาเมะแห้ง
      
      
      
      
      
      
      
          • น้ำเย็น (สำหรับแช่สาหร่าย)
      
      
      
      
      
      
      
          • เนื้อปลาหั่นเป็นชิ้น ๆ 
      
      
      
      
      
      
      
          • กุ้งสด (ปอกเปลือก ผ่าหลัง และดึงเส้นดำออก)
      
      
      
      
      
      
      
          • ซีอิ๊วขาว (สำหรับหมักกุ้งและปลา) 
      
      
      
      
      
      
      
          • เห็ดหอมสด 
      
      
      
      
      
      
      
          • ลูกชิ้นปลาญี่ปุ่น
      
      
      
      
      
      
      
          • เนื้อปู หรือปูอัด
      
      
      
      
      
      
      
          • ผักชี (สำหรับตกแต่ง)
      
      
      
      
      
      
      
 
      
      
      
      
      
      
      
          หมายเหตุ : อัตราส่วนตรงนี้ ไม่ต้องเคร่งเครียดมากค่ะ เพื่อน ๆ ใส่อะไรได้ตามใจชอบเลยค่ะ อย่างเช่น เนื้อสัตว์ต่าง ๆ เป็นต้นค่ะ
      
      
      
      
      
      
      


 ขั้นตอนการเตรียม



          1. แช่สาหร่ายวากาเมะลงในน้ำเย็นรอจนนิ่ม เทเอาน้ำออก พักไว้
      
      
      
      
      
      
      
          2. หมักเนื้อปลาและเนื้อกุ้งกับซีอิ๊วขาวเล็กน้อย พักไว้
      
      
      
      
      
      
      
          3. ล้างเห็ดหอมให้สะอาด บั้งด้านบนเป็นรูปกากบาท หรือหั่นครึ่งให้สวยงาม ดึงแกนกลางออก เตรียมไว้
      
      
      
      
      
      
      
          4. สไลซ์ลูกชิ้นปลาทามาโบโกะเป็นแผ่นบาง ๆ 4 แผ่น
      
      
      
      
      
      
      


วิธีทำไข่ตุ๋นญี่ปุ่น 
      
      
      
      
      
      
      


          1. ใส่ผงซุปปลาลงในน้ำเปล่า คนให้เข้ากัน นำเข้าไมโครเวฟประมาณ 10 วินาที พักไว้
      
      
      
      
      
      
      
          2. ตอกไข่ไก่ใส่ถ้วยตีให้เข้ากัน เตรียมไว้
      
      
      
      
      
      
      
          3. ผสมน้ำซุปปลากับน้ำเปล่า เติมซีอิ๊วขาวลงไป ตามด้วยเกลือคนให้เข้ากัน เทไข่ไก่ลงไปคนให้เข้ากัน จากนั้นนำไปกรองด้วยกระชอนตาถี่ เตรียมไว้
      
      
      
      
      
      
      
          4. ใส่เนื้อปลา เนื้อกุ้ง สาหร่าย ลูกชิ้นปลา และเห็ดหอม ลงไปในภาชนะทนความร้อนให้สวยงาม
      
      
      
      
      
      
      
          5. เทไข่ไก่ที่ตีแล้วลงไป สุดท้ายโรยเนื้อปู เตรียมไว้
      
      
      
      
      
      
      
          6. นำชุดนึ่งขึ้นตั้งไฟแรงรอจนน้ำเดือดแล้วใส่ไข่ตุ๋นลงไปนึ่ง ครั้งแรกประมาณ 1 นาที จากนั้น
      
      
      
      
      
      
      
เปิดฝาชุดนึ่งแล้วใช้ตะเกียบคั่นที่ปากหม้อเพื่อให้มีช่องอากาศถ่ายเท แล้วนึ่งต่ออีกประมาณ 10 นาที 
      
      
      
      
      
      
      
          7. นำไข่ตุ๋นออกมาโรยผักชี พร้อมเสิร์ฟ
      
      
      
      
      
      
      




+-+-+-+-+-+-+-+-+ 



6. ไข่ตุ๋นนมสด









          ไข่ตุ๋นนมสด เมนูไข่เนื้อเนียนละมุนอร่อยคล่องคอ โปะกุ้งตัวโตชวนหม่ำ วิธีทำสุดง่าย เอาไว้กินเล่นเพลิน ๆ ไม่หนักท้อง สูตรจาก คุณ maekwansri สมาชิกเว็บไซต์พันทิปดอทคอม (#maekwansri)



ส่วนผสม ไข่ตุ๋นนมสด



          • น้ำเปล่า (สำหรับนึ่ง)
      
      
      
      
      
      
      
          • ไข่ไก่
      
      
      
      
      
      
      
          • นมสด
      
      
      
      
      
      
      
          • ซีอิ๊วขาว
      
      
      
      
      
      
      
          • เกลือ
      
      
      
      
      
      
      
          • น้ำตาลเล็กน้อย
      
      
      
      
      
      
      
          • กุ้งสด
      
      
      
      
      
      
      
          • ต้นหอมซอย
      
      
      
      
      
      
      


วิธีทำไข่ตุ๋นนมสด



          1. ต้มน้ำเปล่าในชุดนึ่งให้เดือด
      
      
      
      
      
      
      
          2. ตอกไข่ไก่ใส่นมสดลงไป ปรุงรสด้วยซีอิ๊วขาว เกลือ และน้ำตาลเล็กน้อย ตีให้เข้ากัน
      
      
      
      
      
      
      
          3. กรองไข่ลงในกระชอน ตักใส่ภาชนะแล้วนำไปนึ่ง หรี่ไฟอ่อน
      
      
      
      
      
      
      
          4. นึ่งจนไข่สุก แล้ววางกุ้งลงบนไข่ นึ่งต่ออีกประมาณ 2 นาที หรือจนกุ้งสุก โรยหน้าด้วยต้นหอมซอย แค่นี้ก็อร่อยได้แล้วจ้า 
      
      
      
      
      
      
      


+-+-+-+-+-+-+-+-+-+ 



7. ไข่ตุ๋นหมูสับกุ้งไมโครเวฟ







          ไข่ตุ๋นหมูสับกุ้ง เมนูไมโครเวฟสุดง่าย เหมาะกับยามเช้าที่เร่งรีบ เนื้อนุ่มเครื่องแน่น แค่ถ้วยเดียวก็อิ่มท้อง สูตรจาก เฟซบุ๊ก ทำอาหารในแบบง่าย ๆ ตามสไตล์ rita



ส่วนผสม ไข่ตุ๋นหมูสับกุ้ง



          • หมูสับ 80 กรัม
      
      
      
      
      
      
      
          • ไข่ไก่ (เบอร์ 1) 2 ฟอง
      
      
      
      
      
      
      
          • น้ำเปล่า 2/3 ถ้วยตวง
      
      
      
      
      
      
      
          • ซีอิ๊วขาว 1 ช้อนโต๊ะ + 1/2 ช้อนโต๊ะ
      
      
      
      
      
      
      
          • พริกไทยนิดหน่อย
      
      
      
      
      
      
      
          • กุ้งต้มแช่แข็ง 4-5 ตัว
      
      
      
      
      
      
      
          • ต้นหอมซอย นิดหน่อย
      
      
      
      
      
      
      


หมายเหตุ 



          • ​สามารถใช้น้ำปลาแทนซีอิ๊วขาวได้ค่ะ
      
      
      
      
      
      
      
          • ​ใส่อย่างอื่นนอกเหนือจากหมูสับหรือกุ้งได้ตามใจชอบเลยนะคะ
      
      
      
      
      
      
      


วิธีทำไข่ตุ๋นหมูสับกุ้ง (เราใช้ไฟแรง 300 วัตต์ค่ะ)



          1. ใส่หมูสับลงในภาชนะ
      
      
      
      
      
      
      
          2. ตอกไข่ใส่ถ้วยอีกใบ คน ๆ อย่าให้มีฟอง จากนั้นก็เติมน้ำเปล่าลงไป ปรุงรสด้วยซีอิ๊วขาวกับพริกไทย
      
      
      
      
      
      
      
          3. นำกระชอนวางบนภาชนะที่ใส่หมูสับ แล้วเทไข่ที่ปรุงรสแล้วใส่ลงไปเบา ๆ อย่าให้เกิดฟอง จากนั้นปิดฝา แล้วนำเข้าไมโครเวฟ 8 นาที
      
      
      
      
      
      
      
          4. พอครบ 8 นาที ให้นำออกมาแล้ววางกุ้งด้านบน นำเข้าไมโครเวฟต่ออีก 2 นาที นำออกมาโรยด้วยต้นหอมซอย เป็นอันเสร็จ (ถ้าใช้กุ้งสดก็แกะเปลือกออกแล้ววางบนไข่ทั้งดิบ ๆ แล้วปิดฝา นำเข้าไมโครเวฟในขั้นตอนนี้ได้เลยค่ะ)
      
      
      
      
      
      
      


           หมายเหตุ : ที่ให้คนเบา ๆ และกรองด้วยกระชอน เพื่อไม่ให้มีฟองอากาศค่ะ ไข่ตุ๋นที่ได้จะมีเนื้อเนียนไม่มีรูพรุน ถ้าใส่หมูสับเวลาทำไข่ตุ๋นน้ำซุปจะออกมาเยอะ ไม่อยากให้น้ำซุปเยอะ ก็นำเข้าไมโครเวฟทำให้หมูสุกก่อน แล้วยีหมูสุกใส่ลงในก้นถ้วยก่อนใส่ไข่ค่ะ
      
      
      
      
      
      
      


+-+-+-+-+-+-+-+-+-+ 



8. ไข่ตุ๋น 5 สี 







          ไข่ตุ๋น 5 สี เมนูไข่เนื้อเนียนนุ่ม ใส่ผัก 5 สี คุณประโยชน์ล้ำ เหมาะสำหรับคนกินคลีน หรือเป็นเมนูอาหารลดน้ำหนักก็เก๋ หม่ำง่าย อร่อยด้วย สูตรจาก นิตยสารแม่บ้าน



ส่วนผสมไข่ตุ๋น 5 สี



          • ​ไข่ไก่ 2 ฟอง
      
      
      
      
      
      
      
          • ​ไข่ไก่ (เฉพาะไข่ขาว) 2 ฟอง
      
      
      
      
      
      
      
          • ​น้ำเปล่า 1 ถ้วยตวง
      
      
      
      
      
      
      
          • ​ซอสหอยนางรม 1 ช้อนโต๊ะ
      
      
      
      
      
      
      
          • ​ซีอิ๊วขาว 1 ช้อนชา
      
      
      
      
      
      
      
          • ​น้ำมันงา 1 ช้อนชา
      
      
      
      
      
      
      
          • ​กุ้งสับ 3 ตัว
      
      
      
      
      
      
      
          • ​เห็ดหอมหั่นบาง ๆ 2 ดอก
      
      
      
      
      
      
      
          • ​แครอตหั่นเต๋า 2 ช้อนโต๊ะ
      
      
      
      
      
      
      
          • ​ฟักทองหั่นเต๋า 2 ช้อนโต๊ะ
      
      
      
      
      
      
      
          • ​หอมหัวใหญ่หั่นเต๋า 2 ช้อนโต๊ะ
      
      
      
      
      
      
      
          • ​น้ำเปล่า สำหรับนึ่ง
      
      
      
      
      
      
      
          • ​ต้นหอมซอย 2 ต้น
      
      
      
      
      
      
      


 วิธีทำไข่ตุ๋น 5 สี



          1. ผสมไข่ไก่ ไข่ขาว และน้ำเปล่า ปรุงรสด้วยซอสหอยนางรม ซีอิ๊วขาว และน้ำมันงา ตีให้เข้ากัน กรองด้วยตะแกรงตาถี่ 2 รอบ
      
      
      
      
      
      
      
          2. เตรียมถ้วยดินเผาที่ทนความร้อน 100 องศาเซลเซียส ใส่กุ้งสับ เห็ดหอม แครอต ฟักทอง และหอมหัวใหญ่ ตักไข่ที่กรองเรียบร้อยแล้วใส่ลงไปในถ้วย
      
      
      
      
      
      
      
          3. นำลังถึงใส่น้ำเปล่าตั้งไฟให้เดือดเรียงถ้วยใส่ในลังถึง ยกขึ้นนึ่งด้วยไฟปานกลาง นานประมาณ 15-18 นาที ยกลง โรยต้นหอม จัดเสิร์ฟ 
      
      
      
      
      
      
      


+-+-+-+-+-+-+-+-+-+ 




9. ไข่ตุ๋นญี่ปุ่นไมโครเวฟ








          ต้อนรับเช้าวันใหม่ด้วยเมนูไข่ตุ๋นญี่ปุ่น สูตรไข่ตุ๋นไมโครเวฟ เมนูไข่เนื้อเนียนเด้งเหมือนพุดดิ้ง กินกี่คำก็ไม่พอ สูตรจาก อาหารง่าย ๆ สไตล์ rita



ส่วนผสม ไข่ตุ๋นญี่ปุ่นไมโครเวฟ



          • น้ำเปล่า 1/4 ถ้วยตวง
      
      
      
      
      
      
      
          • มิริน (หรือเหล้าหวานปรุงอาหาร) 1/2 ช้อนชา
      
      
      
      
      
      
      
          • โชยุ (หรือซีอิ๊วญี่ปุ่น) 1/2 ช้อนชา
      
      
      
      
      
      
      
          • ผงดาชิ (หรือผงซุปปลา) 1 ช้อนชา
      
      
      
      
      
      
      
          • ไข่ไก่ 1 ฟอง
      
      
      
      
      
      
      
          • ปูอัดหั่นชิ้น 1 ชิ้น
      
      
      
      
      
      
      
          • เห็ดหอมสด 2-3 ชิ้น
      
      
      
      
      
      
      
          • ต้นหอมซอย ตามชอบ
      
      
      
      
      
      
      


วิธีทำไข่ตุ๋นญี่ปุ่นไมโครเวฟ



          1. ผสมน้ำเปล่า มิริน โชยุ และผงดาชิ เข้าด้วยกัน เตรียมไว้
      
      
      
      
      
      
      
          2. ตอกไข่ใส่ถ้วย คนเบา ๆ พอแตกแล้วเทน้ำปรุงรสลงไปคนเบา ๆ ให้เข้ากัน พยายามอย่าให้เกิดฟอง
      
      
      
      
      
      
      
          3. นำปูอัดกับเห็ดใส่ลงก้นถ้วย เหลือไว้ตกแต่งหน้านิดหน่อย เทไข่ใส่ถ้วยผ่านที่กรอง ปิดฝาแล้วนำเข้าไมโครเวฟใช้กำลังไฟ 100 วัตต์ เป็นเวลา 3 นาที 3 รอบ (รวมเป็น 9 นาที)
      
      
      
      
      
      
      
          4. นำออกมาตกแต่งด้วยปูอัดและเห็ด ปิดฝาแล้วนำเข้าไมโครเวฟใช้กำลังไฟ 100 วัตต์ เป็นเวลา 30 วินาที เสร็จแล้วตกแต่งหน้าด้วยต้นหอมซอย เป็นอันเสร็จ
      
      
      
      
      
      
      


          แหม.... สูตรทำไข่ตุ๋นแต่ละเมนูน่ากิน ๆ ทั้งเลยเนอะ เห็นแล้วก็หิว ว่าแล้วเย็นนี้ก็ลองทำกันเลยดีกว่า





 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






9 วิธีทำไข่ตุ๋นสุดเทพ เมนูไข่อร่อยง่าย หลากหลายแบบ





อัปเดตล่าสุด 19 ตุลาคม 2564 เวลา 15:42:19
 1,282,648 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































