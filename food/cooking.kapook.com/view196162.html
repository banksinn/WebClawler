




เมนูปลาหมึกยอดนิยม เสกกับข้าวและกับแกล้มเคี้ยวเด้งหลากหลาย

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เมนูอาหารไทย












10 เมนูปลาหมึกยอดนิยม เสกกับข้าวและกับแกล้มเคี้ยวเด้งหลากหลาย





210,544อ่าน














0












          แค่เห็นก็น้ำลายหกแล้ว ชวนทำเมนูปลาหมึกยอดนิยม สูตรอาหารไทยส่งตรงจากทะเล มีทั้งเมนูกับข้าวและกับแกล้ม ถ้าได้กินคงฟินไม่ใช่น้อย 




            ใครชอบอาหารทะเล โดยเฉพาะเมนูปลาหมึก แม้จะมีพวกเมนูปลาหมึกสารพัดขายทั่วไป แต่บางครั้งเจอปลาหมึกไม่สดก็อารมณ์บ่จอยเหมือนกัน ดังนั้นเราซื้อปลาหมึกมาทำอาหารอร่อย ๆ กินกันเถอะ กระปุกดอทคอมขอนำเสนอวิธีทำเมนูปลาหมึกยอดนิยม เช่น ปลาหมึกผัดไข่เค็ม ปลาหมึกนึ่งมะนาว ปลาหมึกผัดฉ่า เป็นต้น เข้าที่... ระวัง... ไปเข้าครัวกัน !
1. ปลาหมึกผัดกะปิ



สูตรจาก คุณมอแกนน้อย





            เริ่มกันที่เมนูปลาหมึกยอดนิยมกลิ่นหอมแรงอย่างปลาหมึกผัดกะปิ เริ่มจากทำน้ำกะปิปรุงรส แล้วเอาไปผัดกับหอมแดงและพริกสด สุดท้ายใส่ปลาหมึกลงไปผัดพอสุก โรยใบมะกรูดสวยงาม
ส่วนผสม ปลาหมึกผัดกะปิ


ปลาหมึก
กะปิเคย
น้ำตาลทราย 
ซอสปรุงรส 
ซอสหอยนางรม 
น้ำเปล่า
หอมแดง
หอมใหญ่
พริกสด
ใบมะกรูดซอย


วิธีทำปลาหมึกผัดกะปิ


เอากะปิเคย เติมน้ำตาลทราย และซอสปรุงรส ซอสหอยนางรม เติมน้ำเปล่าลงนิดหน่อยแล้วกวนให้ข้น
ใช้หอมแดงเจียวแทนการใช้กระเทียม เพราะหอมแดงจะเข้ากันกับกะปิ เมื่อหอมแดงเริ่มสีเหลืองทุบพริกตามลงไป ผัดจนพริกหอมแบบมีจาม
ใส่น้ำกะปิ รอจนเดือดแล้วใส่หมึกลงไป ต้องใช้ความชำนาญดูเนื้อหมึกพอเนื้อตึงจะไม่เหนียว ถ้ากลัวเหนียวให้ลวกหมึกผ่านน้ำร้อนก่อนผัด ใส่หอมใหญ่แล้วผัดต่อจนหอมใหญ่สลด โรยหน้าใบมะกรูดฝอย จะเพิ่มความหอม


ดูวิธีทำ ปลาหมึกผัดกะปิ เพิ่มเติมคลิก

2. ปลาหมึกนึ่งมะนาว



สูตรจาก คุณมอแกนน้อย





            ในที่สุดก็เจอเมนูกับแกล้มอร่อย ๆ สำหรับปาร์ตี้แล้วนั่นคือ ปลาหมึกนึ่งมะนาว จับปลาหมึกไปนึ่งแค่ 2 นาทีแล้วราดน้ำยำสุดแซ่บ อยากกินกี่ตัวก็จัดไปเลยจ้า
ส่วนผสม ปลาหมึกนึ่งมะนาว


ปลาหมึกกล้วย 4-5 ตัว
รากผักชี
พริกสด
กระเทียม
น้ำปลา 5 ส่วน
น้ำมะนาว 5 ส่วน 
น้ำตาลทราย 2 ส่วน


วิธีทำปลาหมึกนึ่งมะนาว


เอาปลาหมึกกล้วย 4-5 ตัว ผ่าท้องดึงดีออก เอามีดหั่นตามลำตัว รอนึ่ง
สับรากผักชี พริกสด และกระเทียม 
เตรียมน้ำปลา 5 ส่วน น้ำมะนาว 5 ส่วน และน้ำตาลทราย 2 ส่วน นำใส่หม้อหาง รอให้เดือดแล้วจึงใส่พริกที่สับลงไป (การใส่พริกสับลงทีหลังเพื่อไม่ให้พริกสุกเกินไป บางร้านทำแบบเทรวมแล้วเอาไปนึ่งพร้อมปลาหมึก พริกจะสีไม่สวย ดูไม่น่ากิน)
ตั้งซึ้ง (ชุดนึ่ง) ให้น้ำเดือดก่อน เอาใบตองวางลงไป จากนั้นวางปลาหมึกตามยาว ใช้เวลานึ่งแค่ 2 นาที ความร้อนจากไอน้ำจะทำให้หมึกนึ่งสุกได้ที่ ไม่แห้งเกินไป เนื้อคงความฉ่ำ ราดน้ำจิ้มลงบนตัวหมึก


ดูวิธีทำ ปลาหมึกนึ่งมะนาว เพิ่มเติมคลิก

3. ปลาหมึกผัดไข่เค็ม



สูตรจาก คุณเนินน้ำ อาหารบ้าน ๆ ที่บ้านเนินน้ำ




            จากที่เคยไปกินเมนูปลาหมึกผัดไข่เค็มตามร้านแล้วรสชาติไม่อร่อยถูกปาก เลยขอทำเองดีกว่า พบกับปลาหมึกผัดไข่เค็ม จับปลาหมึกไปลวกพอสุกแล้วเอามาผัดกับไข่เค็มและเครื่องเคราต่าง ๆ จนเข้ากัน
ส่วนผสม ปลาหมึกผัดไข่เค็ม


ปลาหมึกสด (หั่นเป็นแว่น)
ไข่แดงเค็ม
น้ำเปล่าเล็กน้อย
น้ำพริกเผา
น้ำมันพืช (สำหรับผัด)
กระเทียมสับ
หอมใหญ่หั่นเสี้ยว
ซีอิ๊วขาว 
ซอสหอยนางรม 
น้ำตาลทราย
พริกแดงจินดา (หรือพริกชี้ฟ้าแดง)
ต้นหอมหั่นท่อน 
ขึ้นฉ่ายหั่นท่อน


วิธีทำปลาหมึกผัดไข่เค็ม


เตรียมผักต่าง ๆ ไว้ให้พร้อม (ต้นหอมหั่นท่อน ขึ้นฉ่ายหั่นท่อน หอมใหญ่ซอย พริกชี้ฟ้าแดง และกระเทียมสับ)
ต้มน้ำให้เดือด ใส่ปลาหมึกลงลวกในน้ำเดือดแค่พอสุก ตักขึ้นพักให้สะเด็ดน้ำ เตรียมไว้
บดไข่แดงเค็มให้ละเอียด เติมน้ำเปล่าเล็กน้อย และน้ำพริกเผา คนผสมให้เข้ากัน พักไว้ (ในสูตรใช้ไข่เค็มสุกและดิบอย่างละฟอง ไม่ใช่เคล็ดลับ แต่มีไข่เค็มไม่พอ)
ใส่น้ำมันพืชลงในกระทะเล็กน้อย นำขึ้นตั้งไฟพอร้อน ใส่กระเทียมสับลงเจียวพอหอม ใส่หอมใหญ่ลงผัดพอสุก จากนั้นใส่ปลาหมึกลงไปผัด ตามด้วยส่วนผสมไข่เค็ม ปรุงรสด้วยซีอิ๊วขาว ซอสหอยนางรม และน้ำตาลทราย ชิมรสตามชอบ 
ปรุงรสเสร็จแล้ว ใส่พริก ต้นหอม และขึ้นฉ่าย ลงผัดเร็ว ๆ เสร็จเรียบร้อย ตักใส่จาน พร้อมเสิร์ฟ


ดูวิธีทำ ปลาหมึกผัดไข่เค็ม เพิ่มเติมคลิก

4. ปลาหมึกต้มน้ำดำ (หมึกน้ำดำ)



สูตรจาก คุณตะโกครับ





           เกิดมาต้องลองสักครั้งสำหรับเมนูปลาหมึกต้มน้ำดำ เนื้อปลาหมึกเด้ง ๆ หอมน้ำซุปสมุนไพร ส่วนผสมไม่เยอะ ใคร ๆ ก็ทำได้ค่ะ
ส่วนผสม ปลาหมึกต้มน้ำดำ


ตะไคร้ทุบ
หอมแดงทุบ
ปลาหมึกกล้วยมีไข่
น้ำปลา
ผงปรุงรสดี


วิธีทำปลาหมึกต้มน้ำดำ


ใส่น้ำลงในหม้อไม่ต้องมาก นำขึ้นตั้งไฟ ทุบตะไคร้และหอมแดงใส่ลงไปต้ม รอจนน้ำเดือด 
พอน้ำเดือดใส่ปลาหมึกลงไป เติมน้ำปลาและรสดีเท่านั้นพอ พอเดือดอีกที หรี่ไฟลง แล้วชิมรสชาติ ชอบแบบไหน จัดใส่ลงไป
หรี่ไฟต้มสักพักให้ไข่ปลาหมึกสุก เนื้อหมึกจะเริ่มเปื่อยนิ่ม ชิมรสชาติออกเค็มนิด ๆ หวานน้ำหมึกและหวานหอมแดง แถมหอมตะไคร้ติดในปาก


ดูวิธีทำ หมึกต้มน้ำดำ เพิ่มเติมคลิก

5. ปลาหมึกชุบแป้งทอด



สูตรจาก คุณ tayo76 





          แม่ ๆ ที่อยากทำเมนูปลาหมึกสำหรับลูกรัก ขอนำเสนอปลาหมึกชุบแป้งทอดเอาปลาหมึกหั่นแว่นเคล้ากับแป้งโกกิ เสร็จแล้วก็เอาไปทอดจนกรอบนุ่ม 
ส่วนผสม ปลาหมึกชุบแป้งทอด


ปลาหมึก (เลือกเอาตามสะดวกเลยครับ จะหมึกกล้วย หมึกกระดอง)
แป้งโกกิ
เกลือ 1/2 ช้อนชา
น้ำมันสำหรับทอด


วิธีทำปลาหมึกชุบแป้งทอด


ล้างปลาหมึกที่ซื้อมาให้สะอาด จะหั่นเป็นแว่น หรือหั่นเป็นชิ้นก็แล้วแต่ชอบ
เทแป้งโกกิและใส่เกลือลงไป คลุกเคล้าให้เข้ากัน เอาไปทอดประมาณ 10 นาที ใช้ไฟปานกลาง ตักขึ้น โรยพริกไทยสักเล็กน้อยก็ได้


ดูวิธีทำ ปลาหมึกชุบแป้งทอด เพิ่มเติมคลิก

6. ลาบปลาหมึก           



สูตรจาก คุณมอแกนน้อย 





            ลาบไก่กับลาบหมูคงต้องชิดซ้ายให้กับลาบปลาหมึก เริ่มจากเอาปลาหมึกไปย่างแค่พอสุก หรือใครจะเอาไปรวนก็ตามชอบ จากนั้นก็เอามาเคล้ากับเครื่องลาบจนเข้ากัน 
ส่วนผสม ลาบปลาหมึก


ปลาหมึกกล้วย 4 ตัวใหญ่ (น้ำหนักประมาณ 1 กิโลกรัม)
พริกป่น 
น้ำมะนาว
ข้าวคั่ว 
หอมแดง
ต้นหอม 
ผักชี 
ผักชีฝรั่ง


วิธีทำลาบปลาหมึก


ดึงหัวปลาหมึกกล้วยใหญ่แล้วเอาดีออก ไม่ต้องผ่าล้างน้ำ
จับปลาหมึกสะบัดน้ำออกก่อนขึ้นตะแกรงย่าง เวลาย่างควรปล่อยให้เป็นไฟแดงก่อน (อย่าย่างในช่วงที่เป็นเปลวไฟ เพราะจะไหม้และไม่สุก และอย่าย่างนาน เพราะเนื้อจะแห้งกินแล้วฝืดคอ ไม่มีความหวาน) ย่างแค่พอสุก 80% เมื่อตักใส่จานปลาหมึกจะสุกเอง เพราะไอร้อนในตัวที่ระบายออกช้า ทำให้ค่อย ๆ สุกแบบไม่แห้งมากนัก
ใส่พริกป่น ข้าวคั่ว หอมแดง ต้นหอม ผักชี และผักชีฝรั่ง ปรุงเปรี้ยวเค็มเผ็ดได้ตามใจ 


ดูวิธีทำ ลาบปลาหมึก เพิ่มเติมคลิก

7. พล่าหนวดปลาหมึก



สูตรจาก คุณ maekwansri(#maekwansri)




           จัดเต็มเครื่องสมุนไพรไปกับเมนูพล่าหนวดปลาหมึก สูตรนี้ใช้แต่หนวดปลาหมึกล้วน ๆ เคล้ากับเครื่องพล่าจนเข้ากัน
ส่วนผสม พล่าหนวดปลาหมึก


หนวดปลาหมึก (หั่นเป็นชิ้น)
น้ำพริกเผา
น้ำตาลปี๊บ 
น้ำปลา 
น้ำมะนาว
ตะไคร้ซอย
พริกขี้หนูซอย
หอมแดงซอย
ใบมะกรูดซอย
ใบสะระแหน่


วิธีทำพล่าหนวดปลาหมึก


ลวกหนวดปลาหมึกในน้ำเดือดจัดให้สุก ตักแช่ในน้ำเย็นจัด พักไว้ให้สะเด็ดน้ำ
ผสมน้ำพริกเผากับน้ำตาลปี๊บ น้ำปลา และน้ำมะนาว ชิมรสชาติที่ต้องการ
ใส่หนวดปลาหมึกและตะไคร้ซอย พริกขี้หนูซอย หอมแดงซอย ใบมะกรูดซอย และใบสะระแหน่ลงไปคลุกเคล้าให้เข้ากัน จัดใส่จาน


ดูวิธีทำ พล่าหนวดปลาหมึก เพิ่มเติมคลิก

8. ปลาหมึกผัดไข่เค็ม สูตรไมโครเวฟ



สูตรจาก อาหารง่าย ๆ สไตล์ rita 




          เอาใจเด็กหอหรือมนุษย์คอนโดกันด้วยเมนูปลาหมึกผัดไข่เค็ม ทุกขั้นตอนทำด้วยไมโครเวฟ ทีเด็ดคือใส่น้ำพริกเผาเพิ่มสีสันและความเผ็ด
ส่วนผสม ปลาหมึกผัดไข่เค็ม


ไข่แดงเค็ม (ไข่เป็ดสุก) 3 ฟอง
น้ำเปล่า 3 ช้อนโต๊ะ
น้ำมันพืช 1 ช้อนโต๊ะ
กระเทียมบุบ 2-3 กลีบ
ปลาหมึกต้ม (แช่แข็ง) 300 กรัม
น้ำพริกเผา (เผ็ดจัด) 1 ช้อนโต๊ะ
น้ำมันหอย 1 ช้อนโต๊ะ
ซีอิ๊วขาว 2 ช้อนชา
น้ำตาลทราย 1 ช้อนชา
พริกไทยนิดหน่อย
ต้นหอมหั่น 1-2 ต้น
พริกชี้ฟ้าหั่น 1 เม็ด


วิธีทำปลาหมึกผัดไข่เค็ม


ผสมน้ำเปล่ากับไข่เค็มให้เข้ากัน เตรียมไว้
นำกระเทียมกับน้ำมันพืชเข้าไมโครเวฟ  (ใช้ไฟแรง 800 วัตต์) ประมาณ 1-2 นาที
ใส่ปลาหมึกลงไปในน้ำมันกระเทียม นำเข้าไมโครเวฟต่ออีก 1.30 นาที (ปลาหมึกแช่แข็งจะมีน้ำออกมาบ้าง ไม่ต้องตกใจให้ตักน้ำทิ้ง)
เทส่วนผสมไข่แดงลงไป ถ้าใช้ปลาหมึกสด ให้นำปลาหมึกไปเข้าไมโครเวฟให้สุกก่อนนำไปใส่น้ำมันกระเทียม
ปรุงรสด้วยน้ำพริกเผา น้ำมันหอย ซีอิ๊วขาว น้ำตาลทราย และพริกไทย คนให้เข้ากัน แล้วจึงใส่ต้นหอมกับพริกชี้ฟ้าหั่น นำเข้าไมโครเวฟ 1.30 นาที เป็นอันเสร็จ


ดูวิธีทำ ปลาหมึกผัดไข่เค็ม เพิ่มเติมคลิก

9. ปลาหมึกแดดเดียว



สูตรจาก คุณมอแกนน้อย





             เตรียมข้าวเหนียวให้พร้อมจะได้เอามากินกับปลาหมึกแดดเดียว จับปลาหมึกทาเกลือแล้วผึ่งแดดจนผิวแห้งแล้วเอามาหั่นชิ้น เสร็จแล้วก็เอาไปทอดจนสุก
ส่วนผสม ปลาหมึกแดดเดียว


ปลาหมึกศอก 4 ตัว
เกลือ 2-3 ช้อนโต๊ะ
ผงปรุงรส (รสดี) 1/2 ช้อนชา
น้ำมันสำหรับทอด


วิธีทำปลาหมึกแดดเดียว


ผ่าปลาหมึกออก เอาไส้เอาดีออก ผ่าตาแล้วล้างน้ำสะอาด
ทาเกลือบาง ๆ เพิ่มผงปรุงรสละเลงให้ทั่วตัวแล้วผึ่งแดด (การผ่าแบบนี้สามารถตากให้แห้งทำหมึกแห้งก็ได้) แต่ตอนนี้เราจะทำปลาหมึกแดดเดียว ผึ่งแดดประมาณครึ่งวัน ราว 4 ชั่วโมง พอครบ 2 ชั่วโมงก็กลับด้าน สังเกตพอแค่ผิวหมาด ๆ และจับดูแล้วผิวแห้ง แต่ด้านในชื้นก็เพียงพอ
หั่นปลาหมึกชิ้นหนาหรือบางตามชอบ ถ้าหั่นชิ้นบางใช้เวลาทอดไม่นาน กินแบบริม ๆ กรอบ ถ้าหั่นชิ้นหนาใช้เวลาทอดเพิ่มอีกนิด ใช้ไฟแรงน้ำมันร้อนจัด ใส่ปลาหมึกลงไปสักพักแล้วหรี่ไฟลง 
ทอดไม่ถึง 3 นาทีหรือจนผิวเหลือง ตักปลาหมึกขึ้นเสิร์ฟ


ดูวิธีทำ ปลาหมึกแดดเดียว เพิ่มเติมคลิก

10. ผัดฉ่าปลาหมึก



สูตรจาก คุณ tukata001





              เอาใจขาแซ่บกันด้วยเมนูผัดฉ่าปลาหมึก จับปลาหมึกผัดกับเครื่องฉ่ารสเผ็ดร้อน กินกับข้าวสวยสุดฟิน 
ส่วนผสม ผัดฉ่าปลาหมึก


ปลาหมึก 300 กรัม 
กระเทียม 10 กลีบ
พริกขี้หนู 10 เม็ด
น้ำมันพืช 1 ช้อนโต๊ะ
น้ำตาลทราย 1 ช้อนโต๊ะ
น้ำปลา 2 ช้อนโต๊ะ
น้ำมันหอย 2 ช้อนโต๊ะ
น้ำซุปไก่ 2 ช้อนโต๊ะ
กระชายซอย 1/2 ถ้วย
ใบมะกรูด 6 ใบ
พริกชี้ฟ้าเหลือง 3 เม็ด
ใบกะเพรา (หรือใบโหระพา) 1 ถ้วย


วิธีทำผัดฉ่าปลาหมึก


นำกระเทียมและพริกขี้หนูมาตำพอหยาบ ๆ พักไว้ก่อน
ใส่น้ำมันพืชลงในกระทะ นำขึ้นตั้งไฟกลาง ๆ นำพริกที่เราตำไว้มาผัดกับน้ำมันให้หอม
นำปลาหมึกที่ล้างและหั่นเป็นชิ้นแล้วนำมาผัดในกระทะ ไม่ต้องรอให้สุก ปรุงรสด้วยน้ำตาลทราย น้ำปลานิดหน่อย และน้ำมันหอย ผัดคลุกเคล้าให้เข้ากัน 
เติมน้ำซุปนิดหน่อย จะได้คลุกกับข้าวด้วย ไม่เช่นนั้นผัดฉ่าจะแห้งไป ใส่กระชายหั่นฝอย ใบมะกรูดฉีกและพริกชี้ฟ้าเหลืองลงไปผัด ใครมีพริกไทยสดใส่ในขั้นตอนนี้เลย ผัดให้เข้ากัน ชิมรสตามชอบ ใส่ใบโหระพา ปิดเตาแก๊ส ผัดให้เข้ากันอีกครั้งก็เสร็จ ตักใส่จาน 


ดูวิธีทำ ผัดฉ่าปลาหมึก เพิ่มเติมคลิก


           เที่ยงแล้วเข้าครัวได้ กะว่าจะทำปลาหมึกผัดกะปิจานโต กับข้าวสวยร้อน ๆ สักหน่อย ขอตัวไปหั่นปลาหมึกก่อนนะคะ 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













10 เมนูปลาหมึกยอดนิยม เสกกับข้าวและกับแกล้มเคี้ยวเด้งหลากหลาย




อัปเดตล่าสุด 7 ธันวาคม 2564 เวลา 15:05:34
 210,544 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































