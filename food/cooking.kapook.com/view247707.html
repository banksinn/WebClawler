




ขนมห่อใบตอง หลากสไตล์กลิ่นหอมทำขายได้


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            ขนมไทย












12 ขนมห่อใบตอง เมนูสร้างอาชีพอร่อยหอมสไตล์ไทย





22,251อ่าน














0












          รวมสูตรขนมห่อใบตอง สูตรทำขาย กลิ่นหอม ห่อแบบไทย ๆ จะกินเอาอิ่มแทนอาหารมื้อหลักก็ตามชอบเลย 
 




            เอาใจคนอยากเปิดธุรกิจขายขนมไทย นอกจากทำขนมใส่กะทิขายแล้ว ลองทำขนมไทยห่อใบตองขายเพิ่มด้วยดีไหม กระปุกดอทคอมขอนำเสนอวิธีทำขนมห่อใบตอง เช่น ขนมกล้วย ขนมเทียน ข้าวต้มมัด ขนมตาล เป็นต้น ถ้าไม่ทำขายลองทำกินดูนะคะ
1. ขนมใส่ไส้





           ขนมใส่ไส้เป็นขนมห่อใบตองอันดับต้น ๆ ที่หลายคนนึกถึง มาพร้อมวิธีทำไส้กระฉีกและหน้าขนมกะทิ และวิธีตัดใบตองพร้อมกับวิธีห่อใบตอง


ส่วนผสม ขนมใส่ไส้


มะพร้าวขูดขาว 2+1/2 ถ้วย
น้ำตาลมะพร้าว 1+1/2 ถ้วย
น้ำต้มสุก
เทียนสำหรับอบควันเทียน (ใช้หรือไม่ใช้ก็ได้ตามความสะดวก)
แป้งข้าวเหนียว 2 ถ้วย
น้ำเย็น 1/3 ถ้วย (หรือน้ำใบเตย, น้ำอัญชันแช่เย็น หากต้องการเพิ่มสีสัน)
แป้งข้าวเจ้า 1/3 ถ้วย
เกลือป่น 2 ช้อนชา
หัวกะทิ 3+1/3 ถ้วย


อุปกรณ์สำหรับห่อขนม


ใบตอง
ใบมะพร้าว
ไม้กลัด


เตรียมใบตอง

     1. ตัดใบตองเป็น 2 ขนาด แผ่นใหญ่ขนาดประมาณ 5x9 เซนติเมตร และแผ่นเล็กขนาดประมาณ 4x6 เซนติเมตร 
     2. ตัดหัว-ท้ายเป็นสามเหลี่ยม เช็ดให้สะอาดทั้ง 2 ด้าน นำไปตากแดดทิ้งไว้สักครู่ (เพื่อไม่ให้ใบตองแตกขณะห่อขนม)

วิธีทำหน้ากระฉีก (ส่วนผสมไส้)

     1. กวนมะพร้าวขูดกับน้ำตาลมะพร้าวและน้ำต้มสุกในกระทะด้วยไฟอ่อน ๆ จนส่วนผสมเหนียวและแห้ง ยกลงจากเตา พักทิ้งไว้จนเย็นสนิท
     2. พอส่วนผสมเย็นสนิทแล้วปั้นเป็นก้อนกลม ๆ ประมาณ 1 นิ้ว ใส่ในภาชนะที่มีฝาปิด 
     3. นำส่วนผสมไส้ไปอบด้วยควันเทียน เตรียมไว้

วิธีทำแป้ง


นวดแป้งข้าวเหนียวกับน้ำเย็นจนพอปั้นได้ จากนั้นปั้นเป็นก้อนกลมขนาดเดียวกับหน้ากระฉีก เตรียมไว้


วิธีทำส่วนผสมหน้าขนม


ผสมแป้งข้าวเจ้า เกลือป่น และกะทิ คนให้ละลายเข้าด้วยกัน เทใส่ในกระทะทองเหลือง (หรือกระทะเทฟลอน) ใช้ไฟปานกลางกวนจนข้นและเดือดทั่ว ยกลงจากเตา เตรียมไว้


วิธีทำขนมใส่ไส้แบบห่อใบตอง

     1. แผ่แป้งข้าวเหนียวที่ปั้นไว้เป็นแผ่นบาง ๆ (กะให้พอหุ้มไส้ได้มิด) จากนั้นหยิบไส้กระฉีกวางลงไปตรงกลางแล้วหุ้มแป้งให้มิด วางขนมลงบนใบตองที่ซ้อนกัน
     2. หงายใบตองแผ่นใหญ่ขึ้น (ด้านนวล) แล้ววางทับด้วยใบตองแผ่นเล็ก วางไส้ขนมลงไป จากนั้นตักหน้าขนมประมาณ 1/2 ช้อนชา ใส่ด้านบนไส้
     3. ห่อใบตองเป็นทรงสูง ใช้ใบมะพร้าวที่เตรียมไว้คาดและกลัดด้วยไม้กลัดให้เรียบร้อย ตัดปลายเตี่ยวให้เฉียงและยาวพองาม วางเรียงห่อขนมลงในชุดนึ่ง
     4. นำขนมไปนึ่งในชุดนึ่งที่มีน้ำเดือดพล่านประมาณ 10 นาที ยกลงจากเตา 

วิธีทำขนมใส่ไส้สูตรประยุกต์

     1. ตักส่วนผสมหน้ากะทิใส่ลงในถ้วยขนาดเล็ก (หรือพิมพ์พลาสติก) ประมาณ 1/2 ของพิมพ์ เตรียมไว้
     2. แผ่แป้งข้าวเหนียวที่ปั้นไว้เป็นแผ่นบาง ๆ (กะให้พอหุ้มไส้ได้มิด) จากนั้นหยิบไส้กระฉีกวางลงไปตรงกลางแล้วหุ้มแป้งให้มิด จากนั้นนำไปต้มในน้ำเดือดจนลอยขึ้นมา ตักขึ้นใส่จาน เตรียมไว้
     3. ค่อย ๆ นำส่วนผสมไส้วางลงในพิมพ์อย่างเบามือให้สวยงาม พร้อมเสิร์ฟ
 

ดูวิธีทำ ขนมใส่ไส้ เพิ่มเติมคลิก

2. ขนมเทียน





           ขนมเทียนสามารถทำขายตลอดปีได้ไม่จำเป็นต้องขายในเทศกาล สูตรนี้มาพร้อมวิธีทำแป้งและไส้เค็มหอมพริกไทย


ส่วนผสม แป้งขนมเทียน


แป้งข้าวเหนียวดำ 1 กิโลกรัม
น้ำตาลปี๊บ 200-300 กรัม
ไส้ขนมเทียน
ใบตองสำหรับห่อขนม


ส่วนผสม ไส้ขนมเทียน (ขนมเทียนไส้เค็ม)


ถั่วเขียวซีกเราะเปลือก 1 กิโลกรัม
กระเทียม
พริกไทย
น้ำมันพืช (สำหรับผัด)
เกลือป่น (สำหรับปรุงรส)
น้ำตาลทราย (สำหรับปรุงรส)


วิธีทำขนมเทียนไส้เค็ม

     1. ล้างถั่วเขียวซีกเราะเปลือกให้สะอาด แช่ทิ้งไว้อย่างน้อย 2 ชั่วโมง หรือข้ามคืน จากนั้นนำไปนึ่งจนสุก พักทิ้งไว้จนเย็นสนิท
     2. โขลกกระเทียมกับพริกไทยเข้าด้วยกันจนละเอียด ใส่ถั่วเขียวนึ่งลงโขลกพอหยาบ
     3. ใส่น้ำมันพืชลงในกระทะ ใส่ส่วนผสมไส้ลงผัดจนหอม ปรุงรสด้วยเกลือป่นและน้ำตาลทราย ชิมรสตามชอบ ให้มีรสหวาน เค็ม เผ็ด ปิดไฟ ยกลงจากเตา พักทิ้งไว้จนเย็น ปั้นเป็นก้อนกลม เตรียมไว้

วิธีทำขนมเทียน

     1. นำน้ำตาลปี๊บไปละลาย ใส่ลงในหม้อ นำขึ้นตั้งไฟ เคี่ยวจนละลาย ปิดไฟแล้วพักทิ้งไว้จนเย็น
     2. นวดผสมแป้งข้าวเหนียวดำกับน้ำตาลปี๊บที่ละลายไว้จนเข้ากันดี เตรียมไว้
     3. จับใบตองให้เป็นทรงกรวย ใส่ไส้ที่ปั้นไว้ลงไป ตักส่วนผสมแป้งใส่ จากนั้นห่อให้สวยงาม เรียงลงในชุดนึ่ง
     4. นำขนมไปนึ่งด้วยไฟแรงที่มีน้ำเดือดพล่าน นึ่งนานประมาณ 30 นาที จนขนมสุก ปิดไฟ นำออกจากชุดนึ่ง 
 

ดูวิธีทำ ขนมเทียน เพิ่มเติมคลิก

3. ข้าวเหนียวปิ้งไส้เผือก





           แค่เห็นก็หิวแล้วกับข้าวเหนียวปิ้งไส้เผือก หรือใครจะใส่ไส้กล้วยก็ได้เช่นกัน ความพิเศษอยู่ที่เอาข้าวเหนียวไปย่างบนเตาพร้อมกับใบตอง ซึ่งจะมีความหอมมาก


ส่วนผสม ข้าวเหนียวปิ้งไส้เผือก


ข้าวเหนียวขาว 1 กิโลกรัม
กะทิ 3 ถ้วย
น้ำตาลทราย 1/4 ถ้วย
เกลือป่น 1 ช้อนชา
ไส้เผือก


อุปกรณ์


ใบตองสำหรับห่อขนม
ไม้จิ้มฟัน สำหรับกลัดใบตอง


ส่วนผสม ไส้เผือก


เผือกนึ่งสุก 1 หัว
น้ำตาลปี๊บ 1 ถ้วย
นมข้นจืด 1/4 ถ้วย
เกลือป่น เล็กน้อย


วิธีทำไส้เผือก

     1. นำเผือกนึ่งสุกมาบดให้ละเอียด เตรียมไว้
     2. ใส่เผือกบด น้ำตาลปี๊บ นมข้นจืด และเกลือป่น ลงในกระทะ นำขึ้นตั้งไฟปานกลาง กวนจนส่วนผสมเหนียว พักทิ้งไว้จนเย็น เตรียมไว้สำหรับทำเป็นไส้ขนม

วิธีทำข้าวเหนียวปิ้งไส้เผือก

     1. ล้างข้าวเหนียวให้สะอาด จากนั้นแช่น้ำทิ้งไว้ 1 คืน
     2. ผสมกะทิกับน้ำตาลทรายและเกลือป่น คนผสมจนน้ำตาลทรายละลาย เตรียมไว้
     3. นำข้าวเหนียวที่แช่ไว้ไปนึ่งจนสุก จากนั้นใส่ส่วนผสมกะทิลงไป มูนส่วนผสมให้เข้ากัน พักทิ้งไว้ประมาณ 30 นาที
     4. ตักข้าวเหนียวมูน 2 ช้อนโต๊ะ วางลงบนใบตอง ตามด้วยไส้เผือก 1 ช้อนโต๊ะ แล้วทับด้วยข้าวเหนียวอีก 1 ช้อนโต๊ะ ม้วนหรือพับใบตองเข้าหากันให้สวยงาม ใช้ไม้จิ้มฟันกลัดหัวและท้าย เตรียมไว้
     5. นำข้าวเหนียวไปย่างบนเตาด้วยไฟอ่อนจนสุกหอมและเนื้อขนมเป็นสีเหลือง ยกลงจากเตา แกะออกจากใบตอง พร้อมรับประทาน
 

ดูวิธีทำ ข้าวเหนียวปิ้งไส้เผือก เพิ่มเติมคลิก

4. ข้าวต้มมัด



ภาพจาก คุณ rin's cookbook (#rinscookbook)

           มาต่อกันที่เมนูข้าวต้มมัด ขนมไทยที่คุ้นเคย สูตรนี้เป็นข้าวต้มมัดไส้กล้วย มาพร้อมวิธีห่อใบตอง โรยถั่วดำให้สวยงาม


ส่วนผสม ข้าวต้มมัด


ข้าวเหนียวเขี้ยวงูดิบ 2 ถ้วยตวง
ถั่วดำ 1/2 ถ้วยตวง
หัวกะทิ 3 ถ้วยตวง
เกลือป่น 2 ช้อนชา
ใบเตย
น้ำตาลทราย 1+1/2 ถ้วยตวง
กล้วยน้ำว้า 16-18 ลูก (หรือเผือกกวน)


อุปกรณ์


ใบตองชั้นใน ขนาด 6x8 นิ้ว
ใบตองชั้นนอก ขนาด 8x9 นิ้ว
ตอก แช่น้ำให้นิ่มประมาณ 2-3 ชั่วโมง (หรือเชือก สำหรับห่ออาหาร)


วิธีทำข้าวต้มมัด

     1. ล้างข้าวเหนียวเขี้ยวงูประมาณ 2 ครั้ง นำไปแช่น้ำสะอาดประมาณ 4 ชั่วโมงขึ้นไป หรือข้ามคืน พอแช่ครบเวลาตักขึ้นสะเด็ดน้ำ เตรียมไว้
     2. ล้างถั่วดำให้สะอาดแล้วแช่น้ำไว้ข้ามคืน จากนั้นนำไปต้มในน้ำเดือดพล่านประมาณ 30-40 นาที ตักขึ้นสะเด็ดน้ำ เตรียมไว้
     3. ใส่หัวกะทิกับเกลือป่นลงในกระทะ นำขึ้นตั้งใช้ไฟปานกลางโดยคนไปในทิศทางเดียวกัน จากนั้นใส่ใบเตยลงไป พอกะทิเดือดพล่านใส่ข้าวเหนียวลงไปคนในทิศทางเดียวกันเบา ๆ ด้วยพายยางหรือพายไม้ (อย่าคนมากจนเกินไปไม่เช่นนั้นเม็ดข้าวเหนียวจะหักและไม่สวย) พอคนผสมไปประมาณ 2-3 นาที ข้าวเหนียวจะดูดซึมกะทิ ทำให้กะทิลดลงไปเยอะ
     4. จากนั้นผัดต่ออีกประมาณ 5-6 นาที และปรับเป็นไฟอ่อน ข้าวเหนียวจะแห้งตัวลงเกือบสุกแล้วใส่น้ำตาลทรายลงไป คนไปเรื่อย ๆ จนข้าวเหนียวขึ้นเงา ปิดไฟ
     5. ปอกเปลือกกล้วยแล้วผ่าครึ่ง เตรียมไว้

วิธีห่อข้าวต้มมัด

     1. วางใบตอง 2 ใบซ้อนกัน โดยหันด้านที่เป็นมันประกบกัน
     2. ตักถั่วดำใส่ลงไปตามชอบ ตามด้วยตักข้าวเหนียวลงไปประมาณ 1 ช้อนโต๊ะ จากนั้นวางกล้วยตามลงไป ตักข้าวเหนียวอีก 1 ช้อนลงไปปิดทับหน้ากล้วย
     3. พับใบตองครึ่งหนึ่งให้เป็นรูปสามเหลี่ยมให้เหลื่อมกันนิดหน่อย ต่อมาจึงพับปลายใบตองลงมาครึ่งหนึ่ง และพับอีกครึ่งหนึ่งลงมาให้สวยงาม พับเก็บริมใบตองขึ้นมาด้านหนึ่ง
     4. เริ่มจับจีบอีกด้านโดยให้จับห่อใบตองในลักษณะตั้งขึ้น แล้วใช้นิ้วชี้มือขวากดไขว้ใบตองไปทางซ้าย ต่อมาก็กดพับใบตองโดยเก็บริมปลายใบตองลงมาให้สวยงาม อีกด้านก็ทำเช่นเดียวกัน
     5. พอทำครบก็จับทั้ง 2 ชิ้นมาประกบกัน โดยหันด้านในชนกัน นำตอกมามัดให้แน่นเป็น 2 เปลาะ เก็บปลายตอกให้สวยงาม
     6. นำข้าวต้มมัดไปวางเรียงในชุดนึ่ง นำไปตั้งบนน้ำเดือดพล่าน ใช้ไฟแรงนึ่งประมาณ 1 ชั่วโมง 45 นาที ถึง 2 ชั่วโมง (ขึ้นอยู่กับขนาดของข้าวต้มมัด และการผัดข้าวเหนียวว่าสุกมากน้อยแค่ไหน) ยกออกจากเตา พักไว้ให้เย็น พร้อมเสิร์ฟ
 

ดูวิธีทำ ข้าวต้มมัด เพิ่มเติมคลิก

5. ขนมกล้วย





          ขนมกล้วย อีกหนึ่งเมนูขนมห่อใบตองที่สามารถห่อได้ทั้งทรงกรวย แบบแบน หรือใส่กระทงใบตอง กล้วยสามารถบดละเอียดหรือหยาบได้ตามชอบเลยจ้า



ส่วนผสม ขนมกล้วย


กล้วยน้ำว้าสุก (บดละเอียด) 500 กรัม
น้ำตาลทราย 100 กรัม
เกลือป่น 1 ช้อนชา
แป้งข้าวเจ้า 100 กรัม
แป้งมันสำปะหลัง 5 ช้อนโต๊ะ
หัวกะทิ 200 มิลลิลิตร
มะพร้าวทึนทึกขูดฝอย
ใบตองสำหรับห่อ (ถ้าไม่มีใบตองสามารถใช้ถ้วยตะไลได้)


วิธีทำขนมกล้วย

     1. ผสมกล้วยน้ำว้ากับน้ำตาลทราย เกลือป่น แป้งข้าวเจ้า แป้งมันสำปะหลัง หัวกะทิ และมะพร้าวขูด คนผสมให้เข้ากันดี 
     2. ตักส่วนผสมขนมกล้วยลงบนใบตอง แผ่บาง ๆ หรือจะทำเป็นทรงกรวยห่อเป็นทรงให้สวยงาม (หรือตักใส่ถ้วยตะไล) วางเรียงบนชุดนึ่งที่มีน้ำเดือด นึ่งประมาณ 20 นาที จนขนมสุก จากนั้นนำออกจากชุดนึ่ง พร้อมเสิร์ฟ
 

ดูวิธีทำ ขนมกล้วย เพิ่มเติมคลิก

6. ข้าวเหนียวหน้ากระฉีก





           ถ้าลูกค้าเบื่อข้าวเหนียวหน้าสังขยา ลองมาทำข้าวเหนียวหน้ากระฉีกกันดีไหม สูตรนี้ใช้ข้าวเหนียวดำผสมข้าวเหนียวขาว มาพร้อมกับวิธีทำหน้ากระฉีก


ส่วนผสม ข้าวเหนียวดำมูน


ข้าวเหนียวดำ 150 กรัม
ข้าวเหนียวเขี้ยวงู 150 กรัม
กะทิ 1+1/2 ถ้วยตวง
น้ำตาลทราย 1 ถ้วยตวง
เกลือ 2 ช้อนโต๊ะ
สารส้ม (สำหรับขัดข้าวเหนียว)
ใบเตย


ส่วนผสม ข้าวเหนียวหน้ากระฉีก


มะพร้าวขูดฝอย
น้ำเปล่า 1 ถ้วย
น้ำตาลปี๊บ
น้ำตาลทรายแดง
เกลือ


วิธีทำข้าวเหนียวมูน

     1. ล้างข้าวเหนียวให้สะอาด ขัดด้วยสารส้มแล้วล้างน้ำให้สะอาดอีกครั้ง จากนั้นใส่น้ำแช่ทิ้งไว้อย่างน้อย 3 ชั่วโมง หรือข้ามคืน
     2. นำข้าวเหนียวไปนึ่งพร้อมใบเตย ด้วยไฟแรงประมาณ 30 นาที จนข้าวเหนียวสุก
     3. เคี่ยวกะทิ เกลือ และน้ำตาลทราย ให้พอเดือดเล็กน้อยและน้ำตาลละลาย
     4. ใส่ข้าวเหนียวนึ่งลงไปในน้ำกะทิ คนให้เข้ากัน ปิดฝาทิ้งไว้ประมาณ 10 นาที แล้วเปิดฝาคนให้เข้ากันอีกรอบ โดยกลับด้านบนข้าวเหนียวลงล่าง แล้วปิดฝาทิ้งไว้ประมาณ 20 นาที

วิธีทำหน้ากระฉีก

     1. ตั้งกระทะใส่มะพร้าวขูดฝอย เติมน้ำเปล่า ปรุงรสด้วยน้ำตาลปี๊บ น้ำตาลทรายแดง และเกลือ กวนไปเรื่อย ๆ จนกว่าน้ำตาลจะงวดและเหนียว ยกลง
     2. ตักข้าวเหนียวมูนใส่ภาชนะ โรยหน้ากระฉีกลงไป พร้อมเสิร์ฟ
 

ดูวิธีทำ ข้าวเหนียวหน้ากระฉีก เพิ่มเติมคลิก

7. ข้าวเหนียวหน้ากลอย



ภาพจาก คุณ diary delicious สมาชิกเว็บไซต์พันทิปดอทคอม

           ข้าวเหนียวหน้ากระฉีกทำขายบ่อยก็เบื่อ ลองมาทำข้าวเหนียวหน้ากลอยบ้างดีไหม สูตรนี้มาพร้อมวิธีนึ่งกลอยให้นุ่มอร่อย


ส่วนผสม ข้าวเหนียวมูน


ข้าวเหนียวเขี้ยวงู 300 กรัม
สารส้มสำหรับขัดข้าวเหนียว
ใบเตย
น้ำกะทิ 1+1/2 ถ้วยตวง
น้ำตาลทราย 1 ถ้วยตวง
เกลือ 2 ช้อนโต๊ะ


ส่วนผสม หน้ากลอย


กลอยแห้ง 200 กรัม
กะทิ 3/4 ถ้วย
น้ำตาลทราย 2 ช้อนโต๊ะ
เกลือ 1 ช้อนชา
งาคั่วบุบผสมน้ำตาลทราย
มะพร้าวทึนทึกขูดผสมเกลือนึ่ง


วิธีทำข้าวเหนียวหน้ากลอย

     1. ทำกลอยโดยนำกลอยแห้งมาล้างน้ำให้สะอาดแล้วแช่น้ำเอาไว้ 3 ชั่วโมง พอครบเวลากลอยเริ่มนิ่มขึ้นให้นำมาล้างให้น้ำใสแล้วแช่น้ำทิ้งไว้ 1 คืน 
     2. เอาข้าวเหนียวไปแช่น้ำ ถ้าเป็นข้าวเหนียวใหม่ให้นำไปแช่น้ำทิ้งไว้อย่างต่ำ 3 ชั่วโมง แต่ถ้าเป็นข้าวเหนียวเก่าให้แช่น้ำทิ้งไว้เลยข้ามคืน เพราะข้าวเหนียวเก่าจะแข็งกว่า แต่ก่อนที่จะแช่ข้าวเหนียว ถ้าใครมีสารส้มให้เอาสารส้มมาขัดยางข้าวเหนียวออกก่อน เวลาเรานึ่งข้าวเหนียวเสร็จแล้ว เม็ดข้าวเหนียวจะใสและสวย แต่พยายามขัดอย่างเบามือ เม็ดข้าวจะได้ไม่แตก จากนั้นล้างให้สะอาด ล้างให้น้ำใสแล้วค่อยแช่ข้าวทิ้งไว้
     3. เช้าวันใหม่ให้นำเอากลอยมาล้างน้ำอีกทีแล้วบีบให้สะเด็ดน้ำ นำไปนึ่งด้วยไฟแรง นึ่งประมาณ 20 นาที จะเห็นว่ากลอยมีสีเหลืองขึ้น 
     4. หลังจากแช่ข้าวเหนียวครบกำหนดแล้วก็ให้นำข้าวเหนียวไปนึ่ง โดยวางผ้าขาวบางลงไปที่ซึ้งนึ่งแล้ววางใบเตยลงไป ตามด้วยข้าวเหนียวที่แช่ไว้ ทำรูไว้ตรงกลางเพื่อที่จะทำให้ข้าวเหนียวสุกเร็วทั่วถึงกัน นึ่งด้วยไฟแรงประมาณ 30 นาที ข้าวเหนียวก็จะสุก ก่อนที่ข้าวเหนียวจะสุกประมาณ 10 นาที ให้เริ่มเคี่ยวน้ำกะทิ พอข้าวเหนียวสุก กะทิก็จะได้ที่พอดี วิธีการก็แค่นำน้ำกะทิ เกลือ และน้ำตาลทราย มาเคี่ยวให้พอเดือดเล็กน้อย คนให้น้ำตาลกับเกลือละลายเข้ากันดี 
     5. นำน้ำกะทิมาผสมกับข้าวเหนียวนึ่ง คนให้ข้าวกระจายตัวดี ข้าวเหนียวจะดูดน้ำกะทิได้ทั่วถึง จากนั้นปิดฝาทิ้งไว้ประมาณ 10 นาที แล้วเปิดมาคนอีกรอบ โดยกลับด้านบนข้าวเหนียวลงด้านล่าง แล้วปิดฝาประมาณ 20 นาที
     6. สำหรับการจัดเสิร์ฟให้ตักข้าวเหนียวมูนลงภาชนะ โปะกลอยลงไป โรยมะพร้าวทึนทึกขูดคลุกเกลือแล้วนึ่งด้านบน ตามด้วยงาคั่วบุบผสมน้ำตาลทราย 
 

ดูวิธีทำ ข้าวเหนียวหน้ากลอย เพิ่มเติมคลิก

8. ขนมเปียกปูน





           ถ้าอยากทำขนมเปียกปูนขายมาลองทำตามสูตรนี้กัน ใส่น้ำใบเตยคั้นเข้มข้น เติมความหวานจากน้ำตาลปี๊บ สุดท้ายโรยมะพร้าวขูด 


ส่วนผสม ขนมเปียกปูน


แป้งข้าวเจ้า 500 กรัม
แป้งเท้ายายม่อม (หรือแป้งมัน) 150 กรัม
น้ำปูนใส
น้ำตาลปี๊บ 1+1/2 กิโลกรัม (ปรับเพิ่ม-ลดความหวานได้ตามชอบ)
น้ำใบเตยคั้นเข้มข้น
มะพร้าวทึนทึกขูดเป็นเส้น สำหรับโรยหน้า


วิธีทำขนมเปียกปูน

     1. ผสมแป้งข้าวเจ้า แป้งเท้ายายม่อม และน้ำปูนใสเล็กน้อย พอให้เหลว ๆ คนให้ละลายเข้าด้วยกัน
     2. ใส่น้ำใบเตยลงไปคนให้เข้ากัน ตามด้วยน้ำตาลปี๊บคนให้ละลาย จากนั้นนำน้ำไปกรองผ่านกระชอน
     3. เทส่วนผสมลงในกระทะทองเหลืองหรือกระทะเทฟลอน นำขึ้นตั้งกวนด้วยไฟแรงจนส่วนผสมงวดและแห้งเหนียว
     4. ตักส่วนผสมใส่พิมพ์ พักทิ้งไว้จนส่วนผสมเซตตัว ตัดเป็นชิ้น ๆ โรยมะพร้าวขูด พร้อมเสิร์ฟ
 

ดูวิธีทำ ขนมเปียกปูน เพิ่มเติมคลิก

9. ขนมเทียนแก้ว





          ขนมเทียนทั่วไปใคร ๆ ก็ทำขายกัน ลองมาทำขนมเทียนแก้ว แป้งใสมองเห็นไส้ขนมบ้างดีไหม สูตรใส่น้ำลอยดอกมะลิกลิ่นหอม มาพร้อมไส้เค็มใส่หอมแดง



ส่วนผสม แป้งขนมเทียนแก้ว


แป้งถั่วเขียว 1 ถ้วย
น้ำตาลทราย 1+1/2 ถ้วย
น้ำลอยดอกมะลิ (หรือน้ำผสมน้ำหอมกลิ่นมะลิ) 5 ถ้วย
ใบตอง หรือกระทงใบตอง


ส่วนผสม ไส้ขนมเทียน (ไส้เค็ม)


ถั่วเขียวซีกเราะเปลือก 1 กิโลกรัม
หอมแดง
พริกไทย
น้ำมันพืช (สำหรับผัด)
เกลือป่น สำหรับปรุงรส
น้ำตาลทราย สำหรับปรุงรส


วิธีทำแป้งขนมเทียนแก้ว

     1. ใส่น้ำตาลทรายและน้ำลอยดอกมะลิลงในหม้อ นำขึ้นตั้งไฟ เคี่ยวจนเป็นน้ำเชื่อม ปิดไฟ ยกลงจากเตา พักทิ้งไว้จนเย็น
     2. ผสมแป้งถั่วเขียวและน้ำลอยดอกมะลิให้เข้ากัน กรองด้วยตะแกรง จากนั้นเทใส่กระทะทองเหลือง ใส่น้ำเชื่อมที่เตรียมไว้ ยกขึ้นตั้งไฟอ่อน กวนจนส่วนผสมแป้งสุกและใส ปิดไฟ ยกลงจากเตา พักไว้จนอุ่น
     3. ตักส่วนผสมแป้งลงในกรวยใบตอง ตามด้วยไส้ ห่อเป็นทรงสามเหลี่ยมให้สวยงาม หรือวางไส้ขนมลงในกระทงใบตอง ตามด้วยส่วนผสมแป้งขนม
     4. เรียงลงในชุดนึ่ง จากนั้นนำขนมไปนึ่งด้วยไฟแรงที่มีน้ำเดือดพล่าน นึ่งนานประมาณ 30 นาที หรือจนขนมสุก ปิดไฟ นำออกจากชุดนึ่ง 

วิธีทำไส้ขนมเทียน

     1. ล้างถั่วเขียวซีกเราะเปลือกให้สะอาด แช่ทิ้งไว้อย่างน้อย 2 ชั่วโมง หรือข้ามคืน จากนั้นนำไปนึ่งจนสุก พักทิ้งไว้จนเย็นสนิท
     2. โขลกหอมแดงกับพริกไทยเข้าด้วยกันจนละเอียด ใส่ถั่วเขียวนึ่งลงโขลกพอหยาบ
     3. ใส่น้ำมันพืชลงในกระทะ ใส่ส่วนผสมไส้ลงผัดจนหอม ปรุงรสด้วยเกลือป่นและน้ำตาลทราย ชิมรสตามชอบ ให้มีรสหวาน เค็ม เผ็ด ปิดไฟ ยกลงจากเตา พักทิ้งไว้จนเย็น ปั้นเป็นก้อนกลม เตรียมไว้
 

วิธีทำ ขนมเทียนแก้ว เพิ่มเติมคลิก

10. ขนมฟักทอง



ภาพจาก คุณนัทจัง สบายดี สมาชิกเว็บไซต์พันทิปดอทคอม

          ขนมฟักทองสีสวยดูน่ากินจริง ๆ ใส่ฟักทองนึ่งและกะทิ เพิ่มมะพร้าวขูด เติมความหวานด้วยน้ำตาลปี๊บกับน้ำตาลทราย 



ส่วนผสม ขนมฟักทอง


แป้งข้าวเจ้า 50 กรัม
แป้งมัน 40 กรัม
แป้งเท้ายายม่อม 50 กรัม
หัวกะทิ 200 กรัม
เนื้อฟักทองนึ่งสุก 300 กรัม
น้ำตาลปี๊บ 40 กรัม
น้ำตาลทราย 90 กรัม
เกลือป่น 1 ช้อนชา
มะพร้าวทึนทึกขูด 100 กรัม


วิธีทำขนมฟักทอง

     1. ใส่แป้งข้าวเจ้า แป้งมัน และแป้งเท้ายายม่อม ลงในภาชนะ ใส่กะทิลงไป จะใช้กะทิประมาณ 60-80 กรัม แล้วนวดประมาณ 15 นาที แป้งต้องนวดเพราะจะทำให้แป้งเหนียวหนึบหนับ
     2. นำกะทิที่เหลือ น้ำตาลปี๊บ น้ำตาลทราย เนื้อฟักทอง และเกลือป่น ใส่ลงในเครื่องปั่นเพื่อให้เนื้อละเอียด เทผสมลงในแป้ง ใช้มือหรือตะกร้อมือคนเพื่อให้ส่วนผสมเข้ากัน
     3. ใส่เนื้อมะพร้าวขูดลงไป แล้วคนส่วนผสมให้เข้ากันอีกครั้งหนึ่ง นำไปห่อใบตองหรือใส่ถ้วย และนำไปนึ่งประมาณ 15 นาที ส่วนใครชอบมะพร้าวขูดสามารถโรยเพิ่มได้
 

ดูวิธีทำ ขนมฟักทอง เพิ่มเติมคลิก

11. ขนมตาล





           และแล้วก็มาถึงเมนูขนมตาลที่รอคอย สูตรนี้ใส่เนื้อลูกตาลกับกะทิ เติมน้ำตาลทราย หยอดลงในกระทงใบตองแล้วนำไปนึ่งจนสุก


ส่วนผสม ขนมตาล


น้ำตาลทราย 400 กรัม
กะทิ 3 ถ้วย
เนื้อลูกตาลสุก 400 กรัม
แป้งข้าวเจ้า 500 กรัม
ผงฟู 1 ช้อนโต๊ะ
มะพร้าวขูดเส้นเล็ก 2 ถ้วย
เกลือเล็กน้อย (สำหรับคลุกมะพร้าว)


วิธีทำขนมตาล

     1. ละลายน้ำตาลทรายในกะทิให้เข้ากันแล้วใส่เนื้อลูกตาลลงไป คนให้เข้ากัน
     2. เติมแป้งและผงฟูลงไป คนให้เข้ากันจนเนียน
     3. กรองส่วนผสม พักไว้ ประมาณ 10 นาที หรือจนแป้งเซตตัว
     4. ใส่น้ำลงในชุดนึ่ง หยอดแป้งใส่กระทงใบตอง เปิดไฟกลาง นึ่งประมาณ 20 นาที หรือจนสุก
     6. ยกลงจากเตา พักให้เย็น โรยมะพร้าว พร้อมเสิร์ฟ
 

ดูวิธีทำ ขนมตาล เพิ่มเติมคลิก

12. ข้าวต้มน้ำวุ้น





           ปิดท้ายกันด้วยข้าวต้มน้ำวุ้น ขนมไทยโบราณหากินยาก ใส่ความหอมจากใบเตย และห่อด้วยใบตองจนเป็นรูปสามเหลี่ยมสวยงาม 


ส่วนผสม ข้าวต้มน้ำวุ้น


ข้าวเหนียวเขี้ยวงูดิบ 2 ถ้วย
ใบเตยสับหยาบ ๆ 10 ใบ
น้ำลอยดอกมะลิ 3-4 ถ้วย (หรือน้ำเปล่าผสมกลิ่นมะลิ)
น้ำเชื่อม น้ำแข็ง และขนุนฉีกเป็นเส้น (สำหรับเสิร์ฟ)


อุปกรณ์


ใบตองสำหรับห่อขนม
ไม้กลัด


วิธีทำข้าวต้มน้ำวุ้น

     1. ซาวข้าวเหนียวให้สะอาด ตักขึ้นพักไว้ให้สะเด็ดน้ำ
     2. โขลกใบเตยพอหยาบ ๆ ใส่น้ำลอยดอกมะลิลงไปแล้วคั้นน้ำจนกลิ่นหอม กรองเอาแต่น้ำ จากนั้นเทลงในข้าวเหนียว แช่ทิ้งไว้ข้ามคืน
     3. จับใบตองเป็นรูปกรวยสามเหลี่ยม ตักข้าวเหนียวใส่ พับทบไปมาห่อให้แน่น ใช้ไม้กลัดเสียบทะลุจากหน้าไปหลัง
     4. นำขนมไปต้มประมาณ 1 ชั่วโมง ตักขึ้นพักไว้ 
     5. เวลาเสิร์ฟให้แกะใบตองออก ใส่ลงในถ้วย ตามด้วยน้ำเชื่อม น้ำแข็ง และขนุน
 

ดูวิธีทำ ข้าวต้มน้ำวุ้น เพิ่มเติมคลิก

           ถ้าอยากขายขนมปังต้องลงทุนซื้ออุปกรณ์เยอะเลย ลองมาขายขนมห่อใบตองกันเถอะ ใช้อุปกรณ์ครัวในบ้าน ส่วนผสมก็ราคาไม่แรง แถมกำไรก็ดีงามด้วย นอกจากนี้เรายังมีเมนูขนมไทยอื่น ๆ ที่น่าสนใจมาแนะนำด้วย
 
     ► ขนมมันสำปะหลัง ขนมไทยไร้แป้งเคี้ยวนุ่มหนึบอร่อยปาก
     ► ขนมชั้นดอกไม้ เนรมิตขนมไทยเหนียวนุ่มหนึบแทนใจ
     ► ขนมต้ม สูตรขนมไทยอร่อยนุ่มหวานหอมไส้มะพร้าว
     ► กล้วยบวชชีมะพร้าวอ่อน สูตรขนมไทยหอมหวานมันเค็มครบรส
     ► ข้าวเหนียวเปียกอัญชันลำไย ขนมไทยอร่อยเหมือนเดิมเติมสีสันสดใส
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













12 ขนมห่อใบตอง เมนูสร้างอาชีพอร่อยหอมสไตล์ไทย




อัปเดตล่าสุด 15 ตุลาคม 2564 เวลา 17:18:07
 22,251 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































