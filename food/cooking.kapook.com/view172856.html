




20 เมนูน้ำกะทิสด ขนมไทยเติมความหวานรับวันหยุด











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 










 


cooking
สูตรขนม






20 วิธีทำขนมไทยในน้ำกะทิสด เติมความหวานรับวันหยุด




359,133อ่าน







0















      ตามรอยความหวานแบบไทย ๆ กับเมนูขนมไทยใส่กะทิสด กลิ่นหอมมัน ๆ เค็ม ๆ เคี้ยวเพลินอร่อยจนหยดสุดท้าย แหม... แค่เห็นก็พุงกระเพื่อมแล้ว        วันหยุดชวนคนพิเศษหรือคุณลูกเข้าครัวช่วยกันทำขนมไทย สักหม้อกันเถอะ โดยเฉพาะขนมไทยน้ำกะทิที่ทั้งหวานและหอมกลมกล่อม กระปุกดอทคอมขอนำเสนอวิธีทำขนมไทยในน้ำกะทิสด เช่น แกงบวดเผือก กล้วยบวชชี ทับทิมกรอบ และเมนูขนมไทยในน้ำกะทิอื่น ๆ อีกเพียบ รับรองกินอร่อยไม่เหลือแม้กะทิสักหยด






1. ขนมบัวลอยน้ำกะทิกุหลาบ




     ดีงาม ! เมนูขนมบัวลอยน้ำกะทิกุหลาบ สูตรจาก คุณ medievil สมาชิกเว็บไซต์พันทิปดอทคอม จับแป้งบัวลอยแปลงร่างเป็นกุหลาบ ราดน้ำกะทิสดหอม ๆ ทั้งอิ่มตาและอิ่มท้องไปพร้อมกันส่วนผสม แป้งบัวลอย (สำหรับ 8-10 ที่)     • แป้งข้าวเหนียว 2 ถ้วยตวง     • แป้งมันสำปะหลัง 1/2 ถ้วยตวง     • กะทิอุ่น ๆ 1 ถ้วยตวง (นำไปเข้าไมโครเวฟก็ได้)     • สีผสมอาหารตามชอบ 5 สี ได้แก่ สีชมพู สีฟ้า สีม่วง สีส้ม และสีเขียว     • แป้งนวล (ใช้แป้งมันสำปะหลัง) โรยถาดเล็กน้อยส่วนผสม น้ำกะทิ     • กะทิ 3 ถ้วยตวง     • น้ำตาลทราย 7 ช้อนโต๊ะ     • น้ำตาลปี๊บ หรือน้ำตาลโตนด 2 ช้อนโต๊ะ     • เกลือป่น 1-2 ช้อนชา (ลองใส่ 1 ช้อนชาแล้วชิมก่อน ถ้ายังไม่ถูกปากค่อยเพิ่มปริมาณ)     • ใบเตยสด (มัดเป็นกำ) 5-6 ใบวิธีทำบัวลอยกุหลาบ     1. ทำแป้งบัวลอย โดยใส่แป้งข้าวเหนียวและแป้งมันลงในอ่างผสม ค่อย ๆ ใส่น้ำกะทิอุ่นลงไปทีละน้อย ใช้มือนวดผสมแป้งและน้ำกะทิให้เข้ากัน นวดจนแป้งจับตัวเป็นก้อนและปั้นได้      2. แบ่งแป้งเป็น 5 ก้อนเท่า ๆ กันแล้วใส่สีผสมอาหารตามชอบ นวดผสมจนสีเนียนเข้ากันดี     3. เริ่มทำกุหลาบ โดยปั้นแป้งเป็นลูกกลมขนาด 1.5-2 เซนติเมตร จากนั้นใช้แหนบ (สำหรับหนีบช่อม่วง) จุ่มปลายด้วยแป้งนวลเล็กน้อย แล้วนำมาหนีบทำกลีบกุหลาบ เริ่มจากกลีบล่าง 5 กลีบไล่ขึ้นไป ให้กลีบแต่ละชั้นสับหว่างกัน เมื่อทำบัวลอยกุหลาบเสร็จแล้วให้วางไว้บนถาดที่โรยแป้งนวลเพื่อไม่ให้แป้งติด ทำจนหมดครบทุกสี พักไว้     4. ต้มบัวลอย โดยตั้งน้ำด้วยไฟกลางจนน้ำเดือด ใส่บัวลอยลงไปต้มจนสุก (สังเกตเมื่อบัวลอยสุกจะลอยขึ้นมา) รอให้บัวลอยลอยขึ้นมาสักพักเพื่อให้สุกถึงข้างในจึงตักขึ้นแช่ในอ่างน้ำเย็น จากนั้นพักไว้ในกระชอนให้สะเด็ดน้ำ     5. ทำน้ำกะทิราดบัวลอย โดยใส่กะทิ น้ำตาลทราย น้ำตาลปี๊บ และเกลือ ลงในหม้อต้ม ยกขึ้นตั้งไฟกลาง คนจนส่วนผสมละลายเข้ากัน ใส่ใบเตย จากนั้นหมั่นคนตลอดเวลาระหว่างต้ม เพื่อไม่ให้กะทิจับกันเป็นก้อนหรือแตกมัน เมื่อกะทิเริ่มเดือด (แค่พอเดือดปุด ๆ ไม่ต้องเดือดพล่าน) ยกลงได้เลย     6. จัดบัวลอยลงในชาม ราดด้วยน้ำกะทิ จัดเสิร์ฟ     + ดูวิธีทำเพิ่มเติมได้ที่ บัวลอยกุหลาบ 5 สี ขนมไทยประยุกต์สุดน่ารัก เพิ่มมูลค่าน่ากินกว่าเดิม
++++++++++++++ 



2. ขนมบัวลอยกะทิสด (รูปแตงโม)


     แหม… เมนูขนมไทยกะทิสดถ้วยนี้เหมาะหลอกเด็กจริง ๆ พบกับเมนูขนมบัวลอยกะทิสดแตงโม สูตรจาก คุณ kitty chef สมาชิกเว็บไซต์พันทิปดอทคอม จุดเด่นคือ ปั้นแป้งบัวลอยเป็นรูปแตงโม ใครอยากเติมพวกไข่หวาน เม็ดข้าวโพด หรือเผือก เป็นบัวลอยทรงเครื่องก็ยิ่งเพิ่มความอร่อยค่ะส่วนผสม ขนมบัวลอยกะทิสดแตงโม     • แป้งข้าวเหนียว     • สีเขียว (น้ำใบเตย)     • สีเหลือง (เนื้อฟักทอง)     • สีม่วง (น้ำอัญชัน)     • สีชมพู (กลิ่นกุหลาบ)     • งาขาว     • งาดำ     • กะทิสด     • ใบเตย     • เกลือ     • น้ำตาลทรายวิธีทำขนมบัวลอยกะทิสดแตงโม     1. ผสมแป้งข้าวเหนียวกับสีที่เตรียมไว้ จะได้ 4 สี (สีชมพูจะเข้มขึ้น เพราะว่าใส่น้ำหวานกลิ่นสละเฮลซ์บลูบอยเพิ่มให้สีสวยขึ้น)     2. ปั้นให้เป็นรูปแตงโม โดยปั้นแป้งสีเหลือง แป้งสีชมพู และแป้งสีม่วง ให้กลม พักไว้ จากนั้นปั้นแป้งสีเขียวให้กลมแล้วรีดให้เป็นแผ่นแบน นำไปห่อแป้งสีเหลือง แป้งสีชมพู และแป้งสีม่วง จนหมด ปั้นเป็นก้อนกลม      3. ผ่าครึ่งแป้งแตงโมแต่ละก้อนแล้วแบ่งเป็นเสี้ยวตามต้องการ นำงาขาวหรืองาดำแปะที่เนื้อแตงโมให้สวยงาม     4. ต้มน้ำให้เดือด ใส่แป้งบัวลอยรูปแตงโมลงไปต้มจนสุก (หากสุกแล้วแป้งจะลอยขึ้น) ตักใส่น้ำเย็นพักไว้     5. ต้มกะทิใส่ใบเตย เกลือเล็กน้อย และน้ำตาลทราย พอน้ำตาลละลายใส่แป้งบัวลอยรูปแตงโมลงไป ปิดไฟ จะกินแบบเย็นหรือร้อนก็ได้ หรือรอให้เย็นก่อนค่อยตักเสิร์ฟในลูกแคนตาลูป     + ดูวิธีทำเพิ่มเติมได้ที่ ขนมบัวลอยรูปแตงโม ฉีกกรอบขนมไทยเติมความน่ารัก
++++++++++++++ 



3. ขนมบัวลอยมันม่วงญี่ปุ่นกะทิสด


     ใครอยากกินบัวลอยสีสวยขอนำเสนอเมนูขนมบัวลอยมันม่วงญี่ปุ่นกะทิสด สูตรจาก นิตยสารแม่บ้าน ใส่มันม่วงญี่ปุ่นผสมกับแป้ง ปั้นเป็นลูกกลมเอาไปต้มจนสุก สุดท้ายก็ราดกะทิผสมเนื้อมะพร้าวเผาส่วนผสม บัวลอยมันญี่ปุ่น     • แป้งข้าวเหนียว 1 ถ้วยตวง     • มันญี่ปุ่น (นึ่งสุกและบดละเอียด) 1/2 ถ้วยตวง     • น้ำร้อน 6 ช้อนโต๊ะ     • แป้งข้าวเหนียว (สำหรับทำแป้งนวล)     • น้ำเปล่า (สำหรับต้มเม็ดแป้ง)      • น้ำเย็น (สำหรับแช่เม็ดแป้ง)     • กะทิ (ความเข้มข้นปานกลาง) 2 ถ้วยตวง     • น้ำตาลปี๊บ 2 ช้อนโต๊ะ     • น้ำตาลทราย 6 ช้อนโต๊ะ     • เกลือป่นหยาบ 3/4 ช้อนชา     • เนื้อมะพร้าวเผา (หั่นเป็นเส้น) 1/2 ถ้วยตวง     • ใบเตย 2 ใบ     • หัวกะทิ 1/4 ถ้วยตวงวิธีทำบัวลอยมันญี่ปุ่น     1. ผสมแป้งข้าวเหนียว มันญี่ปุ่นบดละเอียด และน้ำร้อน เข้าด้วยกัน นวดจนเนียนและสามารถปั้นเป็นก้อนได้     2. ปั้นแป้งเป็นก้อนกลมขนาดเส้นผ่าศูนย์กลางประมาณ 1/2 เซนติเมตร โรยแป้งนวลเล็กน้อย (เพื่อไม่ให้แป้งติดกัน)     3. ต้มน้ำเปล่าพอเดือด นำเม็ดแป้งลงต้มจนสุกลอยขึ้นมา ตักขึ้นไปแช่น้ำเย็นพอคลายความร้อน เสร็จแล้วตักขึ้นพักไว้ให้สะเด็ดน้ำ     4. ใส่กะทิลงในหม้อ ยกขึ้นตั้งไฟพอร้อน ใส่น้ำตาลปี๊บ น้ำตาลทราย เกลือป่น เนื้อมะพร้าวเผา และใบเตย ลงไปต้มพอเดือด เติมหัวกะทิลงไป     5. ใส่แป้งบัวลอยลงในหม้อคนให้เข้ากัน พอเดือดเล็กน้อยยกลง ตักใส่ถ้วย จัดเสิร์ฟ     + ดูวิธีทำเพิ่มเติมได้ที่ ขนมบัวลอยมันม่วงญี่ปุ่น ขนมไทยคิดนอกกรอบ ทำง่ายปั้นสนุกมือ
++++++++++++++ 



4. ขนมบัวลอยถั่วเขียวกะทิสด


     จากที่เคยกินแต่ขนมบัวลอยใส่แป้งดูไม่มีประโยชน์ ลองใส่ถั่วเขียวเพิ่มคุณค่าลงไปหน่อยดีไหม พบกับเมนูขนมบัวลอยถั่วเขียวกะทิสด สูตรจาก คุณเนินน้ำ อาหารบ้าน ๆ ที่บ้านเนินน้ำ จับแป้งนวดผสมกับถั่วเขียว ปั้นเป็นก้อนกลมขนาดตามชอบ อยากรู้ว่าอร่อยแค่ไหนมาเข้าครัวกันส่วนผสม บัวลอยถั่วเขียว (สำหรับ 3 ที่)     • แป้งข้าวเหนียว 1/2 ถ้วย     • ถั่วเขียวเราะเปลือก (ถั่วทอง) 1/3 ถ้วย     • กะทิ 2 ถ้วย     • เกลือป่น 1/4 ช้อนชา     • น้ำตาลปี๊บ 1/2 ถ้วย (หรือน้ำตาลโตนด)     • น้ำ 1/4 ถ้วยวิธีทำบัวลอยถั่วเขียว     1. ล้างถั่วเขียวให้สะอาดแล้วแช่ในน้ำอุ่นประมาณ 3 ชั่วโมง จากนั้นนำไปนึ่งให้สุกแล้วบดให้ละเอียด     2. ใส่แป้งข้าวเหนียวลงในส่วนผสมถั่วบด ค่อย ๆ เทน้ำใส่ลงไปทีละน้อย นวดแป้งจนนุ่มพอปั้นได้ จากนั้นปั้นเป็นก้อนกลมเล็ก ๆ เตรียมไว้     3. ผสมกะทิ 1/2 ถ้วย กับน้ำตาลปี๊บและเกลือ นำขึ้นตั้งไฟพอเดือด หมั่นคนอย่าให้จับตัวเป็นก้อน ยกลงจากเตา เตรียมไว้     4. ต้มน้ำด้วยไฟแรงจนเดือด ใส่บัวลอยถั่วเขียวที่ปั้นไว้ลงต้มจนสุกลอยขึ้นมา จากนั้นตักใส่ในหม้อกะทิ ยกขึ้นตั้งไฟ ใส่กะทิที่เหลืออีกครึ่งหนึ่ง ต้มให้เดือดอีกครั้ง ตักใส่ถ้วย พร้อมเสิร์ฟ     + ดูวิธีทำเพิ่มเติมได้ที่ บัวลอยถั่วเขียว ขนมไทยหน้าฝนของคนรักสุขภาพ
++++++++++++++

5. วุ้นว่านหางจระเข้น้ำกะทิ




     ใครจะไปเชื่อว่าว่านหางจระเข้นอกจากทำเครื่องดื่มน้ำว่านหางจระเข้ได้แล้ว ยังเอามาทำขนมไทยในน้ำกะทิได้ด้วย ขอนำเสนอเมนูวุ้นว่านหางจระเข้น้ำกะทิ ก่อนอื่นปอกเปลือกว่านหางจระเข้แล้วหั่นวุ้นตามชอบ เสร็จแล้วเอาไปต้มจนสุก เติมน้ำหวานแล้วเอาไปแช่เย็นจนเซตตัว ก่อนเสิร์ฟก็ราดกะทิลงไปจนชุ่มฉ่ำ  ส่วนผสม วุ้นว่านหางจระเข้น้ำกะทิ     • ว่านหางจระเข้ 2-3 กาบ     • น้ำเปล่า (สำหรับลวก)     • เกลือป่น (สำหรับลวก)     • เกลือป่น 1/2 ช้อนชา     • น้ำหวานเฮลซ์บลูบอย กลิ่นสละ 1+1/2 ช้อนโต๊ะ     • กะทิ 125 มิลลิลิตร     • น้ำตาลปี๊บ 100 กรัม     • น้ำแข็งวิธีทำวุ้นว่านหางจระเข้น้ำกะทิ     1. ปอกเปลือกว่านหางจระเข้ ล้างให้หมดยาง หั่นเป็นชิ้นสี่เหลี่ยมลูกเต๋า หรือหั่นเป็นเส้น เตรียมไว้     2. ใส่น้ำเปล่าลงในหม้อ เติมเกลือป่นลงไป พอน้ำเดือดนำวุ้นว่านหางจระเข้ลงไปต้มจนสุก ตักขึ้นล้างน้ำเปล่าจนกว่าวุ้นจะหมดรสเค็ม ตักใส่ตะแกรง พักให้สะเด็ดน้ำ     3. ผสมน้ำหวานกับน้ำเปล่าความหวานตามชอบ เทวุ้นว่านหางจระเข้ลงไปคนให้เข้ากัน เสร็จแล้วนำไปแช่ในตู้เย็นทิ้งไว้     4. ทำน้ำกะทิ โดยใส่น้ำตาลปี๊บกับน้ำกะทิลงในหม้อ ต้มจนเดือดใส่เกลือป่นลงไปประมาณ 1/2 ช้อนชา พอเกลือละลายยกลงพักทิ้งไว้ให้เย็น     5. ตักวุ้นว่านหางจระเข้ใส่ถ้วย ราดน้ำกะทิ ใส่น้ำแข็ง พร้อมเสิร์ฟ     + ดูวิธีทำเพิ่มเติมได้ที่ วุ้นว่านหางจระเข้น้ำกะทิ ขนมไทยจากพืชหอมหวาน กินหมดสดชื่น
++++++++++++++ 



6. เผือกแกงบวดกะทิสด




     และแล้วก็มาถึงเมนูขนมไทยในน้ำกะทิสุดคลาสสิก นั่นคือ เมนูเผือกแกงบวดกะทิสด สูตรนี้ใส่มันเทศลงไปด้วย ต้มกับกะทิจนนุ่ม แหม… ถ้าได้กินตบท้ายอาหารคาวคงฟินที่สุด ส่วนผสม แกงบวดเผือก     • เผือกหัวเล็ก (หั่นเป็นชิ้น) 1 หัว     • มันเทศ (หั่นเป็นชิ้น) 1 ถ้วย (ใส่หรือไม่ใส่ก็ได้)     • หางกะทิ 1+1/4 ถ้วย     • หัวกะทิ 1 ถ้วย     • น้ำตาลปี๊บ 150 กรัม     • เกลือป่น     • ใบเตย 4 ใบ (มัดรวมกันให้เรียบร้อย)วิธีทำแกงบวดเผือก     1. ต้มหางกะทิกับหัวกะทิ 1/2 ถ้วย ลงในหม้อ ใช้ไฟกลาง เติมน้ำตาลปี๊บกับเกลือป่นลงไป คนให้น้ำตาลละลาย ชิมรส     2. ใส่เผือกกับมันเทศลงไป ตามด้วยใบเตย ต้มจนเผือกกับมันสุกตามชอบ ใส่หัวกะทิอีก 1/2 ถ้วย ลงไป รอจนกะทิเดือดอีกครั้ง ตักใส่ถ้วย พร้อมเสิร์ฟ     + ดูวิธีทำเพิ่มเติมได้ที่ เผือกแกงบวด ใส่มันเทศเติมความหวานหอมอร่อยกินเพลิน
++++++++++++++ 



7. ขนมครองแครงน้ำกะทิ (ดอกอัญชัน)

 


     หลายคนคงคุ้นเคยกับครองแครงแก้วสีขาวกันเนอะ ลองเติมสีสันให้สวยงามด้วยน้ำอัญชันกันเถอะ ขอนำเสนอเมนูขนมครองแครงน้ำกะทิ สูตรจาก คุณ fifa-girl สมาชิกเว็บไซต์พันทิปดอทคอม ตัวครองแครงเนื้อนุ่มสีสวย ราดน้ำกะทิจัดเต็ม โรยงาเยอะ ๆ อูย... น้ำลายไหล ส่วนผสม ขนมครองแครง     • แป้งมัน 4 ถ้วย     • แป้งข้าวเจ้า 1 ถ้วย     • ดอกอัญชัน 20 ดอก     • กะทิ 2 กล่อง     • เกลือ 1 ช้อนชา     • น้ำตาลทรายขาว     • ใบเตย     • งาขาวคั่ววิธีทำขนมครองแครง     1. ในสูตรทำ 2 สี คือ สีน้ำเงินและสีฟ้า แบ่งครึ่งแป้งทั้ง 2 ชนิด นำแป้งมันผสมกับแป้งข้าวเจ้าแบ่งใส่กะละมังไว้ 2 ใบ ต้มน้ำให้เดือดแล้วใส่ดอกอัญชันลงไป รอจนน้ำเปลี่ยนเป็นสีน้ำเงินเข้มแล้วจึงตักดอกอัญชันออก     2. แบ่งน้ำดอกอัญชันที่ต้มเดือดแล้วค่อย ๆ เทลงไปในกะละมังแป้งใบแรก รีบคนจนเข้ากัน เพราะถ้าคนช้าแป้งจะสุกเกินไป คนเสร็จก็ใช้มือนวดต่อ แบ่งเป็นก้อนเล็ก ๆ และนำน้ำดอกอัญชันที่เหลือมาเติมน้ำเปล่าแล้วตั้งไฟให้เดือดอีกรอบ เทใส่แป้งที่แบ่งไว้อีกครึ่งหนึ่ง นวดจนเข้ากันและแบ่งเป็นก้อนเล็ก ๆ     3. นำก้อนแป้งที่เตรียมไว้มาคลึงให้เป็นเส้นยาว ๆ เส้นผ่าศูนย์กลางไม่ควรเกิน 1 เซนติเมตร เพราะครองแครงจะตัวใหญ่เกินไป พอคลึงแล้วก็ตัด เสร็จแล้วก็เอามากดลงบนพิมพ์กดทำครองแครง เอานิ้วมือถูแป้งไปด้านหน้า แป้งก็จะม้วนตามนิ้ว ทำจนแป้งหมด     4. นำหม้อมาใส่น้ำแล้วตั้งไฟกลางไปทางแรง อาจจะใส่ใบเตยไปด้วย พอเดือดใส่ตัวครองแครงลงไปต้ม ประมาณ 30 วินาที หรือจนสุก พอตักขึ้นมาแล้วก็ไปล้างน้ำ พักไว้     5. ตั้งหม้อใช้ไฟอ่อน เติมกะทิ เกลือ น้ำตาลทราย และใบเตย พอกะทิเดือดใส่ครองแครงลงไป รอเดือดอีกรอบปิดไฟ โรยงาคั่ว ตักใส่ถ้วย     + วิธีทำเพิ่มเติมได้ที่ ขนมครองแครงน้ำกะทิ ขนมไทยสีสวยนุ่มหนึบหวานละมุน
++++++++++++++



8. ขนมครองแครงกะทิสด (แครอตม่วง) 


     ไปซื้อแครอตม่วงรอกันเลยดีไหม จะได้เอามาทำเมนูครองแครงกะทิสด สูตรจาก คุณ kitty chef สมาชิกเว็บไซต์พันทิปดอทคอม ใส่น้ำแครอตม่วงผสมกับแป้งครองแครง กินกับกะทิใบเตยหอมอร่อยส่วนผสม ครองแครงกะทิสดสีม่วง     • แครอตม่วง     • แป้งมัน 100 กรัม      • กะทิ 200 กรัม      • ใบเตย     • น้ำตาลทราย 50 กรัม      • เกลือหยิบมือ     • งาขาวคั่ววิธีทำครองแครงกะทิสดสีม่วง     1. ปอกเปลือกแครอตม่วง หั่นเป็นชิ้น เอาไปต้มในน้ำเดือด จะได้น้ำสีม่วง ยิ่งต้มนานสียิ่งเข้มขึ้น เตรียมไว้     2. ร่อนแป้งมัน แบ่งส่วนหนึ่งใส่น้ำแครอตม่วงต้มเดือด (ต้องเป็นน้ำเดือด) ใช้ช้อนนวดแป้งกับน้ำให้จับตัวเป็นก้อน จากนั้นก็ใช้มือนวดต่อจนแป้งเนียนเข้ากันดี ส่วนตัวครองแครงสีขาวก็นวดแป้งมันส่วนที่เหลือ ปั้นแป้งเป็นก้อนกลม ใช้แป้งนวลโรยบนพิมพ์ จากนั้นกดแป้งลงบนพิมพ์ ค่อย ๆ ม้วนแป้งก็จะได้ตัวครองแครง เสร็จแล้วเอาไปต้มในน้ำเดือด พอสุกตัวครองแครงจะลอยขึ้น ตักขึ้นน็อกน้ำเย็น     3. ต้มกะทิ ใส่ใบเตยเพิ่มกลิ่นหอม น้ำตาลทราย และเกลือ ต้มให้เดือด คนจนน้ำตาลละลายดี ตักครองแครงสะเด็ดน้ำใส่ลงไป ตักใส่ถ้วย โรยงาขาวคั่ว     + ดูวิธีทำเพิ่มเติมได้ที่ ครองแครงกะทิสดสีม่วง ขนมไทยเนื้อหนึบสีสันสดใสน่าอร่อย
++++++++++++++ 



9. ขนมเปียกปูนกะทิสด


     เคยลองยัง ? เมนูขนมเปียกปูนกะทิสด สูตรจาก คุณ kitty chef สมาชิกเว็บไซต์พันทิปดอทคอม เนื้อขนมเหนียวนุ่มสีเขียวใบเตยราดกะทิด้านบน ลองชิมดูแล้วจะติดใจ  ส่วนผสม ขนมเปียกปูนกะทิสด     • แป้งข้าวเจ้า 1 ถ้วยตวง     • แป้งมัน 1/4 ถ้วยตวง     • น้ำปูนใส 1 ถ้วยตวง     • น้ำใบเตย 2 ถ้วยตวง     • เกลือเล็กน้อย     • น้ำตาลทรายแดง 1/4 ถ้วยตวง     • น้ำตาลปี๊บ 120 กรัมส่วนผสม กะทิราดหน้าขนม     • กะทิ 500 กรัม     • เกลือแค่หยิบมือ     • แป้งข้าวเจ้า 1 ช้อนชา (ไม่ใส่ก็ได้ แต่ในสูตรใส่เพื่อให้น้ำกะทิข้น)     • งาขาวคั่ววิธีทำขนมเปียกปูนกะทิสด     1. นำแป้งข้าวเจ้า แป้งมัน น้ำปูนใส และน้ำใบเตย ผสมกันและนวดจนเข้ากันดี     2. ใส่เกลือ น้ำตาลทรายแดง และน้ำตาลปี๊บ นวดต่อจนเข้ากันดี กรองส่วนผสมแป้งด้วยตะแกรง 1 รอบ     3. ตั้งกระทะเปิดไฟปานกลาง ใส่แป้งลงไปกวน พอแป้งเริ่มจับตัวเป็นก้อนให้ลดเป็นไฟอ่อน ค่อย ๆ กวนต่อจนส่วนผสมเนียนเข้ากันดี สังเกตจากการเอาไม้พายตักแป้งขึ้นมา ถ้าแป้งเหนียวติดไม้พายก็ใช้ได้แล้ว ตักขนมเปียกปูนใส่ถุงบีบ และใช้หัวบีบแต่งหน้าเค้กบีบใส่ถ้วย     4. ทำกะทิราดหน้าขนม โดยใส่หัวกะทิลงในหม้อ ตามด้วยเกลือ ใส่แป้งข้าวเจ้า คนผสมจนเดือด เสร็จแล้วตักกะทิราดหน้าขนมเปียกปูน โรยงาขาว     + ดูวิธีทำเพิ่มเติมได้ที่ ขนมเปียกปูนกะทิสด ขนมไทยโบราณเนื้อหนึบหอมเข้มกลิ่นใบเตย
++++++++++++++



10. สาคูบัวลอยมะพร้าวอ่อนกะทิสด 




     ต่อไปนี้ถ้าขี้เกียจนวดแป้งบัวลอยก็ใช้สาคูแทนได้นะคะ ขอนำเสนอเมนูสาคูบัวลอยกะทิสด สูตรจาก คุณ kitty chef สมาชิกเว็บไซต์พันทิปดอทคอม จับสาคูใส่สีตามชอบ ปั้นเป็นก้อนกลม ราดน้ำกะทิ ใส่ลิ้นจี่กับมะพร้าวอ่อน แค่เห็นภาพก็รู้เลยว่าอร่อยแน่นอนส่วนผสม สาคูบัวลอยกะทิสด     • สาคูเม็ดเล็ก 200 กรัม      • สีผสมอาหารตามชอบ     • มะพร้าวอ่อน      • ลิ้นจี่แกะเม็ดส่วนผสม น้ำกะทิ     • กะทิ 500 กรัม     • น้ำตาลโตนด 300 กรัม     • น้ำตาลทราย 80 กรัม     • เกลือนิดหน่อย     • ใบเตยวิธีทำสาคูบัวลอยกะทิสด     1. นำเม็ดสาคูแช่สีผสมอาหารที่ต้องการ ประมาณ 20 นาที พอครบเวลาเทใส่กระชอนกรองเอาแต่สาคู ปั้นเป็นก้อนกลม      2. ต้มบัวลอยสาคูในน้ำเดือดจนสุก ตักขึ้นมาผ่านน้ำเย็น      3. ต้มน้ำกะทิพอเดือด ใส่ลิ้นจี่ มะพร้าวอ่อน และสาคูบัวลอย ต้มพอเดือดอีกครั้ง ตักใส่ถ้วย     + ดูวิธีทำเพิ่มเติมได้ที่ สาคูบัวลอย ใส่ลิ้นจี่กับมะพร้าวอ่อน ขนมไทยหวานหอมเพิ่มพลังหลังเที่ยง
++++++++++++++ 



11. ทับทิมกรอบกะทิสด (สีพาสเทล)


     ใครเบื่อทับทิมกรอบสีแดงก็ลองเปลี่ยนมาทำเมนูทับทิมกรอบกะทิสดสีพาสเทล สูตรจาก คุณ kitty chef สมาชิกเว็บไซต์พันทิปดอทคอม จับแห้วแช่สีตามชอบ เสร็จแล้วเอามาคลุกกับแป้งแล้วเอาไปต้มจนสุก แค่นี้ก็พร้อมกินกับกะทิแล้วค่ะส่วนผสม ทับทิมกรอบ     • แห้ว 1 กระป๋อง (แห้วสดหรือต้มก็ได้)     • สีผสมอาหาร 3 สี ได้แก่ สีม่วง สีเขียว และสีชมพู     • แป้งมัน 200 กรัม     • กะทิ 500 กรัม     • น้ำตาลปี๊บ 350 กรัม     • เกลือนิดหน่อย     • ใบเตย 2 ใบวิธีทำทับทิมกรอบ     1.  หั่นแห้วให้เป็นชิ้นเล็ก ๆ และผสมสีที่ต้องการกับน้ำเปล่า เสร็จแล้วนำแห้วมาแช่ทิ้งไว้สักครู่ ตักขึ้นสะเด็ดน้ำแล้วคลุกเคล้ากับแป้งมัน เคาะ ๆ เอาแป้งส่วนเกินออกแล้วนำไปต้มในน้ำเดือดจนสุก ตักขึ้นไปผ่านน้ำเย็น      2. ใส่กะทิ น้ำตาลปี๊บ เกลือ และใบเตย ลงในหม้อ ต้มจนน้ำตาลละลาย ตักใส่ถ้วย สุดท้ายใส่ทับทิมกรอบ      + ดูวิธีทำเพิ่มเติมได้ที่ ทับทิมกรอบพาสเทล สูตรขนมหวานไทยสีหวานเว่อร์
++++++++++++++ 



12. แกงบวดลูกตาลกะทิสด


     ลูกตาลสดเหลือ ๆ ถ้าไม่อยากเอาไปทำลูกตาลลอยแก้วก็ลองทำเมนูแกงบวดลูกตาลกะทิสด สูตรจาก คุณนัทจัง สบายดี สมาชิกเว็บไซต์พันทิปดอทคอม วิธีทำไม่ยาก แค่หั่นลูกตาลใส่ลงไปต้มกับกะทิ แค่นี้ก็เรียบร้อยส่วนผสม แกงบวดลูกตาล     • ลูกตาล 1 ถุง (หั่นเต๋า)     • กะทิกล่อง 450 มิลลิลิตร     • น้ำตาลปี๊บ 100-120 กรัม (หรือแล้วแต่ชอบ)     • น้ำตาลทราย 1-2 ช้อนโต๊ะ (หรือแล้วแต่ชอบ)     • เกลือ 1/2 ช้อนชา     • น้ำสะอาด 450 มิลลิลิตร     • ใบเตย 5 ใบวิธีทำแกงบวดลูกตาล     1. หั่นลูกตาลที่ปอกเปลือกแล้วเป็นสี่เหลี่ยมลูกเต๋า เตรียมไว้     2. ใส่กะทิ น้ำตาลปี๊บ น้ำตาลทราย และเกลือ ลงในภาชนะ นำขึ้นตั้งไฟ คนให้ละลาย     3. ใส่ลูกตาลที่หั่นแล้วลงไป รอจนเดือดแค่ปุด ๆ พอ อย่าให้กะทิเดือดพล่าน ปิดไฟ ตักใส่ถ้วย นำไปแช่ตู้เย็นก่อนเสิร์ฟจะอร่อยมากขึ้น     + ดูวิธีทำเพิ่มเติมได้ที่ วิธีทำลูกตาลลอยแก้ว วิธีทำบวดลูกตาล ขนมไทยคลายร้อนแบบง่าย ๆ
++++++++++++++ 



13. แกงบวดมันกะทิสด


     มันเทศต้มน้ำตาลกินจนเอียนแล้วก็เปลี่ยนมาทำเมนูแกงบวดมันกะทิสด เนื้อมันร่วนซุย จะหั่นชิ้นเล็กหรือชิ้นใหญ่จัดไป เข้ากันดีกับกะทิหอมหวาน รับสักถ้วยไหมคะส่วนผสม มันแกงบวด     • มันเทศ (หั่นเป็นชิ้น) 1 ถ้วย     • หางกะทิ 1+1/2 ถ้วย     • หัวกะทิ 1/2 ถ้วย     • น้ำตาลปี๊บ 130 กรัม     • น้ำตาลทราย 50 กรัม      • เกลือป่น 1 ช้อนชา     • ใบเตยล้างสะอาด 2-3 ใบ (มัดรวมกันให้เรียบร้อย)วิธีทำแกงบวดมัน     1. ใส่หางกะทิ น้ำตาลปี๊บ น้ำตาลทราย เกลือป่น และใบเตย ลงในหม้อ นำขึ้นตั้งไฟกลาง คนให้น้ำตาลละลายหมด     2. ใส่มันเทศลงในหม้อ คนเบา ๆ พอเข้ากัน รอจนสุก      3. เทหัวกะทิลงไป รอให้เดือดอีกครั้ง ชิมรสตามชอบ ตักใส่ถ้วยพร้อมเสิร์ฟ     + ดูวิธีทำเพิ่มเติมได้ที่ 12 สูตรแกงบวด ขนมไทยหอมกะทิหลากหลายความอร่อย
++++++++++++++ 

 14. แกงบวดถั่วดำ

 
     ใครมีถั่วดำจับมาแช่น้ำรอเลยค่ะ เราจะมาทำเมนูแกงบวดถั่วดำกะทิสด หรือถั่วดำต้มกะทิหอม ๆ กินกันทั้งครอบครัว ถ้ากินกับข้าวเหนียวมูนยิ่งฟินส่วนผสม แกงบวดถั่วดำ     • ถั่วดำดิบ 1 ถ้วย     • กะทิ 2-3 ถ้วย       • น้ำตาลปี๊บ 1 ถ้วย     • เกลือ 1/2 ช้อนชาวิธีทำแกงบวดถั่วดำ     1. แช่ถั่วดำในน้ำประมาณ 3 ชั่วโมง (หรือข้ามคืน) จากนั้นนำมาล้างน้ำจนสะอาด      2. ต้มถั่วแดง ใช้ไฟปานกลาง ประมาณ 40 นาที จนสุก เทน้ำทิ้งแล้วพักไว้ให้สะเด็ดน้ำ       3. ต้มกะทิพอร้อน ใส่ถั่วดำและเกลือลงไป ต้มให้เดือด คนเบา ๆ เป็นระยะ (เพื่อไม่ให้กะทิแตกมัน) รอจนถั่วดำสุกแล้วใส่น้ำตาลปี๊บลงไป ต้มต่อจนน้ำตาลละลาย ชิมรสตามชอบ ปิดไฟ ยกลงจากเตา ตักใส่ถ้วย พร้อมเสิร์ฟ     + ดูวิธีทำเพิ่มเติมได้ที่ 12 สูตรแกงบวด ขนมไทยหอมกะทิหลากหลายความอร่อย
++++++++++++++ 



15. กล้วยบวชชี


     ใครอยากทำเมนูกล้วยบวชชีกะทิสดแจกเพื่อนฝูง เตรียมกระดาษกับปากกามาจดสูตรกัน จับกล้วยไปต้มทั้งเปลือกจนสุก เพราะจะทำให้กล้วยเหนียวนุ่มและไม่ฝาด สุดท้ายก็เอาไปใส่ลงในน้ำกะทิสดใบเตยแสนหอม  ส่วนผสม กล้วยบวชชี     • กล้วยน้ำว้าห่าม ๆ 1 หวี     • หางกะทิ 500 มิลลิลิตร     • ใบเตย 2 ใบ     • น้ำตาลปี๊บ 4 ช้อนโต๊ะ     • น้ำตาลทราย 4 ช้อนโต๊ะ     • เกลือปริมาณเล็กน้อย     • หัวกะทิ 400 มิลลิลิตรวิธีทำกล้วยบวชชี     1. ต้มกล้วยน้ำว้าในน้ำเดือด ประมาณ 3-5 นาที จนผิวกล้วยเริ่มแตกออก ตักขึ้น ปอกเปลือกแล้วหั่นเป็นชิ้นพอดีคำ     2. ต้มหางกะทิกับใบเตยจนเดือด ใส่กล้วยตามด้วยน้ำตาลปี๊บ น้ำตาลทราย และเกลือ ต้มจนเดือดอีกครั้ง ใส่หัวกะทิลงไป ต้มจนเดือดประมาณ 3 นาที ตักใส่ถ้วย      + ดูวิธีทำเพิ่มเติมได้ที่ กล้วยบวชชี ขนมไทยพื้นบ้าน หอมกลิ่นกะทิชวนรับประทาน
++++++++++++++ 

16. กล้วยไข่บวชชี


      ถ้าเบื่อกล้วยไข่เชื่อมก็เปลี่ยนมาทำเมนูกล้วยไข่บวชชีกะทิสดสิคะ ปอกเปลือกกล้วยไข่แล้วหั่นชิ้นแช่ลงน้ำเกลือ เสร็จแล้วเอาไปต้มกับน้ำกะทิจนสุกนุ่ม ส่วนผสม กล้วยไข่บวชชี     • กล้วยไข่ 8 ลูก     • หางกะทิ 250 มิลลิลิตร (หรือนมสด)     • ใบเตย 2 ใบ     • น้ำตาลปี๊บ 2 ช้อนโต๊ะ     • น้ำตาลทราย 2 ช้อนโต๊ะ     • เกลือ (เล็กน้อย)     • หัวกะทิ 200 มิลลิลิตร     • น้ำเปล่าผสมเกลือสำหรับแช่กล้วยวิธีทำกล้วยบวชชี     1. ปอกเปลือกกล้วยไข่ หั่นเป็นชิ้นพอดีคำแล้วนำไปแช่ลงในน้ำเปล่าผสมเกลือ     2. ต้มหางกะทิกับใบเตยจนเดือด ใส่เกลือป่น น้ำตาลทราย และน้ำตาลปี๊บ ลงไป คนให้ละลายแล้วรอจนเดือดอีกครั้ง     3. ลดไฟลงแล้วช้อนกล้วยไข่จากน้ำใส่ลงไป รอจนเดือดอีกครั้งและกล้วยสุกนิ่ม ใส่หัวกะทิลงไป ต้มจนเดือดประมาณ 3 นาที ตักใส่ถ้วย พร้อมเสิร์ฟ     + ดูวิธีทำเพิ่มเติมได้ที่ 7 เมนูกล้วยบวชชี วิธีทำขนมไทยหลากความเก๋ ใครก็ทำอร่อย
++++++++++++++

17. ลอดช่องน้ำกะทิ 




     วันหยุดชวนเด็ก ๆ ทำเมนูลอดช่องน้ำกะทิกันเถอะ สูตรจาก คุณ rins cookbook ใช้เครื่องกดลอดช่องสนุก ๆ ได้ลอดช่องสีเขียว ราดกะทิสด เติมน้ำแข็งดับร้อน ส่วนผสม ลอดช่อง     • ใบเตยหั่นเป็นชิ้นเล็ก ๆ 1 ปอนด์ (ประมาณ 450 กรัม)     • น้ำปูนใส 9+1/2 -10 ถ้วย     • แป้งข้าวเจ้า 3 ถ้วย     • แป้งมันสำปะหลัง 1 ถ้วย     • แป้งถั่วเขียว 4 ช้อนโต๊ะ     • น้ำเย็นจัด     • น้ำแข็งทุบส่วนผสม น้ำกะทิ     • น้ำตาลปี๊บ 3+1/2 -4 ถ้วย     • เกลือป่น 1 ช้อนชา     • กะทิ 5 ถ้วยวิธีทำลอดช่องน้ำกะทิ    
 1. ทำน้ำกะทิ โดยใส่น้ำตาลปี๊บ เกลือป่น และกะทิ ลงในอ่างผสม 
ใช้มือขยำส่วนผสมเข้าด้วยกันจนน้ำตาลปี๊บละลายเข้ากันดี กรองด้วยตะแกรง     
 2. นำส่วนผสมน้ำกะทิขึ้นตั้งไฟปานกลาง เคี่ยวจนน้ำกะทิใกล้เดือด 
(ให้ส่วนผสมเดือดเฉพาะตรงกลาง ไม่เดือดพล่าน เพื่อไม่ให้กะทิแตกมัน) ประมาณ
 10-15 นาที ปิดไฟ ยกลงจากเตา พักทิ้งไว้จนเย็น เตรียมไว้ 
(สามารถทำไว้ล่วงหน้าหรือทำทิ้งไว้ข้ามคืนได้)     3. ใส่ใบเตยลงในเครื่องปั่น ตามด้วยน้ำปูนใส 6-7 ถ้วย ปั่นจนละเอียด จากนั้นคั้นเอาเฉพาะน้ำ เตรียมไว้    
 4. ใส่แป้งข้าวเจ้า แป้งมันสำปะหลัง และแป้งถั่วเขียว ลงไปในน้ำใบเตย 
โดยปล่อยให้แป้งค่อย ๆ จมลงไปในน้ำจนหมด (เทคนิค : 
ปล่อยให้แป้งจมลงไปในน้ำเอง รอประมาณ 1 นาที โดยไม่ต้องคน 
เพื่อให้มั่นใจได้ว่าแป้งจะได้ไม่จับตัวเป็นก้อน 
และละลายเข้ากับน้ำทั้งหมด) พอแป้งจมลงหมดแล้วค่อย ๆ คนผสมจนเข้ากันดี 
จากนั้นกรองด้วยตะแกรง เตรียมไว้     5. 
ใส่ส่วนผสมลงในกระทะก้นลึกขนาดใหญ่ นำขึ้นตั้งไฟปานกลาง กวนผสมตลอดเวลา 
ใช้เวลาประมาณ 45 นาที ถึง 1 ชั่วโมง พอแป้งเริ่มเหนียวค่อย ๆ 
เทน้ำปูนใสที่เหลือลงไปจนหมด กวนจนส่วนผสมเหนียวและมีสีใส     6. 
ตักส่วนผสมแป้งใส่เครื่องกดลอดช่อง กดแป้งเป็นเส้น ๆ ลงในน้ำเย็นจัด 
จากนั้นตักส่วนผสมใส่ลงในถ้วย ตามด้วยน้ำกะทิที่เตรียมไว้และน้ำแข็ง 
พร้อมเสิร์ฟ     หมายเหตุ : สูตรนี้ใส่แป้งถั่วเขียว เพื่อทำให้ลอดช่องมีเนื้อเหนียว นุ่ม และสีสวยมากขึ้น เก็บไว้กินนาน ๆ จะไม่คืนตัวและเป็นน้ำ     + ดูวิธีทำเพิ่มเติมได้ที่ ลอดช่องน้ำกะทิ สูตรขนมไทยดับร้อนสีสันสดใส
++++++++++++++ 



18. ทับทิมกรอบน้ำกะทิ

 
     เอาใจคนพิเศษด้วยการทำขนมไทยน้ำกะทิให้กินสักหม้อดีกว่า ขอนำเสนอเมนูทับทิมกรอบน้ำกะทิ สูตรจาก คุณ blackpiano สมาชิกเว็บไซต์พันทิปดอทคอม จับแห้วหั่นชิ้นแช่น้ำสีแดง เสร็จแล้วคลุกกับแป้งมันแล้วนำไปลวกจนสุก 
ราดน้ำกะทิ เติมน้ำเชื่อม ใครจะแปลงร่างเป็นมรกตกรอบสีเขียวก็แจ่มค่ะส่วนผสม ทับทิมกรอบ     • น้ำลอยดอกมะลิ     • กะทิสำเร็จรูป 1 กล่อง     • เกลือป่น 1/2 ช้อนโต๊ะ     • ใบเตยมัดเป็นปม     • เทียนสำหรับอบขนม     • แห้วสด หรือแห้วกระป๋อง     • สีผสมอาหารสีแดงผสมน้ำ     • สีผสมอาหารสีเขียวผสมน้ำ     • แป้งมัน     • น้ำตาลทราย (ไม่ขัดสี)     • น้ำแข็งบดวิธีทำทับทิมกรอบ     1. นำดอกมะลิมาลอยในน้ำทิ้งไว้ เตรียมไว้สำหรับทำน้ำเชื่อมเพื่อความหอมสดชื่น     2. ทำกะทิอบควันเทียน โดยผสมน้ำกะทิกับเกลือ ใส่ใบเตยมัดเป็นปมลงไป นำขึ้นตั้งไฟ ต้มแค่พอร้อน    
 3. จุดเทียนสำหรับอบขนมแล้วเป่าให้ดับ ใส่ลงในถ้วยเล็ก ๆ นำไปลอยในน้ำกะทิ
 ปิดฝาหม้อ อบทิ้งไว้ประมาณ 30 นาที 
จากนั้นนำเทียนขึ้นมาจุดใหม่แล้วใส่ลงไปอบซ้ำหลาย ๆ ครั้ง (ยิ่งนานยิ่งดี) 
เตรียมไว้     4. หั่นแห้วเป็นชิ้นเล็ก ๆ และผสมน้ำกับสีผสมอาหารทั้ง 2
 สี ใส่แห้วลงไปคลุกเคล้าจนเข้ากัน เตรียมไว้ พักไว้จนได้สีตามชอบ 
ใส่แห้วทั้ง 2 สีลงคลุกในแป้งมัน (บางคนก็ใส่แป้งเท้าลงไปนิดหนึ่ง) 
คลุกให้แป้งเคลือบดี แล้วร่อนแป้งส่วนเกินออกนำไปลวกในน้ำเดือดจนสุก 
ตักใส่ในน้ำเย็น พักไว้     5. ทำน้ำเชื่อมใส่ทับทิมกรอบ 
โดยต้มน้ำลอยดอกมะลิที่เตรียมไว้กับน้ำตาลทรายไม่ขัดสีและใบเตย 
เคี่ยวให้เหนียวเล็กน้อย ตักทับทิมกรอบหรือมรกตกรอบใส่ถ้วย 
ตามด้วยน้ำเชื่อม กะทิ และน้ำแข็งบด พร้อมเสิร์ฟ     + ดูวิธีทำเพิ่มเติมได้ที่ ทับทิมกรอบ มรกตกรอบ อัญมณีแห่งขนมไทย สีแสบเว่อร์
++++++++++++++ 



19. ไพลินกรอบน้ำกะทิ (ทับทิมกรอบสีฟ้า)


     หลังจากที่ทำทับทิมกรอบไปแล้วก็ยังเหลือแห้วนิดหน่อย จับมาทำเมนูไพลินกรอบน้ำกะทิ สูตรจาก คุณสมาชิกหมายเลข 730827 สมาชิกเว็บไซต์พันทิปดอทคอม จับแห้วแช่ลงในน้ำดอกอัญชันจนได้สีตามชอบ จากนั้นเอาไปคลุกแป้งมันและต้มจนสุก กินกับกะทิและน้ำเชื่อม ส่วนผสม ทับทิมกรอบสีฟ้า     • ดอกอัญชัน (ตัดขั้วออก ล้างน้ำให้สะอาด)     • แห้วหั่นเต๋าเล็ก     • ใบเตย     • น้ำตาลทราย     • น้ำ     • แป้งมัน     • กะทิผสมเกลือ (กะทิที่ปรุงด้วยเกลือพอเค็มปะแล่มไว้ตัดรสหวาน)     • น้ำแข็งวิธีทำทับทิมกรอบสีฟ้า    
 1. ต้มน้ำจนเดือดแล้วเทลงไปในอ่างผสมที่มีดอกอัญชันพอท่วม 
(น้ำไม่ต้องเยอะมากนะคะ พอท่วมสีจะได้เข้มไว ๆ) 
แยกเอาดอกอัญชันออกให้เหลือแต่น้ำ 
จากนั้นใส่แห้วที่หั่นไว้ลงไปแช่ทิ้งไว้จนได้สีตามชอบ 
ตักขึ้นมาคลุกกับแป้งมันให้ทั่ว     2. ต้มน้ำจนเดือด ใส่ไพลินกรอบลงต้มจนสุก ตักลงแช่ในน้ำเย็น      3. ทำน้ำเชื่อม โดยใส่น้ำตาลทราย 1 ส่วน ต่อน้ำ 6 ส่วน ลงในหม้อ ต้มด้วยไฟปานกลางจนน้ำเริ่มงวด      4. ตักไพลินกรอบใส่ถ้วย ราดด้วยน้ำเชื่อม ส่วนผสมกะทิและน้ำแข็ง พร้อมเสิร์ฟ     + ดูวิธีทำเพิ่มเติมได้ที่ ไพลินกรอบ อัญมณีที่กินได้ ขนมไทยอร่อยหอมหวาน
++++++++++++++ 



20. ขนมอินทนิลน้ำกะทิ


     ชาตินี้ต้องลองสักหน่อยกับเมนูขนมอินทนิลน้ำกะทิ สูตรจาก คุณ lennon forever ตัวขนมทำจากแป้งมันเติมน้ำใบเตย เอาไปกวนจนสุกเหนียว ปั้นเป็นก้อนพอดีคำ ราดกะทิสดก็เรียบร้อยส่วนผสม น้ำกะทิ     • น้ำกะทิ 4 ถ้วย (หัวกะทิ 1 ถ้วยตวง หางกะทิ 3 ถ้วยตวง) ในสูตรใช้กะทิกระป๋อง 4 ถ้วยตวง     • น้ำตาลทราย 1+1/2 ถ้วยตวง     • เกลือป่น 1 ช้อนชา     • เทียนอบขนมส่วนผสม ตัวขนมอินทนิล     • แป้งมันสำปะหลัง 2 ถ้วย     • น้ำใบเตย 4 ถ้วยวิธีทำขนมอินทนิล    
 1. ทำน้ำกะทิอบควันเทียน โดยเทน้ำกะทิลงอ่างผสม 
จุดเทียนอบขนมให้ไฟลามถึงตรงขี้ผึ้งแล้วดับเทียน ใส่เทียนลงในถ้วยเล็ก ๆ 
แล้วเอาใส่อ่างน้ำกะทิ ปิดฝา อบไว้ประมาณ 30 นาที แล้วจุดเทียนอบซ้ำอีก 1-2
 ครั้ง ถ้ามีดอกกระดังงาก็เอาไปอบพร้อมเทียนเลย นำขึ้นตั้งไฟ ใส่น้ำตาลทรายและเกลือป่น คนผสมให้ละลาย รอจนเดือดแล้วยกลง     2. ทำตัวขนม 
โดยผสมแป้งกับน้ำใบเตยในหม้อผสมทนความร้อน คนผสมจนเข้ากัน นำขึ้นตั้งไฟอ่อน
 ใช้พายกวนตลอด ระวังอย่าให้ก้นหม้อไหม้ กวนจนขนมสุก ตัวแป้งจะเหนียวและใส 
เอาหม้อลงแช่ในอ่างน้ำแข็งเพื่อลดอุณหภูมิตัวขนมไม่ให้ร้อนเกินไป 
เดี๋ยวจะจับเป็นตัวไม่ได้      3. เตรียมถ้วยใส่น้ำไว้คอยจุ่ม 
ป้องกันขนมติดมือ ใช้นิ้วเปียก ๆ หยิบขนมขนาดพอดีคำ 
แล้วหย่อนลงน้ำกะทิที่เตรียมไว้ ตอนหยิบขนมก็ใช้นิ้วปั้น ๆ ให้กลม ๆ หน่อย 
ทำจนแป้งหมด ตัวขนมอินทนิลที่ดีต้องไม่แข็งเป็นไตตรงกลาง เอาขนมใส่ถ้วย 
ใส่น้ำแข็งทุบ หรือน้ำแข็งทั้งก้อน จัดเสิร์ฟ     + ดูวิธีทำเพิ่มเติมได้ที่ ขนมอินทนิล ขนมไทยโบราณหากินยาก    
 ใครชอบกินขนมไทยเหมือนกันบ้างเอ่ย ลองมาทำขนมไทยในน้ำกะทิกันเถอะ 
มีหลากหลายเมนูให้เลือกสรร จะคั้นน้ำกะทิเองหรือใช้น้ำกะทิสำเร็จรูปก็ได้ 
เอาที่สบายใจเลย 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






20 วิธีทำขนมไทยในน้ำกะทิสด เติมความหวานรับวันหยุด





อัปเดตล่าสุด 10 มิถุนายน 2564 เวลา 14:57:30
 359,133 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































