




สูตรน้ำสลัดยอดนิยม จับคู่จานสลัดเพื่อสุขภาพไม่ซ้ำไม่จำเจ












































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






12 สูตรน้ำสลัดยอดนิยม จับคู่จานสลัดเพื่อสุขภาพไม่ซ้ำไม่จำเจ




316,739อ่าน







0















          
          
               แจกฟรี ! สูตรน้ำสลัดยอดนิยม จับคู่กับเมนูสลัดลดความอ้วน ทำเองรสชาติถูกปาก กินวนไปทั้งสามมื้อก็ไม่เบื่อ       พอกันทีพิซซ่า ! อยากให้หันมากินสลัด อาหารเพื่อสุขภาพ เช่น สลัดผัก สลัดผลไม้ สลัดทูน่า หรือสลัดโรล กันดูบ้าง ซึ่งสลัดเหล่านี้จะขาดน้ำสลัด ไม่ได้เลย แต่เนื่องจากน้ำสลัดตามท้องตลาดส่วนมากมีแค่สลัดครีม ครั้นกินทุกวันก็เบื่อ ดังนั้นเรามาทำน้ำสลัดเองดีไหม กระปุกดอทคอมขอนำเสนอวิธีทำน้ำสลัดยอดนิยม เช่น น้ำสลัดงาคั่วญี่ปุ่น น้ำสลัดครีม น้ำสลัดวาซาบิ น้ำสลัดอิตาเลียน ยิ่งแช่เย็นยิ่งอร่อยนะคะ







1. น้ำสลัดครีม (cream salad dressing)     น้ำสลัดยอดนิยมสูตรแรกขอนำเสนอน้ำสลัดครีม สูตรนี้ใช้มัสตาร์ดชนิดครีมผสมกับพริกไทยตัดเลี่ยน ใส่น้ำตาลทรายแดงนิดหน่อย ส่วนผสม น้ำสลัดครีมไขมันต่ำ      • น้ำมะนาว 2 ช้อนโต๊ะ + 2 ช้อนชา      • มัสตาร์ด 1+1/2 ช้อนชา      • น้ำตาลทรายแดง 2 ช้อนโต๊ะ      • เกลือสมุทร 1+1/2 ช้อนชา      • พริกไทยดำป่น 1/4 ช้อนชา      • น้ำมันดอกทานตะวัน 1/4 ถ้วย (หรือน้ำมันมะกอก, น้ำมันดอกคาโนล่า)       • นมข้นหวาน 6 ช้อนโต๊ะ      • นมสดชนิดจืด 1 ช้อนโต๊ะวิธีทำน้ำสลัดครีมไขมันต่ำ     1. ผสมน้ำมะนาว มัสตาร์ด น้ำตาลทรายแดง เกลือสมุทร และพริกไทยดำ คนผสมให้เข้ากันจนน้ำตาลทรายละลาย     2. ค่อย ๆ เทน้ำมันลงไปพร้อม ๆ กับตีส่วนผสมให้เข้ากัน     3. ใส่นมข้นหวานและนมสดลงไปคนให้เข้ากัน      4. ตักใส่ถ้วย เสิร์ฟพร้อมผักสลัด หรือเก็บใส่ขวดที่มีฝาปิดมิดชิด สามารถเก็บไว้ในตู้เย็นได้นาน 20 วัน
++++++++++++++++++


2. น้ำสลัดซีอิ๊วญี่ปุ่นน้ำใส (sesame soy dressing)     ใครกลัวอ้วนต้องเลี่ยงสลัดครีมแล้วมาทำน้ำสลัดซีอิ๊วญี่ปุ่นน้ำใส สูตรนี้ใส่น้ำมันงาและซอสญี่ปุ่น เติมงาขาวคั่วและวาซาบิ รสเผ็ดขึ้นจมูก ส่วนผสม น้ำสลัดซีอิ๊วญี่ปุ่นน้ำใส      • น้ำเปล่า 230 มิลลิลิตร      • น้ำส้มสายชูแอปเปิล 150 มิลลิลิตร      • น้ำตาลทราย 150 กรัม      • เกลือ 1/4 ช้อนโต๊ะ      • งาขาวคั่วตามชอบ      • วาซาบิ 1/4 ช้อนโต๊ะ      • ซอสโชยุญี่ปุ่น 125 มิลลิลิตร      • น้ำมันงา 1 ช้อนโต๊ะ      • น้ำมันมะกอก 2 ช้อนโต๊ะวิธีทำน้ำสลัดซีอิ๊วญี่ปุ่นน้ำใส     1. เทน้ำเปล่าลงไปในหม้อ ตามด้วยน้ำส้มสายชูแอปเปิล น้ำตาลทราย และเกลือ นำขึ้นตั้งไฟเคี่ยวให้เข้ากันจนเดือด ยกลงจากเตา ใส่อ่างผสม พักไว้จนอุ่น     2. ใส่งาขาวคั่วลงไป ตามด้วยวาซาบิ คนผสมจนเป็นเนื้อเดียวกันและวาซาบิละลาย เติมซอสโชยุญี่ปุ่น ตามด้วยน้ำมันงาและน้ำมันมะกอกลงไป คนให้เข้ากัน      3. ตักใส่ภาชนะเสิร์ฟพร้อมผักสลัด หรือนำใส่ภาชนะที่มีฝาปิดมิดชิดแล้วนำไปแช่เย็นก่อนนำมารับประทาน
++++++++++++++++++




3. น้ำสลัดงาแบบญี่ปุ่น (roasted sesame dressing)     ใครไม่ชอบน้ำสลัดญี่ปุ่นรสเผ็ดก็มาทำน้ำสลัดงาแบบญี่ปุ่น สูตรนี้ใส่ซีอิ๊วญี่ปุ่นกับน้ำเชื่อม เติมน้ำมันงาเพิ่มความหอม ที่ขาดไม่ได้เลยคืองาขาวคั่วส่วนผสม น้ำสลัดงาแบบญี่ปุ่น      • ไข่แดง (ไข่ไก่) 2 ฟอง      • โชยุ 2 ช้อนโต๊ะ      • งาขาวคั่ว 2 ช้อนโต๊ะ      • น้ำเชื่อม 3 ช้อนโต๊ะ      • น้ำส้มสายชูหมัก 5 ช้อนโต๊ะ      • น้ำมันมะกอก 1 ถ้วยตวง      • น้ำมันงา 1 ช้อนโต๊ะวิธีทำน้ำสลัดงาแบบญี่ปุ่น     1. ใส่น้ำมันมะกอก โชยุ น้ำส้มสายชู ไข่แดง น้ำมันงา และน้ำเชื่อม ลงในเครื่องปั่น ปั่นให้ส่วนผสมข้น      2. เทใส่ถ้วย โรยด้วยงาขาวคั่ว
++++++++++++++++++




4. น้ำสลัดน้ำใส (salad dressing)     มาต่อกันที่วิธีทำน้ำสลัดน้ำใส สูตรนี้ใส่กระเทียมกับน้ำผึ้ง เติมน้ำเลมอนกับพริกไทย รสออกเปรี้ยวหวานกินไม่เลี่ยนแน่นอนค่ะส่วนผสม น้ำสลัดน้ำใส      • น้ำเลมอน 2/4 ถ้วย      • ดิจองมัสตาร์ด 3 ช้อนชา      • น้ำผึ้ง 6 ช้อนชา          • กระเทียมสับ 2 กลีบ      • น้ำมันมะกอก 4 ช้อนโต๊ะ      • เกลือป่น      • พริกไทยวิธีทำน้ำสลัดน้ำใส     1. ผสมน้ำเลมอน ดิจองมัสตาร์ด น้ำผึ้ง กระเทียมสับ และน้ำมันมะกอก คนให้เนียนเป็นเนื้อเดียวกัน      2. ปรุงรสด้วยเกลือและพริกไทย
++++++++++++++++++


5. น้ำสลัดกรีกโยเกิร์ต (greek yogurt dressing)     น้ำสลัดครีมคงไม่เหมาะสำหรับคนลดน้ำหนัก ลองเปลี่ยนมาทำน้ำสลัดกรีกโยเกิร์ตกันไหม สูตรนี้ใส่ผงกระเทียมและผงหอมใหญ่เพิ่มความหอม เพิ่มสีสันจากพาร์สลีย์กับผักชีลาว ส่วนผสม น้ำสลัดกรีกโยเกิร์ต      • กรีกโยเกิร์ต 1 ถ้วย      • ผงกระเทียม 1/2 ถึง 1 ช้อนชา      • ผงหอมใหญ่ 1/2 ถึง 1 ช้อนชา      • พาร์สลีย์สดสับ 1/2 ช้อนโต๊ะ หรือพาร์สลีย์แห้ง 1/2 ช้อนชา      • ต้นหอมฝรั่งซอย 1/2 ช้อนโต๊ะ หรือต้นหอมฝรั่งแห้ง 1/2 ช้อนชา      • ผักชีลาวสับ 1/4 ช้อนโต๊ะ หรือผักชีลาวแห้ง 1/4 ช้อนชา      • น้ำเลมอน 1/2 ลูก      • พริกไทยป่น 1/4 ช้อนชา      • เกลือป่น 1/4 ช้อนชา      • นมสด 1/2 ถ้วยวิธีทำน้ำสลัดกรีกโยเกิร์ต     1. ใส่ส่วนผสมทุกอย่างยกเว้นนมสดลงในอ่างผสม คนผสมจนเข้ากัน      2. ค่อย ๆ เติมนมสดลงไปตามชอบ นำไปแช่เย็นก่อนเสิร์ฟ
++++++++++++++++++


6. น้ำสลัดซีซาร์ (caesar salad dressing)     และแล้วก็มาถึงวิธีทำน้ำสลัดซีซาร์สุดโปรด สูตรนี้มีรสเปรี้ยวจากน้ำเลมอนผสมกับกลิ่นของปลาแอนโชวี่ ใส่ชีสอร่อยนัว และโรยพริกไทยป่นรสออกเผ็ดหน่อยส่วนผสม น้ำสลัดซีซาร์       • กระเทียม 4 กลีบ      • เนื้อปลาแอนโชวี่แล่บาง 4 ชิ้น      • ดิจองมัสตาร์ด 2 ช้อนโต๊ะ      • ไข่แดง 2 ฟองใหญ่      • เกลือป่น 1 ช้อนชา      • พริกไทยดำป่น 1 ช้อนชา      • น้ำเลมอน 3 ช้อนโต๊ะ      • วูสเตอร์ซอส 1+1/2 ช้อนชา      • ซอสพริก 1 ช้อนชา      • น้ำมันมะกอก 1/2 ถ้วย      • พาร์มีซานชีสขูด 1 ถ้วย     หมายเหตุ : ถ้าไม่ใส่ไข่แดง ให้ใส่ซอสมาโย 2 ช้อนโต๊ะ ซาวร์ครีม หรือกรีกโยเกิร์ตลงไปแทน ถ้าไม่ชอบปลาแอนโชวี่ให้ใส่วูสเตอร์ซอสเพิ่มเป็น 3 ช้อนชาวิธีทำน้ำสลัดซีซาร์     1. ใส่กระเทียม ปลาแอนโชวี่ ดิจองมัสตาร์ด และไข่แดง ลงในเครื่องปั่น ปั่นจนเนื้อข้น      2. ใส่ส่วนผสมที่เหลือลงไป ปั่นจนละเอียด เทใส่ถ้วย นำไปแช่เย็นจนกว่าจะเสิร์ฟ
++++++++++++++++++


7. น้ำสลัดเทาซันไอส์แลนด์ (thousand island dressing)     สีสวยถูกใจเลยอยากลองทำสักครั้งกับน้ำสลัดเทาซันไอส์แลนด์ ใส่ซอสมะเขือเทศผสมกับมายองเนส ใส่แตงกวาเคี้ยวกรุบกับหอมแดงและกระเทียมสับ เพิ่มรสเผ็ดจากซอสทาบาสโก้ส่วนผสม น้ำสลัดเทาซันไอส์แลนด์      • มายองเนส 1/2 ถ้วย      • ซอสมะเขือเทศ 2 ช้อนโต๊ะ      • แตงกวาดองแบบหวาน (sweet pickle relish)2 ช้อนโต๊ะ      • หอมแดง หรือหอมใหญ่ (หั่นเต๋า) 2 ช้อนชา       • กระเทียมสับ 1/4 ช้อนชา      • น้ำส้มสายชูหมัก 1 ช้อนชา      • เกลือโคเชอร์ 1/8 ช้อนชา      • ซอสทาบาสโก้ 2-3 หยดวิธีทำน้ำสลัดเทาซันไอส์แลนด์     1. ใส่ส่วนผสมทุกอย่างลงในอ่างผสม ตีผสมคนจนเข้ากัน      2. นำไปแช่เย็นประมาณ 1 ชั่วโมง
++++++++++++++++++


8. น้ำสลัดมายองเนสวาซาบิ     ใครกำลังไดเอตขอนำเสนอน้ำสลัดยอดนิยมแบบไขมันต่ำนั่นคือ น้ำสลัดมายองเนสวาซาบิ สูตรใส่น้ำส้มสายชูหมักผสมกับน้ำตาลและนมข้นหวานเล็กน้อย เติมวาซาบิลงไปหน่อยส่วนผสม น้ำสลัดมายองเนสวาซาบิ      • น้ำส้มสายชูหมักแอปเปิล 100 มิลลิลิตร      • น้ำตาลทราย 100 กรัม      • เกลือ 1/2 ช้อนโต๊ะ      • น้ำมันมะกอก 250 มิลลิลิตร      • นมข้นหวาน 60 มิลลิลิตร      • วาซาบิสด 1/8 ช้อนโต๊ะวิธีทำน้ำสลัดครีมวาซาบิ     1. ใส่น้ำส้มสายชูหมักแอปเปิล น้ำตาลทราย และเกลือ คนผสมจนเป็นเนื้อเดียวกัน     2. ค่อย ๆ เทน้ำมันมะกอกลงไปแล้วคนผสมเร็ว ๆ จนน้ำมันเป็นเนื้อเดียวกัน     3. เติมนมข้นหวานและวาซาบิสดลงไปคนผสมให้เข้ากัน      4. ตักใส่ถ้วย เสิร์ฟพร้อมผักสลัด หรือเก็บใส่ขวดที่มีฝาปิดมิดชิด สามารถเก็บไว้ในตู้เย็นได้นาน 20 วัน
++++++++++++++++++


 9. น้ำสลัดอิตาเลียน (italian dressing)    
 สำหรับคนชอบกินน้ำสลัดน้ำใส อยากให้ลองทำน้ำสลัดอิตาเลียน 
ใส่น้ำส้มสายชูหมักกับน้ำมันมะกอก เติมเกลือ น้ำผึ้ง และพริกไทยป่น 
เพิ่มความหอมจากเครื่องเทศฝรั่งส่วนผสม น้ำสลัดอิตาเลียน      • น้ำส้มสายชูหมักไวน์ขาว 1/3 ถ้วย      • น้ำส้มสายชูหมักไวน์แดง 1/3 ถ้วย      • น้ำมันมะกอก 1 ถ้วย      • น้ำเปล่า 3 ช้อนโต๊ะ      • เกลือโคเชอร์ 2 ช้อนชา      • พาร์สลีย์แห้ง 1+1/2 ช้อนชา      • ออริกาโน่แห้ง 1+1/2 ช้อนชา      • ผงกระเทียม 1 ช้อนชา      • ผงหอมใหญ่ 1 ช้อนชา      • น้ำผึ้ง 1 ช้อนชา      • พริกไทยดำป่น 1/2 ช้อนชา      • ใบโหระพาแห้ง 1/2 ช้อนชา      • ใบไทม์อบแห้ง 1/4 ช้อนชาวิธีทำน้ำสลัดอิตาเลียน     นำส่วนผสมทั้งหมดใส่ขวดโหลขนาดใหญ่ปิดฝาแล้วเขย่าจนเข้ากัน หรือใส่เครื่องปั่นแล้วปั่นจนเข้ากัน แช่เย็นเก็บไว้ได้ประมาณ 2 อาทิตย์
++++++++++++++++++


10. น้ำสลัดบลูชีส (blue cheese dressing)    
 ไปหาซื้อบลูชีสมาทำน้ำสลัดยอดนิยมกันดีไหม พบกับน้ำสลัดบลูชีส 
สูตรนี้ใส่นมสด ซาวร์ครีม มายองเนส และน้ำส้มสายชู 
ใส่บลูชีสลงไปคนผสมพอเข้ากัน สุดท้ายโรยพริกไทยดำส่วนผสม น้ำสลัดบลูชีส      • นมสด 1/3 ถ้วย      • น้ำส้มสายชู 1 ช้อนชา      • บลูชีสบดละเอียด 5 ออนซ์      • ซาวร์ครีม 1/3 ถ้วย+1 ช้อนโต๊ะ      • มายองเนส 1/4 ถ้วย      • น้ำส้มสายชูหมักไวน์ขาว 4 ช้อนชา      • น้ำตาลทราย 1/2 ช้อนชา      • ผงกระเทียม 1/4 ช้อนชา      • พริกไทยดำป่น 1/8 ช้อนชา      • เกลือป่นวิธีทำน้ำสลัดบลูชีส    
 1. ผสมนมกับน้ำส้มสายชูหมัก 1 ช้อนชา 
คนผสมให้เข้ากัน พักไว้ประมาณ 5 นาที     2. ใส่บลูชีสลงไป ใช้ส้อมบี้ชีสพอละเอียด
 คนผสมพอเข้ากัน     3. ใส่ซาวร์ครีม มายองเนส 
น้ำส้มสายชูหมักที่เหลือ น้ำตาลทราย ผงกระเทียม พริกไทยดำ และเกลือ 
คนผสมพอเข้ากัน    4. เทใส่โถแก้วหรือขวดแก้วปิดฝา นำไปแช่เย็นประมาณ 4 
ชั่วโมง ก่อนเสิร์ฟ
++++++++++++++++++


11. น้ำสลัดบัลซามิก (balsamic vinaigrette)    
 เปรี้ยวหอมกลมกล่อมจริง ๆ สำหรับน้ำสลัดบัลซามิก 
ใส่น้ำมันมะกอกและกระเทียมกลิ่นหอม เติมน้ำตาลทรายเล็กน้อย 
สุดท้ายโรยพาร์สลีย์กับออริกาโน่ ส่วนผสม น้ำสลัดบัลซามิก      • น้ำส้มสายชูบัลซามิก 1+1/2 ถ้วย      • น้ำมันมะกอก 1 ถ้วย      • กระเทียมทุบ 2 ช้อนโต๊ะ      • พาร์สลีย์แห้ง 2 ช้อนโต๊ะ      • น้ำตาลทราย 1 ช้อนโต๊ะ      • ใบโหระพาแห้ง 1 ช้อนโต๊ะ      • ออริกาโน่แห้ง 2 ช้อนชาวิธีทำน้ำสลัดบัลซามิก     1. ใส่ทุกอย่างลงในอ่างผสม คนผสมพอเข้ากัน      2. เก็บใส่ขวดแก้วปิดฝา วางไว้ที่อุณหภูมิห้องได้ประมาณ 2 อาทิตย์
++++++++++++++++++


12. น้ำสลัดโยเกิร์ตสตรอว์เบอร์รี (strawberry yogurt dressing)    
 เอาใจคนพิเศษด้วยน้ำสลัดโยเกิร์ตสตรอว์เบอร์รีกันดีไหม 
ใส่สตรอว์เบอร์รีลงไปคนผสมกับกรีกโยเกิร์ต เติมน้ำมะนาวกับน้ำผึ้ง 
บอกเลยว่าสีหวานมากส่วนผสม น้ำสลัดโยเกิร์ตสตรอว์เบอร์รี      • สตรอว์เบอร์รีแช่แข็ง หรือสตรอว์เบอร์รีสด 100 กรัม       • น้ำมะนาวคั้นสด ๆ 2 ช้อนโต๊ะ      • เกลือ 2/4 ช้อนชา      • น้ำผึ้ง 6 ช้อนโต๊ะ      • น้ำมันรำข้าว 100 มิลลิลิตร (น้ำมันมะกอก หรือน้ำมันดอกคาโนล่า)      • กรีกโยเกิร์ต 100 กรัมวิธีทำสลัดสตรอว์เบอร์รี     1. ใส่สตรอว์เบอร์รี น้ำมะนาว เกลือ และน้ำผึ้ง ลงในเครื่องปั่น ปั่นจนเนื้อสตรอว์เบอร์รีละเอียด     2. หยดน้ำมันรำข้าวลงไป ปั่นจนเข้ากัน สุดท้ายเติมโยเกิร์ต ปั่นพอเข้ากันอีกครั้ง    
 หลังจากไม่ได้กินสลักผักมานานเพราะรสชาติน้ำสลัดที่ขาย ๆ 
ไม่ค่อยถูกปากเท่าไร 
วันนี้ได้สูตรน้ำสลัดมาเป็นสิบสูตรก็ขอจองทำน้ำสลัดงาแบบญี่ปุ่นก่อนดีกว่า 
เพราะชอบกินงาที่สุดเลยค่ะ 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






12 สูตรน้ำสลัดยอดนิยม จับคู่จานสลัดเพื่อสุขภาพไม่ซ้ำไม่จำเจ





อัปเดตล่าสุด 2 เมษายน 2564 เวลา 23:22:18
 316,739 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































