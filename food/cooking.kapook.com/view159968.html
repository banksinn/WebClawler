




เมนูน้ำพริก แคลอรีต่ำ ลดความอ้วนมื้อเย็นอร่อยเบา ๆ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






14 เมนูน้ำพริก มื้อเย็นลดความอ้วนแคลอรีต่ำอิ่มอร่อยเบา ๆ




192,501อ่าน







0















      อาหารลดความอ้วนมื้อเย็นกินอะไรดี ? นี่เลยเมนูน้ำพริกแคลอรีต่ำ กินกับผักลวกหรือผักสด โขลก ๆ ตำ ๆ แป๊บเดียวก็ได้หม่ำ ไม่ต้องอดก็ผอมได้ พ่วงสุขภาพดี๊ดีด้วย        สาว ๆ ที่กำลังลดน้ำหนักคงเอียนกับเมนูอาหารคลีนหรือเมนูสลัดแสนจืดชืดกันแล้วเนอะ ลองมาทำเมนูน้ำพริกรสเผ็ดแซ่บอิ่มเบา ๆ กันดีไหม กระปุกดอทคอมขอนำเสนอ 14 เมนูน้ำพริก กินกับผักลวกหรือผักสด มีประโยชน์เพื่อสุขภาพ ครกพร้อม สากพร้อม เอ้าลุย !







1. น้ำพริกเห็ดนางฟ้า     ช่วงนี้เห็ดแพงมีแต่เห็ดนางฟ้านี่แหละที่พอสู้ราคาไหว เลยขอจัดน้ำพริกเห็ดนางฟ้า สูตรจาก นิตยสารแม่บ้าน ความพิเศษคือ นำเห็ดนางฟ้า พริกหนุ่ม และหอมแดงไปย่างให้หอม ใส่กะปิเพิ่มรสชาติ กินกับไข่ต้ม ผักสด หรือผักลวกตามชอบ ส่วนผสม น้ำพริกเห็ดนางฟ้า     • เห็ดนางฟ้า (ขนาดกลาง) 10-12 ดอก     • พริกหนุ่ม 5 เม็ด     • หอมแดง 5 หัว     • พริกขี้หนูสีแดง 3 เม็ด     • กระเทียมไทยกลีบเล็ก 10 กลีบ     • น้ำปลา 1+1/2 ช้อนโต๊ะ     • น้ำมะนาว 1+1/2 ช้อนโต๊ะ     • กะปิแท้อย่างดี 1/2 ช้อนโต๊ะ     • น้ำตาลปี๊บ 1/2 ช้อนชา     • ไข่ไก่ 2 ฟอง     • น้ำเปล่า     • ผักสด หรือผักต้มตามชอบวิธีทำน้ำพริกเห็ดนางฟ้า     1. ต้มน้ำเปล่าให้เดือด หรี่ไฟลง นำไข่ไก่อุณหภูมิห้องค่อย ๆ หย่อนลงในน้ำเดือด จับเวลา 4 นาที ตักขึ้นแช่น้ำเย็น ปอกเปลือกเตรียมไว้     2. นำพริกขี้หนูและกระเทียมลงคั่วในกระทะให้สุกหอม ตักขึ้นพักไว้     3. นำพริกหนุ่ม หอมแดง และเห็ดนางฟ้า เสียบด้วยไม้ปลายแหลม นำลงย่างบนเตาด้วยไฟอ่อนให้สุกหอม ลอกเปลือกพริกที่ไหม้ออก เตรียมไว้     4. นำพริกขี้หนูกับกระเทียมคั่ว พริกหนุ่มย่าง หอมแดงย่าง และเห็ดนางฟ้าย่างลงโขลกให้เข้ากันหยาบ ๆ เติมน้ำเปล่า น้ำมะนาว กะปิ และน้ำตาลปี๊บลงโขลก ชิมรสให้เค็มนำ เปรี้ยวตาม     5. ตักใส่ถ้วย เสิร์ฟพร้อมไข่ต้มยางมะตูม และผักสด หรือผักต้มตามชอบ     + ดูวิธีทำเพิ่มเติมได้ที่ น้ำพริกเห็ดนางฟ้า ไข่ต้มยางมะตูม แคลอรีเบา ๆ เพื่อสุขภาพ

+-+-+-+-+-+-+-+-+-+
  
  
  
  
  
  


2. น้ำพริกเห็ด     เคลียร์ตู้เย็นเจอเห็ดเหลือ ๆ ก็หวานปากเลย จับมาทำเมนูน้ำพริกเห็ด สูตรจาก คุณ isolateboy สมาชิกเว็บไซต์พันทิปดอทคอม ทีเด็ดคือ จับเอาเห็ด พริก กระเทียม และหอมแดงไปคั่วจนหอมแล้วค่อยเอาไปโขลก ปรุงรสเปรี้ยวเผ็ดตามชอบส่วนผสม น้ำพริกเห็ด     • เห็ดที่มีเนื้อ (หั่นชิ้น) เช่น เห็ดฟาง, เห็ดโคน, เห็ดนางฟ้า, เห็ดแชมปิญอง, เห็ดออรินจิ      • พริก     • กระเทียม     • หอมแดง      • เกลือ หรือน้ำปลา      • ผงชูรส     • น้ำมะนาว 1/2 ลูก     • ผักชีวิธีทำน้ำพริกเห็ด     1. ตั้งกระทะใช้ไฟอ่อน ใส่เห็ด พริก กระเทียม และหอมแดง ลงไปคั่วให้สุกและหอม      2. ใส่ส่วนผสมที่คั่วแล้วลงในครก โขลกให้ละเอียดตามชอบ     3. ปรุงรสด้วยเกลือหรือน้ำปลา ตามด้วยผงชูรส น้ำมะนาวสักครึ่งลูก คนให้เข้ากัน ตักใส่ถ้วย แต่งหน้าด้วยผักชี     + ดูวิธีทำเพิ่มเติมได้ที่ น้ำพริกเห็ด กับ 3 ขั้นตอนง่าย ๆ ลองทำดู

+-+-+-+-+-+-+-+-+-+
  
  
  
  
  
  


3. น้ำพริกสมุนไพร     ใครไม่มีครกไม่มีสากแต่อยากทำน้ำพริกบ้างเอ่ย นี่ไงน้ำพริกสมุนไพร สูตรจาก นิตยสารแม่บ้าน ใส่กุ้งแห้งและสมุนไพรหลากชนิด รสชาติหวานกลมกล่อม ทำเสร็จใส่กระปุกไว้กินมื้อไหน ๆ ก็ได้ ส่วนผสม น้ำพริกสมุนไพร     • หอมแดงซอย 100 กรัม     • กระเทียมซอย 75 กรัม     • ตะไคร้ซอย 25 กรัม     • ใบมะกรูดซอย 10 กรัม     • พริกชี้ฟ้าแห้งหั่นท่อนสั้น 10 กรัม     • กุ้งแห้ง 25 กรัม     • ข่าซอย 5 กรัม     • ไข่ต้ม 2 ฟอง     • น้ำมันพืชสำหรับทอด     • น้ำปรุงรส     • ผักสด หรือผักต้มตามชอบส่วนผสม น้ำปรุงรส     • น้ำมะขามเปียกคั้นข้น ๆ 1/2 ช้อนโต๊ะ     • น้ำปลา 1 ช้อนโต๊ะ     • น้ำตาลปี๊บ 1/2 ช้อนโต๊ะวิธีทำน้ำปรุงรส     1. ผสมน้ำมะขามเปียก น้ำปลา และน้ำตาลปี๊บให้เข้ากัน     2. ยกขึ้นตั้งไฟเคี่ยวพอมีลักษณะเหนียวข้น ปิดไฟวิธีทำน้ำพริกสมุนไพร     1. ตั้งกระทะใส่น้ำมันพืชพอร้อนใส่หอมแดง กระเทียม ตะไคร้ ใบมะกรูด ข่า กุ้งแห้ง และพริกชี้ฟ้า ลงทอดตามลำดับ จนสุกเหลืองกรอบ ตักขึ้นพักให้สะเด็ดน้ำมัน     2. ตั้งกระทะใส่น้ำปรุงรสพอร้อน ใส่ส่วนผสมที่ทอดแล้วลงไปคลุกเคล้าให้เข้ากัน ปิดไฟ พักไว้พออุ่น จัดใส่ถ้วยเสิร์ฟกับไข่ต้ม ผักสด และผักต้มตามชอบ     + ดูวิธีทำเพิ่มเติมได้ที่ น้ำพริกสมุนไพร แปลกแต่ดี มีประโยชน์

+-+-+-+-+-+-+-+-+-+
  
  
  
  
  
  


4. น้ำพริกพริกหวานมาร์โคนี่      รู้ยัง ? น้ำพริกไม่เผ็ดก็มีนะ นี่ไงน้ำพริกพริกหวานมาร์โคนี่ สูตรจาก คุณ kitty chef สมาชิกเว็บไซต์พันทิปดอทคอม ใช้พริกหวานสีแดงโขลกกับเครื่องเครา ใครไม่ชอบกินเผ็ดต้องลองนะคะส่วนผสม น้ำพริกพริกหวานมาร์โคนี่      • พริกหวานมาร์โคนี่สีแดง 2 เม็ด     • หอมหัวใหญ่ 1 หัว     • พริกสด 5 เม็ด     • กระเทียม 4 กลีบ     • มะเขือเทศ 3 ลูก     • มะนาว 1 ลูก     • น้ำปลาวิธีทำน้ำพริกพริกหวานมาร์โคนี่     1. ตั้งกระทะใช้ไฟปานกลาง ใส่น้ำมันนิดหน่อย พอน้ำมันร้อน นำพริกหวานมาร์โคนี่ หอมหัวใหญ่ พริกสด กระเทียม และมะเขือเทศ ลงไปคั่วให้สุก พอได้กลิ่นหอมก็ปิดไฟ      2. ใส่เครื่องทอดทุกอย่างลงไปโขลกให้เข้ากันดี ปรุงรสด้วยมะนาวและน้ำปลา ตักใส่ถ้วย     + ดูวิธีทำเพิ่มเติมได้ที่ วิธีทำน้ำพริก ผักลวก ปลาแซลมอนนึ่ง เมนูจากหม้อหุงข้าวที่ใครก็ทำได้

+-+-+-+-+-+-+-+-+-+
  
  
  
  
  
  


5. น้ำพริกมะขามป้อม      ใคร ๆ ก็รู้ว่ามะขามป้อมอุดมไปด้วยวิตามินซีมีสรรพคุณแก้หวัดหรือแก้ไอได้ดี แต่เนื่องจากมีรสเปรี้ยวและฝาดจะให้กินผลสดคงไม่ไหว จับมาทำน้ำพริกมะขามป้อม สูตรจาก นิตยสารแม่บ้าน จับเนื้อมะขามป้อมโขลกกับสมุนไพร ใส่กะปิเผาหอม ๆ จิ้มกับผักสดกันเลยส่วนผสม น้ำพริกมะขามป้อม     • เนื้อมะขามป้อม 1/2 ถ้วยตวง     • หอมแดงซอย 1 หัว     • กระเทียมไทย 4-5 กลีบ     • กะปิห่อใบตอง (เผาให้หอม) 1 ช้อนโต๊ะ     • พริกขี้หนูสวนสีเขียวและสีแดง 10 เม็ด     • น้ำตาลปี๊บ 1+1/2 ช้อนโต๊ะ     • น้ำปลา 1 ช้อนโต๊ะ     • ปลาสลิดกรอบ      • ไข่เค็ม     • ผักสดตามชอบ เช่น แตงกวา ถั่วพู แครอท ขมิ้นสดวิธีทำน้ำพริกมะขามป้อม     1. โขลกเนื้อมะขามป้อมพอละเอียด ตักขึ้นพักไว้     2. โขลกหอมแดง กระเทียม และกะปิพอละเอียด ใส่เนื้อมะขามป้อมลงไป     3. ใส่พริกขี้หนูลงไปโขลกพอแตก ปรุงรสด้วยน้ำตาลปี๊บและน้ำปลา โขลกส่วนผสมพอเข้ากันอีกครั้ง ตักใส่ภาชนะ จัดเสิร์ฟพร้อมปลาสลิด ไข่เค็ม และผักสดตามชอบ     + ดูวิธีทำเพิ่มเติมได้ที่ 3 เมนูอาหารแก้เจ็บคอ เสกสมุนไพรใกล้ตัวปรุงอาหารต้านหวัด

+-+-+-+-+-+-+-+-+-+
  
  
  
  
  
  


6. น้ำพริกอ่องคลีน      ลองกันไหม ? ขอนำเสนอน้ำพริกอ่องคลีน สูตรจาก คุณ angelisa สมาชิกเว็บไซต์พันทิปดอทคอม โขลกทุกอย่างก่อนนำไปผัด ใช้เครื่องปรุงโซเดียมต่ำ กินกับข้าวกล้องก็เยี่ยมส่วนผสม น้ำพริกอ่องคลีน     • อกไก่สับ หรือเนื้อกุ้งสับ      • พริกแห้ง     • หอมแดง     • กระเทียม     • มะเขือเทศ     • น้ำมันมะกอก     • น้ำเปล่า     • น้ำปลา (สูตรโซเดียมต่ำ)     • ซอสหอยนางรม (สูตรโซเดียมต่ำ)     • ผักสด (ตามชอบ)วิธีทำน้ำพริกอ่องคลีน     1. โขลกพริกแห้ง หอมแดง และกระเทียม จากนั้นนำเนื้อไก่ลงไปโขลกพอเข้ากันดี     2. หั่นมะเขือเทศใส่ลงไปโขลกเบา ๆ ให้เข้าเนื้อเข้าน้ำ     3. ตั้งกระทะใส่น้ำมันมะกอกลงไปเล็กน้อย เอาน้ำพริกที่โขลกไว้ลงผัดด้วยไฟอ่อน ๆ นาน ๆ ผัดจนน้ำพริกหอม เติมน้ำลงไปพอขลุกขลิก ปรุงรสด้วยน้ำปลาลดโซเดียม (ในสูตรใส่ซอสหอยนางรมลดโซเดียมไปด้วยเพื่อความกลมกล่อม เพราะไม่ได้ใส่กะปิ) รอจนเดือด ตักใส่ถ้วย      + ดูวิธีทำเพิ่มเติมได้ที่ 7 สูตรทำน้ำพริกอ่อง อาหารเหนือหลากสไตล์ น้ำหนักลดไม่ต้องอด

+-+-+-+-+-+-+-+-+-+
  
  
  
  
  
  


7. น้ำพริกอ่องอกไก่คลีน     น้ำพริกอ่องหมูแคลอรีสูงคงไม่เหมาะสำหรับคนลดน้ำหนัก ต้องนี่เลยน้ำพริกอ่องอกไก่คลีน สูตรจาก คุณ iamrabbiy สมาชิกเว็บไซต์พันทิปดอทคอม ทีเด็ดอยู่ที่น้ำพริกแกงใส่ถั่วเน่า และปรุงรสหวานเปรี้ยวจากน้ำมะขามเปียกกับน้ำหวานดอกมะพร้าว ชิมดูสักนิดแล้วจะติดใจส่วนผสม น้ำพริกอ่องอกไก่     • หอมแดง      • กระเทียม      • พริกแห้ง      • ถั่วเน่า      • เกลือ (สูตรโซเดียมต่ำ)     • สเปรย์น้ำมันมะกอก     • เนื้ออกไก่ลอกหนังบด     • มะเขือเทศหั่นเต๋า     • เกลือ     • น้ำมะขามเปียก     • น้ำหวานดอกมะพร้าว     • ข้าวกล้อง     • ผักสดวิธีทำน้ำพริกอ่องอกไก่     1. โขลกหอมแดง กระเทียม พริกแห้ง ถั่วเน่า และเกลือให้เข้ากันดี      2. เสร็จแล้วเอาลงไปผัดโดยฉีดสเปรย์น้ำมันลงไปเล็กน้อย      3. พอน้ำพริกแกงหอมแล้วใส่เนื้ออกไก่บดลงไปผัดจนเกือบสุก      4. ใส่มะเขือเทศลงไปผัดจนเกือบเละ ปรุงรสด้วยเกลือ น้ำมะขามเปียก และน้ำหวานดอกมะพร้าวเล็กน้อย จัดเสิร์ฟพร้อมข้าวกล้องกับผักสด     + ดูวิธีทำเพิ่มเติมได้ที่ 7 สูตรทำน้ำพริกอ่อง อาหารเหนือหลากสไตล์ น้ำหนักลดไม่ต้องอด

+-+-+-+-+-+-+-+-+-+
  
  
  
  
  
  


8. น้ำพริกอ่องไก่สับ     ถ้ายังกินน้ำพริกอ่องไม่จุใจก็มาต่อกันที่เมนูน้ำพริกอ่องไก่สับ สูตรจาก นิตยสารแม่บ้าน น้ำพริกถ้วยนี้สีสันคัลเลอร์ฟูล เสิร์ฟพร้อมผัก 5 สี ส่วนผสม น้ำพริกอ่องไก่สับ     • พริกขี้หนูแห้ง (แช่น้ำพอนิ่ม) 2 เม็ด     • พริกชี้ฟ้าแห้ง (นำเมล็ดออกแช่น้ำพอนิ่ม) 5 เม็ด     • กระเทียมกลีบใหญ่ (ปอกเปลือก) 5 กลีบ     • หอมแดง (ปอกเปลือก) 4 หัว     • น้ำมันพืช 1 ช้อนโต๊ะ     • เนื้ออกไก่ลอกหนัง (สับละเอียด) 200 กรัม     • มะเขือเทศราชินี (หั่นเป็นชิ้นเล็ก ๆ) 250 กรัม     • น้ำปลา 1 ช้อนโต๊ะ     • น้ำตาลปี๊บ 1 ช้อนโต๊ะ     • น้ำมะขามเปียก 2 ช้อนโต๊ะ     • ต้นหอมซอย 2 ต้น     • ผัก 5 สี สำหรับทานเคียง ได้แก่ แครอทหั่นเป็นแท่งแช่เย็น, ผักกาดขาว, ผักกาดแก้ว, ผักกาดคอส, ผักเรดเคอรัล และดอกโสนลวกสุกวิธีทำน้ำพริกอ่องไก่สับ     1. โขลกพริกขี้หนูแห้ง พริกชี้ฟ้าแห้ง กระเทียม และหอมแดงให้ละเอียด     2. ตั้งกระทะใส่น้ำมันพืช นำส่วนผสมที่โขลกไว้ลงไปผัดให้หอม เติมเนื้อไก่สับลงไปผัดพอเข้ากันดี เติมมะเขือเทศลงไปผัดให้เข้ากัน     3. ปรุงรสด้วยน้ำปลา น้ำตาลปี๊บ และน้ำมะขามเปียก ปิดไฟ โรยต้นหอม ตักใส่ถ้วย จัดเสิร์ฟพร้อมผัก 5 สี     + ดูวิธีทำเพิ่มเติมได้ที่ น้ำพริกอ่องไก่สับ สูตรน้ำพริกแคลอรีต่ำ หม่ำแล้วพุงไม่ล้ำ

+-+-+-+-+-+-+-+-+-+
  
  
  
  
  
  


9. น้ำพริกอ่องทูน่า     น้ำพริกอ่องไก่ก็กินมาหลายมื้อ คราวนี้ลองกินน้ำพริกอ่องทูน่า สูตรจาก คุณเนินน้ำ จับปลาทูน่าผัดกับน้ำพริกแกง ข้าวสวยไม่ต้อง กินกับผักสดได้เลยจ้า ส่วนผสม น้ำพริกอ่องทูน่า     • น้ำพริกแกงสำเร็จรูป     • น้ำมันพืช สำหรับผัด     • ปลาทูน่ากระป๋อง     • มะเขือเทศ     • น้ำตาลทราย     • น้ำปลา     • ต้นหอม และผักชีซอย     • ผักสดตามชอบวิธีทำน้ำพริกอ่องทูน่า     1. ตั้งกระทะใส่น้ำมันพืชเล็กน้อย ใส่พริกแกงลงผัดให้หอม     2. ใส่ปลาทูน่าลงไปผัด ยีให้เป็นชิ้นเล็ก ๆ ผัดให้เข้ากัน     3. ใส่มะเขือเทศลงผัดให้มะเขือเทศสุกนุ่ม ชอบขลุกขลิกเติมน้ำได้เล็กน้อย      4. ปรุงรสด้วยน้ำตาลทรายและน้ำปลา ตักใส่ถ้วย โรยหน้าด้วยต้นหอมและผักชีซอย เสิร์ฟพร้อมผักสดตามชอบ     + ดูวิธีทำเพิ่มเติมได้ที่ น้ำพริกอ่องทูน่า อาหารไทยประยุกต์ ทำง่ายสุด ๆ

+-+-+-+-+-+-+-+-+-+
  
  
  
  
  
  


10. น้ำพริกปลาทู     
 ปลาทูมีเยอะแยะแบ่งส่วนหนึ่งไปทอด อีกส่วนหนึ่งเอามาทำน้ำพริกปลาทูดีไหม 
ก่อนอื่นนำกระเทียม หอมแดง 
และพริกขี้หนูไปคั่วจนหอมแล้วค่อยเอาไปโขลกกับเนื้อปลาทู 
แค่นี้ก็พร้อมหม่ำแล้วส่วนผสม น้ำพริกปลาทู     • ปลาทูย่าง หรือนึ่ง 1 ตัว     • กระเทียม 1 ช้อนโต๊ะ     • หอมแดงหั่นบาง 2 หัว     • พริกขี้หนูแดงซอย 5-10 เม็ด (เพิ่ม-ลดตามชอบ)     • พริกหยวกซอย 1 เม็ด     • น้ำต้มสุก 3 ช้อนโต๊ะ     • น้ำมะนาว 2 ช้อนโต๊ะ     • น้ำปลา 1 ช้อนโต๊ะ     • น้ำตาลปี๊บ 1/2 ช้อนโต๊ะ     • ผักสด หรือผักลวกสุกตามชอบวิธีทำน้ำพริกปลาทู     1. แกะปลาทูย่างเอาแต่เนื้อ เตรียมไว้     2. นำกระทะขึ้นตั้งไฟจนร้อน ใส่กระเทียม หอมแดง และพริกขี้หนูลงคั่วจนไหม้เล็กน้อย ตักขึ้น    
 3. ใส่เครื่องน้ำพริกลงในครก ตามด้วยเนื้อปลาทูที่แกะไว้ โขลกพอหยาบ 
ใส่น้ำต้มสุก ปรุงรสด้วยน้ำมะนาว น้ำปลา และน้ำตาลปี๊บ โขลกผสมให้เข้ากันดี
 ชิมรสตามชอบ ตักใส่ถ้วย เสิร์ฟกับผักสด หรือผักลวกตามชอบ     + ดูวิธีทำเพิ่มเติมได้ที่ น้ำพริกปลาทู อาหารคนท้องฉบับแซ่บสะเด็ด

+-+-+-+-+-+-+-+-+-+
  
  
  
  
  
  


11. น้ำพริกปลาทูคลีน     ถ้าน้ำพริกปลาทูทั่วไปรสชาติแซ่บจัดจ้านเกินรับไหวก็มาทำน้ำพริกปลาทูคลีน สูตรจาก คุณ angelisa สมาชิกเว็บไซต์พันทิปดอทคอม รับรองเผ็ดกลมกล่อม แต่อร่อยเหาะอย่าบอกใครส่วนผสม น้ำพริกปลาทูคลีน     • ปลาทูสด     • พริกขี้หนู     • หอมแดง     • กระเทียม     • น้ำปลาลดโซเดียม     • น้ำมะนาววิธีทำน้ำพริกปลาทูคลีน     1. นำปลาทูสดไปต้มจนสุก จากนั้นแกะเอาเนื้อ และเก็บน้ำต้มปลาไว้    
 2. นำพริกขี้หนู หอมแดง และกระเทียมไปคั่วจนหอม จากนั้นนำไปโขลก 
ตามด้วยเนื้อปลา โขลกจนเข้ากันดี ตักใส่ถ้วย เติมน้ำต้มปลา 
ปรุงรสด้วยน้ำปลาลดโซเดียม และน้ำมะนาว     + ดูวิธีทำเพิ่มเติมได้ที่ 25 สูตรอาหารคลีนง่าย ๆ กินง่าย ๆ จัดเต็มทั้งคาวและหวาน

+-+-+-+-+-+-+-+-+-+
  
  
  
  
  
  


12. น้ำพริกปลาทูคั่ว      อยากกินน้ำพริกปลาทูสุดแนวขอให้บอกเดี๋ยวจัดให้ นี่เลยเมนูน้ำพริกปลาทูคั่ว สูตรจาก คุณ bangbuatong60d สมาชิกเว็บไซต์พันทิปดอทคอม จับส่วนผสมทุกอย่างไปคั่วจนหอมแล้วค่อยนำไปโขลกจนละเอียด สุดท้ายก็นำไปคั่วอีกรอบ ส่วนผสม น้ำพริกปลาทูคั่ว     • ปลาทู 9 ตัว     • กะปิ 2 ช้อนโต๊ะ     • ตะไคร้ซอย     • หอมแดง     • พริกแดง     • กระเทียม     • มะนาว     • น้ำปลา     • น้ำตาลทรายวิธีทำน้ำพริกปลาทูคั่ว      1. นำปลาทูไปย่าง แกะเอาเฉพาะเนื้อ แล้วนำมายีเอาก้างปลาออกจนหมด เตรียมไว้     2. นำกะปิวางบนใบตอง แผ่เป็นแผ่นบาง ๆ แล้วนำไปปิ้งจนหอม เตรียมไว้     3. นำตะไคร้ซอยไปคั่วในกระทะพอหอม เตรียมไว้     4. ย่างหัวหอม พริกแดง และกระเทียม พอหอม เตรียมไว้     4. โขลกเนื้อปลาทูย่าง กะปิย่าง ตะไคร้คั่ว หอมแดงย่าง พริกแดงย่าง และกระเทียมย่างเข้าด้วยกันให้ละเอียด    
 5. นำกระทะขึ้นตั้งไฟปานกลาง ใส่ส่วนผสมที่โขลกไว้ลงคั่วจนหอม 
ปรุงรสด้วยน้ำปลา น้ำตาลทราย และน้ำมะนาว ชิมรสตามชอบ ตักใส่ถ้วย 
เสิร์ฟพร้อมกับผักสด     + ดูวิธีทำเพิ่มเติมได้ที่ น้ำพริกปลาทูคั่ว เมนูง่าย ๆ ควบคุมน้ำหนักคนท้อง

+-+-+-+-+-+-+-+-+-+
  
  
  
  
  
  


13. น้ำพริกหนุ่มปลาทูน่า    
 น้ำพริกหนุ่มที่คุ้นเคยก็ว่าเด็ดแล้ว 
แต่ถ้าเพิ่มออปชั่นใส่ทูน่าลงไปคงเลิศสะแมนแตนแน่นอน 
ขอนำเสนอน้ำพริกหนุ่มปลาทูน่า สูตรจาก นิตยสารแม่บ้าน แค่ใส่เนื้อปลาทูน่าลงไปโขลกกับพริกหนุ่มย่างและเครื่องสมุนไพร กินได้บ่อยไม่กลัวหุ่นพังส่วนผสม น้ำพริกหนุ่มทูน่า (สำหรับ 2 ที่)     • ปลาทูน่าในน้ำเกลือ 1/2 ถ้วยตวง     • น้ำมะนาวคั้นสด 1+1/2 ช้อนโต๊ะ     • น้ำปลา 1 ช้อนโต๊ะ     • น้ำตาลทราย 1 ช้อนชา     • น้ำต้มสุก 3 ช้อนโต๊ะ     • พริกหนุ่ม 6 เม็ด     • หอมแดงปอกเปลือก 3 หัว     • กระเทียมไทยกลีบเล็ก 7 กลีบ     • พริกขี้หนูสีแดงเม็ดใหญ่ 4 เม็ด     • ผักสด เช่น ผักกาดขาว ผักกาดแก้ว แตงกวาญี่ปุ่น ถั่วฝักยาว หรือผักสลัดใบตามชอบวิธีทำน้ำพริกหนุ่มทูน่า     1. นำพริกหนุ่มเสียบด้วยไม้ปลายแหลม นำไปย่างไฟจนผิวด้านนอกไหม้เป็นสีดำ จากนั้นลอกผิวออก เตรียมไว้     2. คั่วหอมแดง กระเทียม และพริกขี้หนูในกระทะด้วยไฟอ่อนจนหอม สังเกตผิวพริกเริ่มมีรอยไหม้ ปิดไฟ พักไว้ให้เย็น     3. โขลกพริกขี้หนู หอมแดง และกระเทียมให้แหลก จากนั้นเติมพริกหนุ่ม โขลกให้เข้ากัน    
 4. เติมเนื้อปลาทูน่าลงไป โขลกให้แหลก จากนั้นปรุงรสด้วย น้ำมะนาว น้ำปลา 
และน้ำตาลทราย เติมน้ำต้มสุก ชิมรสให้รสเปรี้ยวนำ 
เสิร์ฟเคียงกับผักสดตามชอบ     + ดูวิธีทำเพิ่มเติมได้ที่ น้ำพริกหนุ่มทูน่า เมนูลดน้ำหนักตำรับน้ำพริกไทย

+-+-+-+-+-+-+-+-+-+
  
  
  
  
  
  


14. น้ำพริกคุณยายต้านกระดูกพรุน     ใครอยากทำน้ำพริกให้คุณพ่อคุณแม่บ้างเอ่ย ขอนำเสนอน้ำพริกคุณยายต้านกระดูกพรุน สูตรจาก นิตยสาร health & cuisine เต็มเปี่ยมไปด้วยอาหารเสริมแคลเซียม มีกากใยจากผักต่าง ๆ ได้สุขภาพสุด ๆ ส่วนผสม น้ำพริกคุณยาย (สำหรับ 2 ที่)     • ปลาสลาดย่างหรือปลาสร้อยย่าง (นำไปปิ้งไฟอีกครั้งจนกรอบดีแล้วโขลกละเอียด) 4 ช้อนโต๊ะ     • พริกขี้หนูแห้งคั่ว 5 เม็ด     • ข่าซอยคั่ว 1 ช้อนชา     • ตะไคร้ซอยคั่ว 2 ช้อนชา     • หอมเล็กซอยคั่ว 2 ช้อนโต๊ะ     • กระเทียมไทยคั่ว 2 ช้อนโต๊ะ     • มะเขือส้มย่างไฟจนสุก 6 ลูก     • น้ำตาลปี๊บ 1/2 ช้อนชา     • น้ำปลา 2+1/2 ช้อนชา     • ต้นหอมซอย 1 ช้อนชา     • ผักชีซอย 1 ช้อนชาเครื่องเคียงน้ำพริก     • กุ้งฝอยล้างสะอาด 100 กรัม นำไปคั่วในกระทะใส่เกลือ 1/2 ช้อนชา     • ใบมะกรูด 5 ใบ      • ตะไคร้ซอย 1 ต้น      • ดอกแคลวก 10 ดอก     • ฟักทองหั่นชิ้นพอคำต้มสุก 8 ชิ้น     • กระเจี๊ยบเขียวต้มสุก 6 ฝัก      • ยอดหรือดอกผักปลังลวก 60 กรัม     • เห็ดนางฟ้าต้มสุก 8 ดอกวิธีทำน้ำพริกคุณยายต้านกระดูกพรุน     1. ใส่พริกขี้หนูแห้งคั่ว ข่าซอยคั่ว ตะไคร้ซอยคั่ว หอมเล็กซอยคั่ว และกระเทียมไทยคั่ว ลงในครก โขลกพอแหลก ใส่ปลาสลาดป่น      2. ปรุงรสด้วยน้ำตาลปี๊บกับน้ำปลา ใส่มะเขือส้มย่างบุบให้แตก ชิมรสให้เผ็ด เค็ม หวาน และเปรี้ยวเล็กน้อย ตักใส่ถ้วย    
 3. โรยต้นหอมและผักชีซอย ก่อนเสิร์ฟจึงคลุกให้เข้ากัน 
(ถ้าไม่ชอบน้ำพริกที่แห้งก็สามารถเติมน้ำสุกเล็กน้อยได้) 
กินกับเครื่องเคียงน้ำพริก     + ดูวิธีทำเพิ่มเติมได้ที่ น้ำพริกคุณยาย เมนูเด็ดต้านกระดูกพรุน    
 กำลังมองหาเมนูน้ำพริกแคลอรีต่ำอยู่พอดี น้ำพริกเห็ดก็น่าสนใจ 
น้ำพริกปลาทูก็น่ากิน และน้ำพริกอื่น ๆ อีกเยอะแยะ 
เริ่มทำตั้งแต่เมนูแรกเลยดีกว่า จะได้กินจนหมดไม่อยากเลือก 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






14 เมนูน้ำพริก มื้อเย็นลดความอ้วนแคลอรีต่ำอิ่มอร่อยเบา ๆ





อัปเดตล่าสุด 19 ตุลาคม 2561 เวลา 14:50:16
 192,501 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































