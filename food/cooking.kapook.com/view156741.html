




อาหารเจเมนูเห็ด อิ่มบุญเพื่อสุขภาพทำกินได้ทั้งปี











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารสุขภาพ






 8 สูตรอาหารเจเมนูเห็ด อิ่มบุญเพื่อสุขภาพทำกินได้ทั้งปี




65,720อ่าน







0















      อิ่มบุญแบบไม่จำเจ ชวนทำอาหารเจเมนูเห็ดหลากสไตล์ ขั้นตอนไม่ยุ่งยาก ทำได้เองที่บ้าน กินอร่อยได้ทั้งปี ดีต่อสุขภาพจริง ๆ       ต้อนรับเทศกาลเจ 2563 ตรงกับวันที่ 17 - 25 ตุลาคม ด้วยการคิดดี ทำดี พูดดี และกินเจ สามอย่างแรกทำง่ายไม่มีปัญหา แต่จะกินอาหารเจเมนูอะไรนี่คิดหนัก กระปุกดอทคอมขอนำเสนอ อาหารเจเมนูเห็ด รวมสารพัดวิธีทำอาหารจากเห็ด อร่อยได้ประโยชน์ อิ่มบุญทั้งครอบครัว







1. เห็ดหย็องเจ      เริ่มกันที่อาหารเจเมนูเห็ดเรียกน้ำย่อยอย่างเมนูเห็ดหย็องเจ สูตรจาก คุณ tayo76 สมาชิกเว็บไซต์พันทิปดอทคอม จับเห็ดนางฟ้าฉีกเป็นเส้นแล้วไปทอดจนกรอบ ปรุงรสให้หวานเค็มตามชอบ จะกินเล่นก็อร่อย หรือจะกินอิ่มท้องกับข้าวสวยก็ได้เช่นกันจ้าส่วนผสม เห็ดหย็องเจ     • เห็ดนางฟ้า      • น้ำมันพืช (สำหรับทอด)     • น้ำเปล่า     • น้ำตาลปี๊บ 1 ช้อนโต๊ะพูน ๆ     • ซีอิ๊วขาว     • งาขาว 1/2 ช้อนโต๊ะวิธีทำเห็ดหย็องเจ     • 1. ฉีกเห็ดนางฟ้าเป็นเส้น ๆ นำไปอบในเตาอบเล็ก ประมาณ 20 นาที     • 2. ใส่น้ำมันลงในกระทะ พอร้อนใส่เห็ดที่อบแล้วลงไปทอดประมาณ 3-5 นาที ตักขึ้นมาพักไว้     • 3. ตั้งกระทะใส่น้ำเปล่าเล็กน้อย ใส่น้ำตาลปี๊บลงไปคนจนละลาย ปรุงรสด้วยซีอิ๊วขาว เคี่ยวต่อสักครู่หนึ่งแล้วนำเห็ดที่ทอดเสร็จแล้วลงไปคลุก โรยงาขาวลงไปให้ทั่ว ตักใส่ถ้วย พร้อมเสิร์ฟ     + ดูวิธีทำเพิ่มเติมได้ที่ เห็ดหย็องเจ อาหารว่างเจกินเล่น หาซื้อยากนักทำเองง่ายกว่า
+-+-+-+-+-+-+-+-+-+


2. แฮกึ๊นเผือกเห็ดฟางเจ      ถ้าอยากหาอาหารเจเมนูเห็ดกินเล่นให้จุกท้อง ขอแนะนำเมนูแฮกึ๊นเผือกเห็ดฟางเจ สูตรจาก คุณ swin สมาชิกเว็บไซต์พันทิปดอทคอม แฮกึ๊นใส่เผือกกับเห็ดฟาง ทอดกรอบ ๆ กินกับน้ำจิ้มบ๊วยฟินเว่อร์ส่วนผสม แฮกึ๊นเผือกเห็ดฟางเจ     • เผือกซอย     • เห็ดฟางสับ     • แป้งมัน     • ซีอิ๊วขาว     • แผ่นฟองเต้าหู้     • น้ำจิ้มบ๊วยวิธีทำแฮกึ๊นเผือกเห็ดฟางเจ     • 1. นำเผือกซอย 2 ส่วน กับเห็ดฟาง 1 ส่วน ผสมกับแป้งมัน (ในปริมาณที่สามารถยึดเผือกและเห็ดฟางเข้าด้วยกันได้) เติมน้ำเล็กน้อย ปรุงรสด้วยซีอิ๊วขาว     • 2. ตักส่วนผสมวางลงบนแผ่นฟองเต้าหู้ ห่อเป็นท่อน ๆ นำไปนึ่งประมาณ 15 นาที     • 3. นำออกมาหั่นเป็นชิ้นบาง ๆ ประมาณ 7-10 มิลลิเมตร แล้วนำไปทอดให้ผิวกรอบ ตักขึ้นสะเด็ดน้ำมัน พร้อมเสิร์ฟกับน้ำจิ้มบ๊วย     + ดูวิธีทำเพิ่มเติมได้ที่ แฮกึ๊นเผือกเห็ดฟางเจ หอม กรอบ อร่อย ไร้เนื้อสัตว์
+-+-+-+-+-+-+-+-+-+


3. เต้าหู้กับเห็ดหอมอบวุ้นเส้นเจ     เคยกินแต่เมนูเต้าหู้อบวุ้นเส้นเจ ลองเพิ่มไอเดียใส่เห็ดหอม กลายเป็นเมนูเต้าหู้กับเห็ดหอมอบวุ้นเส้นเจ สูตรจาก คุณเนินน้ำ จับวุ้นเส้นปรุงรส อบกับเต้าหู้ทอดและเห็ดหอม อูย... กลิ่นหอมฉุย ขอข้าวสวยสักจานส่วนผสม เต้าหู้กับเห็ดหอมอบวุ้นเส้นเจ     • วุ้นเส้น (แช่น้ำหั่นท่อนยาว) 2 ถ้วย     • ซอสหอยนางรมเจ 2 ช้อนโต๊ะ     • ผงปรุงรสเห็ดหอม 1 ช้อนชา     • น้ำตาลทราย 2 ช้อนชา     • พริกไทยป่น 1/2 ช้อนชา     • ซีอิ๊วดำ 1 ช้อนชา     • น้ำมันงา 1 ช้อนโต๊ะ     • น้ำเปล่า 1/4 ถ้วย     • น้ำมันพืช 2 ช้อนโต๊ะ     • เต้าหู้ 1 แผ่น (หั่นทแยงมุมเป็นชิ้นสามเหลี่ยมจำนวน 4 ชิ้น)     • เห็ดหอมแห้ง แช่น้ำจนนิ่ม 2 ดอก     • ขิงแก่ หั่นแว่นบุบหยาบ 3 แว่น     • พริกหอม 1 ช้อนชา     • พริกไทยเม็ดบุบหยาบ 10 เม็ด      • รากขึ้นฉ่าย 2 ราก     • ขึ้นฉ่าย หั่นท่อนสั้น 2 ต้นวิธีทำเต้าหู้กับเห็ดหอมอบวุ้นเส้นเจ     • 1. คลุกเคล้าวุ้นเส้นกับซอสหอยนางรมเจ ผงปรุงรสเห็ดหอม น้ำตาลทราย พริกไทย ซีอิ๊วดำ น้ำมันงา และน้ำเข้าด้วยกัน พักไว้     • 2. ใส่น้ำมันลงในหม้อ นำขึ้นตั้งไฟปานกลาง พอเริ่มร้อนใส่เต้าหู้ลงจี่ให้ร้อนทั่ว จากนั้นใส่เห็ดหอมลงไปผัดให้หอม     • 3. ใส่ขิง พริกหอม พริกไทยเม็ด และรากขึ้นฉ่ายลงไปผัด สุดท้ายใส่ส่วนผสมวุ้นเส้นลงไป ปิดฝา อบด้วยไฟกลางค่อนข้างอ่อน ประมาณ 5 นาทีจนวุ้นเส้นสุกนิ่ม     • 4. เปิดฝาหม้อ ใส่ขึ้นฉ่ายลงไป เคล้าส่วนผสมทุกอย่างเข้าด้วยกัน ปิดฝาแล้วอบต่ออีก 2 นาที     • 5. ตักใส่ภาชนะ โรยหน้าด้วยขึ้นฉ่าย พร้อมเสิร์ฟ     + ดูวิธีทำเพิ่มเติมได้ที่ เต้าหู้กับเห็ดหอมอบวุ้นเส้นเจ เมนูเจหอมอร่อย
+-+-+-+-+-+-+-+-+-+


4. พล่าเห็ดเข็มทองเจ      ใครว่าอาหารเจเมนูเห็ดจะมีแต่เมนูรสจืดชืด ขอแนะนำเมนูพล่าเห็ดเข็มทอง ใส่เห็ดออรินจิเพิ่มความกรุบ เพิ่มสีสันและความเผ็ดจากพริกเผาเจ จัดสักจานเถอะพี่น้องส่วนผสม พล่าเห็ดเข็มทองเจ     • เห็ดออรินจิหั่นเต๋า     • เห็ดเข็มทอง     • ตะไคร้ซอย                                                • ใบมะกรูดซอยฝอย     • พริกชี้ฟ้าแดงซอย     • พริกชี้ฟ้าแห้งทอด     • น้ำมะนาว     • น้ำตาลทราย     • พริกเผาเจ     • เกลือป่น     • ใบสะระแหน่วิธีทำพล่าเห็ดเข็มทองเจ     • 1. ใส่น้ำมะนาว น้ำตาลทราย พริกเผาเจ และเกลือป่นลงในภาชนะ     • 2. ใส่เห็ดออรินจิลวก (ในสูตรลวกประมาณ 1 นาที) ลงไปแล้วเคล้าให้เข้ากัน ตามด้วยเห็ดเข็มทองลวก (ในสูตรลวกประมาณ 1 นาที)     • 3.  ใส่ตะไคร้ซอย ใบมะกรูดหั่นฝอย พริกชี้ฟ้า และพริกชี้ฟ้าแห้งทอดลงไป เคล้าให้ส่วนผสมเข้ากัน ตักใส่จาน โรยใบสะระแหน่ พร้อมเสิร์ฟ     + ดูวิธีทำเพิ่มเติมได้ที่ พล่าเห็ดเข็มทองเจ อาหารเจรสจัดจ้าน ไร้แป้ง แคลอรีต่ำ
+-+-+-+-+-+-+-+-+-+


5. ยำเห็ดรวมเจ      ใครยังเหลือพื้นที่กระเพาะรับความแซ่บได้อีก มาต่อกันที่เมนูยำเห็ดรวมเจ จุดเด่นคือ ใส่เห็ดหลากชนิด เพิ่มสีสันจากแครอต ปรุงรสให้แซ่บตามชอบ เตรียมผักสดรอเลยจ้า ส่วนผสม ยำเห็ดรวมเจ     • เห็ดออรินจิ (หั่นเฉียงเป็นชิ้นบาง) 100 กรัม     • เห็ดเข็มทอง (ฉีกเป็นเส้น) 100 กรัม     • เห็ดชิเมจิขาว-ดำ 100 กรัม     • ขึ้นฉ่าย (หั่นท่อน)     • แครอตซอยเป็นเส้น 1/2 ถ้วย     • พริกขี้หนูสับหยาบ 5-10 เม็ด     • น้ำมะนาว 2 ช้อนโต๊ะ     • ซีอิ๊วขาว 1 ช้อนโต๊ะ     • น้ำตาลทราย 1/2 ช้อนโต๊ะวิธีทำยำเห็ดรวมเจ     • 1. ล้างเห็ดทั้งหมดให้สะอาด สะเด็ดน้ำ เตรียมไว้     • 2. ใส่พริกขี้หนูสับหยาบ (ตามชอบ) น้ำมะนาว ซีอิ๊วขาว และน้ำตาลทรายลงในอ่างผสม คนจนน้ำตาลละลายหมด ใส่หอมแดง (ถ้ากินเจไม่ต้องใส่) และขึ้นฉ่ายซอย เคล้าผสมให้เข้ากัน เตรียมไว้     • 3. ใส่น้ำลงในหม้อ นำขึ้นตั้งไฟจนเดือด ใส่เห็ดทั้งหมดลงลวกจนสุก ตักขึ้นสะเด็ดน้ำจนแห้ง ใส่ลงในส่วนผสมน้ำยำ เคล้าผสมให้เข้ากันเบา ๆ ชิมรสตามชอบ ตักใส่จาน      + ดูวิธีทำเพิ่มเติมได้ที่ ยำเห็ดรวมเจ เมนูเจรสเด็ด เจไม่เจก็แซ่บได้
+-+-+-+-+-+-+-+-+-+


6. เทมปุระเห็ดเจ      สำหรับคุณแม่ที่อยากให้คุณลูกได้กินเจแบบไม่น่าเบื่อ ขอแนะนำเมนูเทมปุระเห็ดเจ จับเห็ดสารพัดชุบน้ำแป้ง คลุกกับเกล็ดขนมปัง ทอดกรอบ ๆ รับรองลูก ๆ ต้องชอบแน่นอน ส่วนผสม เทมปุระเห็ดเจ     • แป้งข้าวโพด 200 กรัม     • เกลือป่น      • พริกไทยป่น      • น้ำเย็นจัด 250 มิลลิลิตร     • น้ำมันพืชสำหรับทอด     • เห็ดหอมสด ผ่าครึ่ง 50 กรัม     • เห็ดเข็มทอง 50 กรัม     • เห็ดออรินจิ ผ่าครึ่งตามยาว 50 กรัม     • เห็ดนางรม 50 กรัม     • เห็ดโคนญี่ปุ่น 50 กรัม     • เกล็ดขนมปัง 200 กรัม     • ซอสพริกสูตรเจ วิธีทำเทมปุระเห็ดเจ     • 1. ละลายแป้งข้าวโพด เกลือป่น และพริกไทยป่นกับน้ำเย็นจัดเข้าด้วยกัน เตรียมไว้     • 2. เทน้ำมันลงในกระทะ นำขึ้นตั้งไฟจนร้อน     • 3. ชุบเห็ดที่เตรียมไว้ลงในส่วนผสมแป้ง คลุกกับเกล็ดขนมปัง นำลงทอดในน้ำมันร้อนจนเห็ดสุกเหลืองกรอบ ตักขึ้นสะเด็ดน้ำมัน จัดใส่จานเสิร์ฟกับซอสพริกเจ     + ดูวิธีทำเพิ่มเติมได้ที่ เทมปุระเห็ดเจ อาหารเจกรุบกรอบได้ประโยชน์จากเห็ด
+-+-+-+-+-+-+-+-+-+


7. ต้มส้มเห็ดรวมเจ     ฝนตกแบบนี้มาทำเมนูอาหารเจเผ็ดแซ่บซดคล่องคอกินกันเถอะ ขอแนะนำเมนูต้มส้มเห็ดรวมเจ สูตรจาก นิตยสาร foodstylist ใส่เห็ดสารพัด ดอกกะหล่ำ และเต้าหู้ ชูรสด้วยกะปิเจกับเครื่องเทศ ต้มหม้อใหญ่กินได้ทั้งวันเลยจ้าส่วนผสม ต้มส้มเห็ดรวมเจ     • น้ำสต๊อกเห็ดหอม 800 มิลลิลิตร     • ข่าหั่นแว่น 10 แว่น     • ตะไคร้ทุบหั่นท่อน 3 ต้น     • ขมิ้นสดปอกเปลือก 50 กรัม     • ดอกกะหล่ำ 100 กรัม     • กะปิเจ 2 ช้อนชา     • ซีอิ๊วขาว      • น้ำตาลทราย      • เห็ดนานาชนิดตามชอบ 200 กรัม     • เต้าหู้โมเมน 1 กล่อง     • ใบมะกรูดฉีก 10 ใบ     • พริก     • ไควาเระ วิธีทำต้มส้มเห็ดรวมเจ     • 1. ต้มน้ำสต๊อกเห็ดหอมให้เดือด ใส่ข่า ตะไคร้ และขมิ้น ต้มจนเดือด     • 2. นำดอกกะหล่ำลงต้มจนนุ่ม เติมกะปิเจลงไป ปรุงรสด้วยซีอิ๊วขาวและน้ำตาลทราย ชิมรสตามชอบ     • 3. เติมเห็ด เต้าหู้ และใบมะกรูด ต้มต่อจนเดือด ปิดไฟ     • 4. ตักใส่ถ้วย โรยด้วยพริกและไควาเระให้สวยงามก่อนเสิร์ฟ     หมายเหตุ : เพิ่มกะปิเจที่มีส่วนผสมของถั่วหมัก ยิ่งทำให้ซุปถ้วยนี้กลมกล่อมขึ้นอีก     + ดูวิธีทำเพิ่มเติมได้ที่ ต้มส้มเห็ดรวมเจ อาหารเจเสิร์ฟร้อน ๆ กลมกล่อม ครบรส
+-+-+-+-+-+-+-+-+-+


8. ลาบเห็ดเจ      เมนูยำเห็ดเจกับเมนูพล่าเห็ดเจก็กินไปหลายมื้อ ลองเปลี่ยนแนวมาทำเมนูลาบเห็ดเจกันหน่อย จับเห็ดตามชอบไปลวกจนสุกแล้วมาคลุกกับเครื่องลาบเจ ทำไม่ยากแบบนี้ ห้ามพลาดนะคะส่วนผสม ลาบเห็ดเจ     • เห็ดหูหนูดำ (หั่นเป็นชิ้นเล็ก) 50 กรัม     • เห็ดเข็มทอง (ฉีกเป็นเส้น) 50 กรัม     • เห็ดออรินจิ (หั่นบาง ๆ )  50 กรัม     • เห็ดหูหนูขาว (หั่นเป็นชิ้นเล็ก) 50 กรัม     • ซีอิ๊วขาว      • น้ำมะนาว       • น้ำตาลทราย       • พริกป่น      • ข้าวคั่ว 1 ช้อนโต๊ะ     • ผักชีฝรั่งซอย 2 ช้อนโต๊ะ     • พริกแห้งทอดกรอบ     • ผักสดตามชอบวิธีทำลาบเห็ดเจ     • 1. ใส่น้ำลงในหม้อ นำขึ้นตั้งไฟจนเดือด นำเห็ดทั้งหมดลงลวกจนสุก (อย่าลวกนานเพราะเห็ดจะเละ) ตักขึ้นสะเด็ดน้ำ เตรียมไว้     • 2. ใส่ซีอิ๊วขาว น้ำมะนาว น้ำตาลทราย และพริกป่นลงในอ่างผสม คนจนน้ำตาลทรายละลาย ชิมรสตามชอบ ใส่เห็ดที่ลวกไว้ลงเคล้าผสมให้เข้ากัน ตามด้วยข้าวคั่วและผักชีฝรั่ง เคล้าผสมจนเข้ากัน ตักใส่จาน แต่งด้วยพริกแห้งทอด และผักสด พร้อมเสิร์ฟ     + ดูวิธีทำเพิ่มเติมได้ที่ ลาบเห็ดเจ อาหารเจรสแซ่บสุดอร่อย ทำก็ง่ายได้ประโยชน์     เคยคิดว่าอาหารเจเมนูเห็ดมีแต่อาหารจืดชืดเท่านั้น แต่ที่ไหนได้กลับมีเมนูแซ่บ ๆ ให้เลือกทำเยอะแยะ ถ้ายังไม่เบื่อกันก่อนก็ทำเมนูเห็ดกินได้ทั้งปีนะคะ   


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






 8 สูตรอาหารเจเมนูเห็ด อิ่มบุญเพื่อสุขภาพทำกินได้ทั้งปี





อัปเดตล่าสุด 25 กันยายน 2563 เวลา 11:54:11
 65,720 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































