




พิซซ่า สูตรพิซซ่าโฮมเมด อาหารฝรั่งเครื่องแน่นทำง่าย เอาใจคนชอบกินพิซซ่า











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






15 สูตรพิซซ่าโฮมเมด อาหารฝรั่งเครื่องแน่นทำง่าย อวสานการกินคลีน




686,150อ่าน







0















          พิซซ่า เมนูอาหารฝรั่งใครว่าทำยาก แอบกระซิบว่าทำง่ายกว่าที่คิด เมื่อได้พบกับ 15 สูตรพิซซ่าโฮมเมด ลุกมาเข้าครัวทำพิซซ่าง่าย ๆ เสิร์ฟในงานปาร์ตี้ หรือทำกินเป็นอาหารว่างกันเถอะ อวสานการกินอาหารคลีน !            วันหยุดถ้าอยากจัดงานปาร์ตี้เล็ก ๆ ในครอบครัว หรืออยากทำอาหารสำหรับคนพิเศษ คงจะไม่มีเมนูไหนที่น่าสนใจเท่า พิซซ่า อีกแล้ว เพราะทำครั้งเดียวได้ปริมาณเยอะ แถมหน้าตาดูดีด้วยเครื่องเครา ถ้าใครอยากลองทำเองก็ไม่ยากเลย วันนี้กระปุกดอทคอมขอแนะนำวิธีทำ 15 สูตรพิซซ่าโฮมเมด มีให้เลือกถึง 15 สไตล์ พิซซ่าง่าย ๆ ใส่เครื่องแบบจัดเต็ม มีทั้งแป้งบางกรอบและหนานุ่ม อยากทำเป็นถาดใหญ่ หรือชิ้นพอดีคำ ก็ตามชอบ อบเสร็จก็พร้อมเสิร์ฟแล้วจ้า






ประวัติพิซซ่า
          มีหลายข้อมูลที่สันนิษฐานไว้ว่า เมนูพิซซ่า ถือกำเนิดขึ้น ราว ๆ ปี ค.ศ. 79 จนเมื่อภูเขาไฟวิสุเวียสระเบิดและทำให้เมืองปอมเปอีแห่งอาณาจักรโรมันล่มสลาย ประวัติของพิซซ่าจึงถูกฝังไปกับเถ้าถ่าน ต่อมาในปี ค.ศ. 640 แกตาโน ฟิโอเรลลี่ ได้เข้าไปสำรวจยังซากปรักหักพังและได้ค้นพบหลักฐานหลายชิ้นที่บ่งบอกว่าเมนูพิซซ่าต้องใช้เครื่องมือและวัตถุดิบอะไรบ้าง 
  
  
  

          นั่นเป็นจุดเริ่มต้นก่อนที่จะมาถึงยุคที่เมนูพิซซ่าถูกปรับปรุงให้มีรสชาติถูกใจในระดับสากลจนได้รับความนิยมทั่วโลก สำหรับเมนูพิซซ่ากับการเข้ามาเป็นเมนูยอดฮิตในไทยนั้นสามารอ่านเพิ่มเติมได้จาก เปิดประวัติความเป็นมาของพิซซ่า อาหารฟาสต์ฟู้ดอันดับต้น ๆ ในประเทศไทย 
  
  
  

ประเภทของพิซซ่า
          พิซซ่าโดยทั่วไปจะแบ่งออกเป็น 2 ประเภท ได้แก่      1. neapolitan-style คือ พิซซ่าที่มีขอบขนมปังค่อนข้างหนา ซึ่งพิซซ่าอเมริกันก็ดัดแปลงมาจากสูตรนี้     2. roman-style : พิซซ่าแป้งบาง ขอบบางกรอบ ต้นตำรับมาจากกรุงโรม และภูมิภาคลาซิโอของอิตาลี
  
  
  

ชื่อเรียกพิซซ่าหน้าต่าง ๆ
          จริง ๆ แล้วในโลกใบนี้มีพิซซ่าที่ค่อนข้างหลากหลายทั้งแป้งและหน้าพิซซ่า จึงมีชื่อเรียกที่แตกต่างกันไป ได้แก่1. พิซซ่ามาร์การิต้า
          พิซซ่ามีส่วนผสมหลักคือ ชีสและซอสพิซซ่า







2. พิซซ่าเวจจี้



          พิซซ่าไม่ใส่เนื้อสัตว์ ส่วนผสมมีชีส เห็ด มะเขือเทศ มะกอกดำ พริกหวาน และซอสพิซซ่า
    
    
    




3. พิซซ่าเปปเปอโรนี



         พิซซ่าที่มีส่วนผสมของชีส เปปเปอโรนี และซอสพิซซ่า
    
    
    




4. พิซซ่าฮาวายเอี้ยน



          พิซซ่าที่มีส่วนผสมของชีส สับปะรด แฮม เบคอน และซอสพิซซ่า
    
    
    




5. พิซซ่าซีฟู้ด


         พิซซ่าที่มีส่วนผสมของชีส กุ้ง หอยแมลงภู่ ปลาหมึก และซอสพิซซ่า
      
      
      





6. พิซซ่าเบคอน


          แป้งพิซซ่าหนานุ่มหรือบางกรอบ ส่วนผสมมีเบคอน แฮม และไส้กรอก
      
      
      





          ซึ่งนอกจากนี้ ในแต่ละประเทศจะมีพิซซ่าชนิดอื่น ๆ ตามแต่วัตถุดิบของประเทศนั้น ๆ อีกมากมาย


แป้งพิซซ่า
          แป้งพิซซ่า มีทั้งแบบแป้งหนานุ่มและแป้งบางกรอบ ส่วนผสมหลัก ๆ จะมีแป้งขนมปังและแป้งสาลีอเนกประสงค์ หรือจะใช้แป้งอย่างใดอย่างหนึ่งก็ได้ ถ้าอยากได้แป้งพิซซ่าหนานุ่ม ให้รีดแป้งไม่บางเกินไป ยังมีความหนาตามต้องการ แต่ถ้าอยากได้แป้งพิซซ่าบางกรอบ ให้รีดแป้งเป็นแผ่นบาง ๆ
    
    
    



 
      
      
      


 สูตรพิซซ่า


1. พิซซ่าหน้าแซลมอนรมควัน


          สำหรับคนรักปลาแซลมอนต้องมาลองทำเมนูพิซซ่าหน้าแซลมอนรมควันสูตรจาก เฟซบุ๊ก baking glory เนื้อปลาแซลมอนชิ้นโตกับแป้งพิซซ่าบางกรอบ โรยหอมแดงและออริกาโน่หน่อย หอมฉุยเรียกน้ำย่อยเชียวล่ะ ถ้าหากอยากกินคู่กับผักสลัดก็ไม่ว่ากัน ดูเก๋ไปอีกแบบนะคุณขา 

ส่วนผสม พิซซ่าหน้าแซลมอนรมควัน          • แป้งสาลีอเนกประสงค์ 1 3/4 ถ้วย (เตรียมเพิ่มไว้เล็กน้อยสำหรับโรยตอนนวดแป้งด้วยค่ะ)          • ยีสต์แห้ง 1 ช้อนชา           • น้ำอุ่น 1/2 ถ้วยตวง          • น้ำมันเมล็ดชา 1 ช้อนโต๊ะ          • เกลือป่น เล็กน้อย          • ซอสพิซซ่า          • มอสซาเรลล่าชีสขูด          • แซลมอนรมควัน          • หอมแดงสไลซ์          • ออริกาโน่

วิธีทำแป้งพิซซ่า

          1. ผสมแป้งสาลีอเนกประสงค์กับยีสต์และน้ำอุ่นแล้วนวดเข้าด้วยกัน ใส่น้ำมันเมล็ดชาลงไปนวดให้เข้ากันอีกครั้ง สุดท้ายโรยเกลือบาง ๆ ลงไป (ห้ามนวดเกลือกับยีสต์โดยตรง เพราะเกลือจะทำให้ยีสต์ตายค่ะ) นวดจนแป้งเข้ากันดี ประมาณ 5 นาที (นวดให้แป้งเป็นก้อนได้ ไม่เหลวไปและไม่นิ่มไป) และโรยแป้งขณะนวดด้วยเพื่อแป้งจะได้ไม่ติดมือ           2. พักแป้งไว้ 45 นาที เพื่อให้ยีสต์ทำงานจนแป้งขึ้นฟู คลุมด้วยผ้าชื้น หรือพลาสติกถนอมอาหาร และควรนำไปพักไว้ในที่มืด ๆ หรือพักไว้ในเตาไมโครเวฟก็ได้ พักไว้จนก้อนแป้งขึ้นฟูเป็น 2 เท่า ในช่วงนี้อุ่นเตาอบรอไว้ที่อุณหภูมิ 190 องศาเซลเซียส ใช้ไฟบน-ล่าง เตรียมไว้            3. นำแป้งที่ขึ้นฟูแล้วมาชกเพื่อไล่อากาศที่ยีสต์ปล่อยไว้ออกแล้วนวดต่ออีก 30 วินาที แผ่แป้งเป็นแผ่นบาง ๆ ประมาณ 1/2 เซนติเมตร ให้เป็นวงกลม (แผ่บาง ๆ แป้งจะได้กรอบ)           4. ทาซอสพิซซ่าให้ทั่ว โรยมอสซาเรลล่าชีส วางปลาแซลมอนรมควันลงไป ตามด้วยหอมแดง และออริกาโน่           5. นำเข้าอบประมาณ 15-20 นาที ให้แป้งเหลืองกรอบ นำออกจากเตา พร้อมเสิร์ฟ          + ดูวิธีทำเพิ่มเติมได้ที่ พิซซ่าหน้าแซลมอนรมควัน สูตรแป้งบางกรอบ หรูหราแต่ทำง่าย

++++++++++++++++++
      
      
      




2. พิซซ่ากระทะ
 

          สำหรับใครที่ไม่มีถาดอบพิซซ่าไม่ต้องไปหาซื้อให้วุ่นวาย แค่มีกระทะใบเดียวก็ใช้การได้แล้ว ขอแนะนำพิซซ่ากระทะสูตรจาก we homemade จับแป้งพิซซ่าใส่กระทะแล้วนำเข้าไปอบ หน้าตาแจ่มว้าวมาก ๆ ยิ่งถ้าชีสเยิ้มด้วยแล้ว ณ วินาทีนี้ใครจะชวนไปไหนก็ไม่ไปทั้งนั้น จริงไหม ? 

ส่วนผสม แป้งพิซซ่า (ขนาด 9 นิ้ว จำนวน 4 ชิ้น)          • ยีสต์ 2 ช้อนโต๊ะ          • น้ำอุ่น 350 มิลลิลิตร          • น้ำตาลทราย 1/2 ช้อนโต๊ะ          • แป้งสาลีอเนกประสงค์ 500 กรัม          • เกลือ 1/2 ช้อนชา          • น้ำมันมะกอก (สำหรับทามือไม่ให้แป้งติดมือ)
        
        
        
ส่วนผสม เครื่องพิซซ่า          • น้ำสต๊อกไก่ (หรือผงปรุงรส)          • มะเขือเทศสด 1 กิโลกรัม          • เนยสดละลาย          • หอมใหญ่สับ 1-2 ลูก          • กระเทียม          • มะเขือเทศเข้มข้น 1 กระป๋อง          • เกลือป่น          • พริกไทยป่น          • ออริกาโน่           • ใบไทม์           • มอสซาเรลล่าชีสขูด          • เบคอน           • แฮม           • สับปะรด           • พริก           • ไส้กรอก           • เปปเปอโรนี
        
        
        
วิธีทำแป้งพิซซ่า          1. ใส่ยีสต์ลงในน้ำอุ่น คนผสมให้เข้ากัน จากนั้นใส่น้ำตาลทรายลงไป พักทิ้งไว้ 2-3 นาที (สังเกตดูถ้าเริ่มมีฟองขึ้น แสดงว่ายีสต์เริ่มทำงาน อย่าใส่น้ำร้อนจัดไม่อย่างนั้นยีสต์จะตาย ถ้ามีกลิ่นก็ไม่ต้องตกใจ เพราะเป็นเรื่องปกติ)           2. ใส่เกลือป่นลงในแป้งสาลีอเนกประสงค์ จากนั้นเทส่วนผสมยีสต์ลงไปผสมให้เข้ากัน คนผสมสักพักจนแป้งเริ่มหนืดแล้วใช้มือนวดแป้ง เวลานวดแป้งพิซซ่าให้ทาน้ำมันมะกอกที่มือ (น้ำมันมะกอกจะช่วยให้แป้งโดว์ไม่ติดมือ) และโรยแป้งลงบนแป้งโดว์และบนโต๊ะที่จะใช้นวดแป้งด้วย ออกแรงนวดแป้งจนยืดและเนียนดี (ช่วงแรกแป้งจะเหนียวติดมือในขณะนวด          3. ทิ้งไว้จนขึ้นฟู (โรยแป้งบนภาชนะที่หมักแป้งด้วยนิดหน่อย เพราะแป้งเราจะขยายตัว) ประมาณ 1 ชั่วโมง ใช้ผ้าหรือพลาสติกถนอมอาหารมาคลุมปิดไว้ 
        
        
        
วิธีทำพิซซ่ากระทะ          1. ต้มน้ำสต๊อกให้เดือดแล้วใส่มะเขือเทศลงไปต้มสักครู่ นำขึ้นจากหม้อแล้วลอกเปลือกออก จากนั้นนำไปหั่นให้เป็นชิ้นเล็ก ๆ (เวลาเราเคี่ยวจะได้ง่ายขึ้น)          2. ผัดเนยกับหอมใหญ่สับจนเหลืองหอมแล้วใส่มะเขือเทศลงไปเคี่ยวให้เดือด จากนั้นใส่มะเขือเทศเข้มข้นลงไป ปรุงรสด้วยเกลือป่นและพริกไทยป่น จากนั้นใส่ใบไทม์ลงไป (ถ้าต้องการความหวานก็สามารถใส่น้ำตาลทรายลงไปได้) เคี่ยวจนส่วนผสมข้นดี เตรียมไว้ทาหน้าพิซซ่า          3. นำแป้งพิซซ่าไปคลึงในกระทะแบนให้เป็นแผ่นกลม ๆ จนเต็มกระทะ           4. ใส่ซอสพิซซ่าที่เราทำเตรียมไว้ทาให้ทั่ว ๆ โรยมอสซาเรลล่าชีสลงไป ตามด้วยเบคอน แฮม สับปะรด พริก ไส้กรอก และเปปเปอโรนี จากนั้นโรยมอสซาเรลล่าชีสกับซอสพิซซ่าเพิ่มตามชอบ นำเข้าอบที่อุณหภูมิ 220 องศาฟาเรนไฮต์ ประมาณ 10 นาที จนชีสเริ่มไหม้ก็ใช้ได้ (หรือจะอบโดยนำไปตั้งบนเตาแก๊สก็ได้ นำออกจากเตาอบ) พร้อมเสิร์ฟ          + ดูวิธีทำเพิ่มเติมได้ที่ พิซซ่าโฮมเมด ทำเองกินเอง อร่อยง่าย ๆ ไม่ต้องง้อใคร


++++++++++++++++
          
          
          


3. พิซซ่าดับเบิลชีสโฮมเมด


          เอาใจคอชีสที่อยากกินพิซซ่าอัดชีสเต็ม ๆ กับพิซซ่าดับเบิลชีสโฮมเมดสูตรจากคุณ isolateboy สมาชิกเว็บไซต์พันทิปดอทคอม จับชีสใส่ลงไปบนแป้งพิซซ่าเยอะ ๆ ตามชอบเลยจ้า ชอบมากใส่มาก ชอบน้อยก็ใส่มากเข้าไว้ เสร็จแล้วเอาไปอบร้อน ๆ พอชีสเริ่มเกรียมปั๊บก็เอาออกมาหั่นชิ้น คว้าเข้าปากเคี้ยวสบายใจเฉิบเลยจ้า 

ส่วนผสม พิซซ่าดับเบิลชีสโฮมเมด          • แป้งขนมปัง 200 กรัม           • ยีสต์ 1 1/2 ช้อนชา          • นมสด (หรือน้ำเปล่า) 140 กรัม           • เกลือป่น 1/2 ช้อนชา          • น้ำตาลทราย 1 ช้อนโต๊ะ          • น้ำมันมะกอก (หรือน้ำมันรำข้าว) 1 ช้อนโต๊ะ

วิธีทำพิซซ่าดับเบิลชีสโฮมเมด          1. ผสมแป้งขนมปังกับยีสต์ให้เข้ากัน จากนั้นก็ทำหลุมบนแป้ง เตรียมไว้          2. นำนมสดไปอุ่นในไมโครเวฟพออุ่น ๆ จากนั้นใส่เกลือป่นลงไปในนมคนผสมให้เข้ากัน เทนมอุ่นลงไปในหลุมแป้ง ใช้มือกวนผสมสัก 2-3 ที ใส่น้ำมันมะกอกลงไป นวดให้เข้ากันจนแป้งไม่ติดมือ พักแป้งให้โดว์ให้ขึ้นเป็น 1 เท่า นานประมาณ 30-50 นาที จากนั้นนำแป้งที่โดว์มานวดอีกครั้ง แล้วรีดให้แบน หนาประมาณ 1 เซนติเมตร เตรียมไว้          3. ถาดที่ใส่สำหรับอบพิซซ่าใช้ขนาด 9x9 นิ้ว ทาพิมพ์ด้วยเนย (หากไม่มีเนยก็ทาด้วยน้ำมันพืช) เพื่อไม่ให้แป้งติดพิมพ์ โรยหน้าด้วยมอสซาเรลล่าชีสขูดตามชอบ           4. นำเข้าเตาอบใช้ไฟบน-ล่างที่อุณหภูมิ 185 องศาเซลเซียส นานประมาณ 15 นาที (ตามขนาดของเตาอบ เวลาอาจเปลี่ยนแปลงได้ โดยใช้วิธีสังเกต) หรือใช้ไฟล่างที่อุณหภูมิ  200 องศาเซลเซียส นานประมาณ 12  นาที จากนั้นใช้ไฟบน-ล่างอีก 5 นาที เพื่อให้หน้าพิซซ่าเกรียมนิด ๆ ก็ได้ ใช้มีดตัดเป็นชิ้น ๆ พร้อมเสิร์ฟ          + ดูวิธีทำเพิ่มเติมได้ที่ พิซซ่าดับเบิลชีสโฮมเมด เนื้อหนานุ่มสุดคุ้ม ทำง่าย ๆ
+++++++++++++++++++++
          
          
          






4. พิซซ่าถ้วย 



 
  
  
  


          เพื่อน ๆ อาจคุ้นหน้ากับพิซซ่าถาดกลมใหญ่ แต่สำหรับเมนูพิซซ่าถ้วยสูตรจากคุณ anyabaggyhome สมาชิกเว็บไซต์พันทิปดอทคอม อาจทำให้ประหลาดใจกับหน้าตาพิซซ่าที่ใส่ถ้วย
 แม้ว่าหน้าตาไม่เหมือนเดิมแต่อร่อยเหมือนเคยนะจ๊ะ 
อยากรู้วิธีทำกันแล้วใช่ไหม ? 
แค่เอาขนมปังใส่ถ้วยแล้วจัดการโรยหน้าพิซซ่าทั้งแฮมและเบคอน 
เพิ่มความหอมด้วยออริกาโน่ ตบท้ายด้วยชีส แล้วนำไปอบประมาณ 10 นาที 
เท่านี้ก็พร้อมหยิบเข้าปากแล้วจ้า
  
  
  
  
  
  
  
  
  
  
  
  
  
  
  
ส่วนผสม พิซซ่าถ้วย          • ขนมปังแซนด์วิชตัดขอบ           • เนยสด           • ซอสมะเขือเทศ           • เบคอน          • แฮม          • ออริกาโน่          • มอสซาเรลล่าชีส 
  
  
  
  
  
  
  
  
  
  
  
  
  
  
  
วิธีทำพิซซ่าถ้วย          1. ทาเนยสดลงบนขนมปังบาง ๆ           2. หั่นตรงกลางแผ่นขนมปัง 4 ด้าน (ตามภาพ) 
         3. จัดวางใส่ถ้วยกระเบื้องเคลือบ (ที่ใส่เตาอบได้นะคะ) 
จากนั้นทาซอสมะเขือเทศลงบนขนมปัง และวางเบคอน แฮม หรืออื่น ๆ 
ที่มีในตู้เย็นบนขนมปังค่ะ แล้วโรยออริกาโน่          4. 
โปะด้วยมอสซาเรลล่าชีส ปิดท้ายด้วยซอสมะเขือเทศอีกสักครั้งเพื่อความสวยงาม 
นำเข้าเตาอบใช้อุณหภูมิ 260 องศาเซลเซียส ประมาณ 12 นาที พร้อมเสิร์ฟ          + ดูวิธีทำเพิ่มเติมได้ที่ พิซซ่าถ้วย อาหารฝรั่งแบบบ้าน ๆ แนวใหม่ ทำง่ายแค่ 10 นาที
+++++++++++++++++
  
  
  
  
  
  
  
  
  
    
    
    
    
    
    
    
    
    
    
    
    
    
    
    

5. พิซซ่าโฮมเมดจากเตาอบเล็ก





          บ้านใครมีเตาอบเล็ก หรือเตาอบกริ๊ง เตรียมเฮได้เลย กับเมนูพิซซ่าโฮมเมดจากเตาอบเล็กสูตรจากคุณ tayo76 สมาชิกเว็บไซต์พันทิปดอทคอม ทำพิซซ่าง่าย ๆ ไม่ต้องไปซื้อเตาอบขนาดใหญ่ มาพร้อมสูตรเด็ดแป้งพิซซ่าบางกรอบและซอสพิซซ่าโฮมเมด โรยหน้าด้วยไส้กรอกและแฮม โรยชีส 2 ชนิด ตบท้ายด้วยโรยออริกาโน่ อบร้อน ๆ ชีสเยิ้ม อร่อยเกินห้ามใจ
  
  
  
  
  
  
  
  
  
  
  
  
  
  
  

ส่วนผสม แป้งพิซซ่า          • เกลือ 1/2 ช้อนชา          • น้ำตาลทราย 1 ช้อนชา          • ยีสต์ 1 ช้อนชา          • น้ำอุ่น 1 ถ้วย          • แป้งสาลีอเนกประสงค์ 200 กรัม          • แป้งขนมปัง 100 กรัม          • น้ำมันมะกอก 1 ช้อนโต๊ะ

ส่วนผสม เครื่องพิซซ่า          • มะเขือเทศ 1 ลูก          • หอมใหญ่ 1 หัว          • เนยจืด          • เกลือป่น          • น้ำตาลทราย          • ออริกาโน่          • ซอสมะเขือเทศ          • ไส้กรอกหมู (หั่นเสี้ยวพระจันทร์) 1 ชิ้น               • แฮมหั่นเต๋า 1 ชิ้น           • มอสซาเรลล่าชีส (หั่นเต๋า)          • พาร์มีซานชีสชนิดผง

วิธีทำแป้งพิซซ่า          1. นำเกลือ น้ำตาลทราย และยีสต์ ผสมลงในน้ำอุ่น คนให้ละลายแล้วทิ้งไว้ 10-15 นาที ให้ยีสต์เริ่มทำงานก่อน เตรียมไว้          2. นำแป้งสาลีอเนกประสงค์กับแป้งขนมปังผสมลงในถ้วย ใส่น้ำมันมะกอก และเทส่วนผสมยีสต์ลงไป นวดส่วนผสมไปเรื่อย ๆ ประมาณ 30-45 นาที หรือจนเนื้อแป้งเนียนเข้ากัน พอนวดได้ที่แล้วก็หาอะไรคลุม วางทิ้งไว้ในอุณหภูมิห้องหรืออุณหภูมิอุ่นกว่า เตรียมไว้

วิธีทำพิซซ่า          1. หั่นมะเขือเทศกับหอมใหญ่เป็นรูปสี่เหลี่ยมเต๋าชิ้นเล็ก ๆ เตรียมไว้          2. ตั้งกระทะใส่เนยจืดลงไปผัดกับหอมใหญ่จนสุก จากนั้นใส่มะเขือเทศลงไปผัดต่อสักครู่ ใส่ซอสมะเขือเทศลงไป ปรุงรสด้วยเกลือและน้ำตาลทราย แต่งกลิ่นด้วยออริกาโน่ ตักใส่ถ้วย เตรียมไว้          3. โรยแป้งลงบนเขียงไม้ เอาแป้งพิซซ่ามาตัดแบ่งเป็น 2 ก้อน คลึงแป้งให้แผ่เป็นแผ่นใหญ่ ๆ          4. ใส่แป้งลงในพิมพ์ (ถาดเตาอบแบบกริ๊ง) ที่รองฟอยล์ไว้ แล้วแผ่แป้งให้เป็นแผ่นบางตามขนาดของพิมพ์ นำส่วนผสมซอสพิซซ่าทาลงบนแผ่นแป้งพิซซ่าให้ทั่ว          5. ใส่ไส้กรอกลงไป ตามด้วยแฮม มอสซาเรลล่าชีส และพาร์มีซานชีส           6. นำเข้าเตาอบกริ๊ง ใช้เวลาอบประมาณ 7-10 นาที หรือให้หน้าเกรียม ๆ เล็กน้อย นำออกมาโรยออริกาโน่ หั่นแบ่งเป็นชิ้น พร้อมเสิร์ฟ          + ดูวิธีทำเพิ่มเติมได้ที่ พิซซ่าโฮมเมดจากเตาอบเล็ก แป้งบางเครื่องแน่น กริ๊งเดียวก็อร่อย


++++++++++++++++++
  
  
  
  
  
  
  
  
  
  
  
  
  
  
  
  
  
  
  
  
  
  




6. พิซซ่าโฮลวีตราดไข่ 


          อยากกินพิซซ่าแต่ไม่อยากนวดแป้งให้เมื่อยมือก็ลองเปลี่ยนมาใช้ขนมปังทำเป็นแป้งพิซซ่าแทนก็ได้กับเมนูพิซซ่าโฮลวีตราดไข่สูตรจากคุณ pimpim_ka สมาชิกเว็บไซต์พันทิปดอทคอม จุดเด่นคือ ราดไข่ไก่ ลงไปด้านบนพิซซ่า เวลากินจะสัมผัสได้ถึงกลิ่นหอมและความนุ่มของไข่ไก่เข้ากันดีกับส่วนผสมพิซซ่าและขนมปังโฮลวีต ชิ้นเดียวไม่พอแน่นอน

ส่วนผสม พิซซ่าโฮลวีตราดไข่          • ขนมปังโฮลวีต          • ซอสมะเขือเทศ           • ซอสพริก           • ซอสบาร์บีคิว           • ใบออริกาโน่           • ใบไทม์          • เนย          • ไก่ชานอ้อย (หั่นเต๋า)          • ไส้กรอก (หั่นเต๋า)          • ไก่นักเก็ต (หั่นเต๋า)          • พริกหวาน 2 สี (หั่นเต๋า)          • มะเขือเทศ (หั่นเต๋า)          • หอมใหญ่ (หั่นเต๋า)          • ไข่ไก่ 1 ฟอง          • เกลือป่น          • เชดด้าชีส          • มอสซาเรลล่าชีส          • ออริกาโน่

วิธีทำพิซซ่าโฮลวีตราดไข่          1. ขนมปังโฮลวีต เซาะร่องขนมปังแล้วก็กดแผ่นแป้งขนมปังด้านในลงไปให้เป็นหลุม (ตั้งใจทำแบบนี้ เพราะเราเคยมีปัญหา เวลาใส่ซอสลงไปเยอะ ๆ พออบเสร็จซอสก็ไหลออกมาเลอะเทอะเลยเซาะแล้วกดขนมปังให้เป็นหลุม ๆ แบบนี้ เซฟดีจ้า)          2. ซอสพิซซ่า โดยผสมซอสมะเขือเทศ ซอสพริก ซอสบาร์บีคิว ใบออริกาโน่ และใบไทม์ เข้าด้วยกัน          3. จัดขนมปังวางลงในถาดอบแล้วทาเนย ทาซอสพิซซ่าลงไป แล้วก็ใส่ไก่ชานอ้อย ไส้กรอก และไก่นักเก็ต ตามด้วยพริกหวาน มะเขือเทศ และหอมใหญ่ เตรียมไว้          4. ตีไข่ไก่เหมือนไข่เจียว ใส่เกลือป่นเล็กน้อย ถ้วยนี้ใช้ 1 ฟองนะคะ สำหรับราดได้ 4 แผ่น           5. จัดชีสวางลงบนด้านหน้า แล้วโรยใบออริกาโน่           6. นำเข้าเตาอบอุณหภูมิประมาณ 180-200 องศาเซลเซียส เวลา 10-15 นาที เอาออกมาพร้อมเสิร์ฟ          + ดูวิธีทำเพิ่มเติมได้ที่ พิซซ่าโฮลวีตราดไข่ จับของเหลือในตู้เย็นมาทำเมนูสุดอร่อย
++++++++++++++++
  
  
  
  
  
  
  
  
  
  
  
  
  
  
  
  
  
  
  
  
  
  


7. พิซซ่ากระทะ (สูตรแป้งบางกรอบ) 




          เหลือเชื่อ ! มีกระทะใบเดียวก็เอาอยู่สำหรับเมนูพิซซ่ากระทะ สูตรแป้งบางกรอบจาก คุณ 13 destinations สมาชิกเว็บไซต์พันทิปดอทคอม เมนูนี้ทำง่ายมาก ๆ เอาใจคนอยากกินพิซซ่าแต่อุปกรณ์ไม่พร้อม แค่เอาส่วนผสมพิซซ่าโรยบนแป้งพิซซ่าแล้วนำไปอบในกระทะ พอแป้งเริ่มกรอบก็ลงมือกินกันได้เลย

ส่วนผสม พิซซ่ากระทะ          • แป้งสาลีอเนกประสงค์ 225 กรัม          • ยีสต์แห้ง 13 กรัม          • น้ำตาลทราย 1 ช้อนชา          • เกลือป่น 1 ช้อนชา          • น้ำอุ่น 100 กรัม          • น้ำมันมะกอก 1 ช้อนโต๊ะ          • ซอสพิซซ่าสำเร็จรูป          • มอสซาเรลล่าชีสผสมเชดด้าชีส          • เครื่องสำหรับใส่หน้าพิซซ่าตามชอบ

วิธีทำพิซซ่ากระทะ

          1. เทแป้งสาลีอเนกประสงค์ลงในถ้วยใบใหญ่ ใส่ยีสต์ น้ำตาลทราย และเกลือป่น คนผสมเข้าด้วยกัน ทำหลุมตรงกลางแป้ง เตรียมไว้          2. ผสมน้ำอุ่นและน้ำมันมะกอกเข้าด้วยกัน เทลงไปในหลุมแป้ง ใช้ส้อมค่อย ๆ คนให้ส่วนผสมเข้ากัน จากนั้นใช้มือนวดจนแป้งเนียนและไม่ติดมือ ปั้นเป็นก้อนกลมแล้วใส่ลงในถ้วยที่ทาน้ำมันมะกอกไว้ คลุมด้วยผ้าขาวบาง พักให้แป้งขึ้นประมาณ 30 นาที           3. พอแป้งขึ้นแล้ว แบ่งแป้งเป็น 3 ก้อน จากนั้นนวดแป้งให้เป็นแผ่นบาง ๆ (โรยแป้งลงไปด้วย เพื่อกันติด)          4. ทาน้ำมันมะกอกบาง ๆ ให้ทั่วกระทะ แล้ววางแผ่นแป้งลงจี่ ใช้ส้อมจิ้มแป้งให้ทั่ว แล้วทาซอสพิซซ่าสำเร็จรูปลงบนแป้งให้ทั่ว           5. โรยชีสลงไป แล้วใส่ส่วนผสมหน้าพิซซ่าตามต้องการ และโรยชีสเพิ่มอีกครั้ง          6. เปิดไฟ ใช้ความร้อนปานกลาง ปิดฝา หรือใช้กระดาษอะลูมิเนียมฟอยล์คลุมกระทะ อบจนชีสละลาย และแป้งเริ่มกรอบ (หมั่นขยับกระทะบ่อย ๆ กันแป้งไหม้ด้วยจ้า) พร้อมเสิร์ฟ          + ดูวิธีทำเพิ่มเติมได้ที่ พิซซ่ากระทะ สูตรแป้งบางกรอบ ทำเองได้ ไม่ต้องใช้เตาอบ
+++++++++++++++++++
  
  
  
  
  
  
  
  
  
  
  
  
  
  
  
  
  
  
  
  
  
  




8. พิซซ่าเบคอน 


          เป็นอย่างไรบ้างคะ ? ถูกใจเมนูพิซซ่าสูตรไหนบ้างหรือยังเอ่ย ถ้าหากยังไม่เจอเมนูที่ใช่ลองทำพิซซ่าเบคอนสูตรจากคุณ isweet สมาชิกเว็บไซต์พันทิปดอทคอม จุดเด่นคือ นำเบคอนเป็นเส้น ๆ ไปสานให้เป็นแผ่นแล้วโรยด้วยหอมใหญ่และมันฝรั่ง ตบท้ายด้วยโรยชีสลงไป แอบกระซิบว่าส่วนผสมน้อยมาก แต่ถ้ากินมากระวังอ้วนไม่รู้ตัวนะคะ 

ส่วนผสม พิซซ่าเบคอน          • เบคอน          • มอสซาเรลล่าชีส          • หอมใหญ่หั่นแว่น          • มันฝรั่งทั้งเปลือก ฝานเป็นชิ้นบาง ๆ

วิธีทำพิซซ่าเบคอน          1. สานเบคอนเข้าด้วยกันเป็นแผ่น ๆ แล้วนำไปอบอุณหภูมิ 180 องศาเซลเซียส นาน 13-15 นาที หรือจนกรอบแบบที่ชอบ (เผื่อไว้อีก 10 นาทีตอนอบ รอบ 2 ด้วย)          2. นำเบคอนที่อบกรอบระดับหนึ่งแล้วออกจากเตาอบมาโรยด้วยหอมใหญ่และมันฝรั่งฝานแว่น สุดท้ายโรยมอสซาเรลล่าชีสลงไปพูน ๆ ตามชอบ          3. นำเข้าอบอีกครั้งที่อุณหภูมิ 180 องศาเซลเซียส ประมาณ 10 นาที หรือจนชีสเป็นสีเหลืองสวยตามต้องการ          + ดูวิธีทำเพิ่มเติมได้ที่ มาอ้วนกัน ! 19 เมนูชีสและเบคอน ความอร่อยเน้น ๆ น้ำหนักไม่เกี่ยว
++++++++++++++++++++
  
  
  


9. โฮลวีตพิซซ่าซีฟู้ดไมโครเวฟ  


          เด็กหอ หรือมนุษย์คอนโดได้เฮกันแล้ว เรามีสูตรโฮลวีตพิซซ่าซีฟู้ดไมโครเวฟสูตรจากคุณ plotty สมาชิกเว็บไซต์พันทิปดอทคอม จับอาหารทะเลอย่างปลาหมึก กุ้งสด และปูอัด วางลงบนขนมปังโฮลวีต กินเข้าไปจะได้กลิ่นผงออริกาโน่ พริกไทยดำ ผสมผสานความหวานของหอมใหญ่ และเผ็ดจากปาปริก้า อูยท้องร้องเป็นสัญญาณว่าหิวแล้ว เริ่มกันเลยดีกว่า

ส่วนผสม โฮลวีตพิซซ่าซีฟู้ดไมโครเวฟ          • ปลาหมึก          • กุ้งสด          • ซอสมะเขือเทศ          • หอมใหญ่สับ          • ออริกาโน่          • พริกไทยดำบด          • ปาปริก้าป่น          • ขนมปังโฮลวีต          • ปูอัด หั่นเฉียง          • พริกฝรั่งสีแดง-สีเขียวหั่นชิ้น          • เม็ดข้าวโพด          • มอสซาเรลล่าชีสขูด

วิธีทำโฮลวีตพิซซ่าซีฟู้ดไมโครเวฟ          1. ล้างทำความสะอาดกุ้งและปลาหมึก จากนั้นหั่นเป็นชิ้น เอาลงลวกในน้ำร้อนจนเกือบสุก เตรียมไว้          2. ใส่ซอสมะเขือเทศลงในหม้อ ตามด้วยหอมใหญ่สับ ผงออริกาโน่ พริกไทยดำบด และปาปริก้า นำขึ้นตั้งไฟอ่อน ผัดให้เข้ากัน ปิดไฟ           3. ทาซอสลงบนขนมปัง วางกุ้ง ปลาหมึก ปูอัด พริกฝรั่ง และเม็ดข้าวโพด โรยด้วยมอสซาเรลล่าชีส          4. นำเข้าไมโครเวฟที่อุณหภูมิ 180 องศาเซลเซียส นานประมาณ 6-8 นาที นำออกจากเตา โรยหน้าด้วยพริกไทยดำบด และออริกาโน่ พร้อมเสิร์ฟ          + ดูวิธีทำเพิ่มเติมได้ที่ โฮลวีตพิซซ่าซีฟู้ดไมโครเวฟ ง่าย หรู ดูดี
+++++++++++++++++++++
  
  
  
  
  
  
  
  
  
  
  
  
  
  
  
  
  
  
  
  
  
  


10. พิชซ่าไก่แป้งตอติญ่า 


          พิซซ่าสูตรไก่แป้งตอติญ่านี้จากคุณ isweet สมาชิกเว็บไซต์พันทิปดอทคอม ถึงจะดูเหมือนเป็นเมนูชวนอ้วน แต่เจ้าของสูตรใจดี ลดทอนเอาแป้งพิซซ่าทิ้งไปแล้วหันมาใช้แผ่นแป้งตอติญ่าที่ทำจากข้าวโพดแทน อ้วนน้อยกว่าเดิมนิดหน่อย แถมยังได้พิซซ่าสูตรบางกรอบอีกด้วย

ส่วนผสม พิชซ่าไก่แป้งตอติญ่า          • หอมใหญ่ 1/2 หัว (หั่นเต๋า)          • เนยสด (สำหรับผัดหอมใหญ่)          • อกไก่ 100 กรัม (หั่นเป็นชิ้น)          • ซอสมะเขือเทศ 1 ถ้วย          • เกลือป่น          • พริกไทยป่น          • ออริกาโน่          • แผ่นแป้งตอติญ่า (ยี่ห้อ danitas แบบโฮลวีต)          • พริกหวานสามสี หั่นเป็นเส้น ๆ           • มะเขือเทศราชินี หั่นครึ่ง          • มอสซาเรลล่าชีสขูดฝอย 

วิธีทำพิชซ่าไก่แป้งตอติญ่า          1. ผัดหอมใหม่กับเนยจนหอม ใส่ไก่ลงไปผัดจนสุก เติมซอสมะเขือเทศลงไป ตามด้วยเกลือป่น พริกไทยป่น และออริกาโน่ อย่างละเล็กน้อย ผสมให้เข้ากัน (ชิมรสให้เปรี้ยวหวานตามชอบ) ใส่ไก่ลงไปผัดคลุกเคล้าพอสุกประมาณ 80% (เพราะเมื่อนำไปอบจะเสียน้ำทำให้เนื้อสัตว์แห้งเกินไป)          2. นำเครื่องที่ผัดไว้ตักราดบนแผ่นแป้งตอติญ่า วางพริกหวานและมะเขือเทศลงไปให้ทั่ว โรยด้วยมอสซาเรลล่าชีสในปริมาณตามชอบ          3. นำเข้าอบที่อุณหภูมิ 200 องศาเซลเซียส นาน 6 นาที (หรือจนชีสเป็นสีเหลืองทอง) นำออกจากเตา โรยด้วยออริกาโน่ ตัดเป็นชิ้น พร้อมเสิร์ฟ           หมายเหตุ : อ้อไม่ได้นำพริกหวานและมะเขือเทศลงไปผัดพร้อมไก่นะคะ เพราะอ้อชอบแบบนี้ รู้สึกว่าได้กลิ่นหอม ๆ ของพริกฝรั่งชัดเจน ได้ความหวานเปรี้ยวนิด ๆ ของมะเขือเทศ หากเพื่อน ๆ ชอบสุกเข้าเนื้อสามารถนำไปผัดกับซอสในตอนแรกได้
+++++++++++++++++++++
  
  
  
  
  
  
  
  
  
  
  
  
  
  
  
  
  
  
  
  
  
  


11. พิซซ่าเกาหลีซีฟู้ด 




          ใครที่ชอบกินอาหารเกาหลีเข้ามาลองทำพิซซ่าเกาหลีซีฟู้ดจากคุณ rins cookbook สมาชิกเว็บไซต์ยูทูบดอทคอม เนื้อแป้งหนานุ่มอัดแน่นไปด้วยอาหารทะเล ทั้งหอย ปลาหมึก และกุ้ง มีกลิ่นหอมของต้นหอมและกุยช่าย ราดน้ำจิ้มหอมกลิ่นงารสเผ็ดเล็กน้อย แค่นี้ก็ฟินแล้วค่ะ

ส่วนผสม น้ำจิ้มพิซซ่าเกาหลีซีฟู้ด           • ซอสปรุงรส 1/4 ถ้วย          • น้ำตาลทราย 3 ช้อนโต๊ะ          • น้ำส้มสายชู 3 ช้อนโต๊ะ          • งาขาวคั่ว 1/2 ช้อนชา          • ต้นหอมซอย 1 ช้อนโต๊ะ          • พริกป่น หรือพริกชี้ฟ้าสับ 1/2 ช้อนโต๊ะ          • น้ำมันงา 1/2 ช้อนชา

ส่วนผสม พิซซ่าเกาหลีซีฟู้ด          • แป้งสาลีอเนกประสงค์ 1/2 ถ้วย          • แป้งข้าวโพด 2 ช้อนโต๊ะ          • ผงฟู 1/4 ช้อนชา          • พริกชี้ฟ้า (ใส่หรือไม่ใส่ก็ได้)          • พริกไทยป่น 1/4 ช้อนชา          • เกลือป่น เล็กน้อย          • ไข่ไก่ 1 ฟอง          • น้ำเย็นจัด 1/2 ถ้วย          • อาหารทะเลตามชอบ หั่นชิ้น 1 1/2 ถ้วย (เช่น หอยแมลงภู่, หอยเชลล์, ปลาหมึกสาย, ปลาหมึกกล้วย, กุ้ง, หอยนางรม)          • ต้นหอม (หั่นท่อนขนาด 1 นิ้ว) 1 ถ้วย          • กุยช่าย (หั่นท่อนขนาด 1 นิ้ว) 1 ถ้วย          • น้ำมันพืช (สำหรับทอด)

วิธีทำน้ำจิ้มพิซซ่าเกาหลีซีฟู้ด          • ผสมส่วนผสมน้ำจิ้มทั้งหมดเข้าด้วยกัน คนผสมจนน้ำตาลทรายละลาย เตรียมไว้

วิธีทำพิซซ่าเกาหลีซีฟู้ด

          1. ใส่แป้งสาลีอเนกประสงค์ แป้งข้าวโพด ผงฟู พริกชี้ฟ้า พริกไทย เกลือป่น ไข่ไก่ และน้ำเย็นจัด ลงในอ่างผสม ตีผสมให้เข้ากันเป็นเนื้อเดียว          2. ล้างอาหารทะเลให้สะอาด ตักขึ้นสะเด็ดน้ำแล้วซับน้ำให้แห้งสนิท (เพื่อให้แป้งเกาะติดให้มากที่สุด) ใส่ลงในส่วนผสมแป้ง ตามด้วยพริกชี้ฟ้า คนผสมให้เข้ากัน เตรียมไว้          3. โรยแป้งสาลีอเนกประสงค์เล็กน้อยลงไปคลุกต้นหอมและกุยช่าย          4. ใส่น้ำมันพืชเล็กน้อยลงในกระทะเทฟลอน นำขึ้นตั้งไฟจนร้อน ใส่ผักคลุกแป้งลงไปในกระทะ เกลี่ยให้ทั่วโดยสม่ำเสมอกัน ทอดประมาณ 1-2 นาที          5. ตักส่วนผสมแป้งใส่ทับลงไป เกลี่ยให้ทั่วเป็นแผ่น ๆ ความหนาเท่า ๆ กัน (จะได้สุกทั่ว) ปิดฝาทอดด้วยไฟปานกลางประมาณ 10 นาที ในระหว่างทอดให้เขย่ากระทะบ้างเพื่อไม่ให้พิซซ่าติดกระทะและสุกอย่างทั่วถึง พอครบ 10 นาทีให้เพิ่มไฟแรงขึ้นแล้วทอดต่ออีก 5 นาที พอครบเวลา ใช้จานวางคว่ำลงไปในกระทะแล้วคว่ำกระทะนำพิซซ่าออกไปพักไว้          6. เช็ดกระทะให้สะอาดแล้วใส่น้ำมันพืชลงไป ลดไฟลงเป็นไฟกลาง พอร้อนแล้วใส่พิซซ่าอีกด้านที่ยังไม่สุกลงทอดต่อประมาณ 10 นาที เพิ่มไฟแรงขึ้นแล้วทอดต่ออีก 2 นาที หรือจนพิซซ่าสุกทั่วทั้งชิ้น คว่ำใส่จาน ตัดเป็นชิ้น ๆ เสิร์ฟพร้อมน้ำจิ้ม          + ดูวิธีทำเพิ่มเติมได้ที่ พิซซ่าเกาหลีซีฟู้ด หอมอร่อย แบบไม่ต้องอบ เครื่องแน่น
++++++++++++++++
  
  
  
  
  
  
  
  
  
  
  
  
  
  
  
  
  
  
  
  
  
  


12. มินิพิซซ่าแฮมชีส 


          หรือใครอยากกินพิซซ่าเป็นอาหารเช้า แต่จะมานั่งอบแบบครบเครื่องให้หรูเริดอลังการคงจะไปทำงานไม่ทัน ก็ลองมาดูวิธีทำมินิพิซซ่าแฮมชีสสูตรนี้จากคุณ isweet สมาชิกเว็บไซต์พันทิปดอทคอม เลย เพราะทำง่ายใน 3 นาทีเท่านั้นเอง

ส่วนผสม มินิพิซซ่าแฮมชีส          • ขนมปังโฮลวีต 2 แผ่น          • ซอสมะเขือเทศ          • มะเขือเทศ (เฉพาะเปลือก) หั่นเป็นเส้น ๆ          • แฮมหั่นเต๋า          • สับประรด หั่นเป็นชิ้น ๆ           • มอสซาเรลล่าชีส          • พาร์สลีย์สับ           • เกลือ          • ออริกาโน่

วิธีทำมินิพิซซ่าแฮมชีส          1. ทาซอสมะเขือเทศลงบนขนมปัง จากนั้นวางมะเขือเทศลงไป ตามด้วยแฮมและสับปะรด           2. โปะทับด้วยมอสซาเรลล่าชีส โรยหน้าด้วยพาร์สลีย์สับ          3. นำเข้าอบที่อุณภูมิ 200 องศาเซลเซียส นาน 3 นาที (หรือจนชีสเหลืองสวยงามตามชอบ) นำมาหั่นเป็นชิ้นสี่เหลี่ยม โรยเกลือและออริกาโน่ พร้อมเสิร์ฟ
+++++++++++++++++++
  
  
  
  
  
  
  
  
  
  
  
  
  
  
  
  
  
  
  
  
  
  



13. พิซซ่าญี่ปุ่น




          หลังจากละเลียดพิซซ่าเกาหลีซีฟู้ดมาจนอิ่มแล้ว มื้อต่อไปลองเปลี่ยนสไตล์มาทำพิซซ่าญี่ปุ่นกินเองที่บ้านดีกว่าค่ะ แป้งนุ่ม ๆ ผสมผสานกับกะหล่ำปลีและแครอต ตบท้ายด้วยเบคอนชิ้นโต นำลงไปทอดในกระทะจนสุกแล้วก็จัดการเอาขึ้นมาทาซอสโอโคโนมิยากิและบีบมายองเนสลงไป ที่ขาดไม่ได้คือ โรยปลาโอแห้งและสาหร่าย เท่านี้ก็พร้อมหม่ำแล้วจ้า แหม... หน้าตาไม่ธรรมดาเลยใช่ไหมคะ ของเขาดีจริง

ส่วนผสม พิซซ่าญี่ปุ่น          • แป้งเค้ก 1 ถ้วย          • ไข่ไก่ 2 ฟอง          • น้ำเปล่า 1 ถ้วย          • กะหล่ำปลีซอย 1/2 ลูก          • แครอตหั่นเต๋า 1/2 ลูก          • น้ำมันพืช (เล็กน้อย)          • เบคอนหั่นชิ้น          • ซอสโอโคโนมิยากิ (okonomiyaki) สำเร็จรูป          • มายองเนส          • ปลาโอแห้ง          • สาหร่ายตัดเส้น

วิธีทำพิซซ่าญี่ปุ่น

          1. ใส่แป้งเค้กลงในอ่างผสม ตอกไข่ไก่ใส่ลงไป ตามด้วยน้ำเปล่า ตีผสมจนเป็นเนื้อเดียวกัน          2. ใส่กะหล่ำปลีลงไปในส่วนผสมแป้ง ตามด้วยแครอตคนผสมให้เข้ากัน พักไว้          3. นำกระทะขึ้นตั้งไฟ ทาน้ำมันพืชในกระทะให้ทั่วพอร้อน ตักส่วนผสมแป้งใส่ลงไปตรงกลางกระทะ ทอดด้วยไฟอ่อน ๆ จนแป้งเริ่มสุก นำเบคอนวางใส่ลงไปบนแป้ง แล้วกลับด้านทอดต่อจนสุก           4. ตักพิซซ่าใส่จานทาด้วยซอสโอโคโนมิยากิให้ทั่ว บีบมายองเนสลงไป แต่งให้สวยงาม โรยปลาโอแห้งและสาหร่ายเส้น ๆ พร้อมเสิร์ฟ

          + ดูวิธีทำเพิ่มเติมได้ที่ วิธีทำพิซซ่าญี่ปุ่น อาหารว่างสไตล์ญี่ปุ่น เมนูวันหยุดสุดชิลที่ห้ามพลาด


+++++++++++++++++++
  
  
  




 
  
  
  
14. พิซซ่าต้มยำทะเลพริกเผา 


          เมนูพิซซ่าแบบลูกครึ่งสูตรจากคุณ isweet สมาชิกเว็บไซต์พันทิปดอทคอม ผสมความเป็นไทยกับอิตาเลียนเข้าด้วยกัน เกิดเป็นเมนูพิซซ่าต้มยำทะเลพริกเผา ฟิวชั่นกันได้อย่างลงตัวสุด ๆ ไม่จำเป็นต้องเสียเงินหลายร้อยก็สามารถทำพิซซ่าอร่อย ๆ กินเองได้

ส่วนผสมพิซซ่าต้มยำทะเลพริกเผา           • น้ำพริกเผาต้มยำ (ยี่ห้อ aro ของแมคโคร) 1/2 ช้อนโต๊ะ          • หอมแดงซอย          • มะเขือเทศราชินี          • ใบมะกรูดฉีก          • ข่าหั่นหยาบ ๆ           • ตะไคร้ทุบพอแตก (จะใส่ตอนผัดให้ได้กลิ่นเท่านั้นจะไม่ใส่ในพิซซ่า)          • กุ้ง          • เนื้อหอยแมลงภู่          • ปลาหมึก          • แผ่นแป้งสาลีตอติญ่า (ยี่ห้อ danitas ซื้อที่ฟู้ดแลนด์)          • มอสซาเรลล่าชีสขูดฝอย          • ใบมะกรูดสับละเอียด (สำหรับโรยหน้า) 



วิธีทำพิซซ่าต้มยำทะเลพริกเผา           1. ผัดน้ำพริกเผากับน้ำมันน้ำพริกเผากับหอมแดงซอย มะเขือเทศราชินี ใบมะกรูด ข่า และตะไคร้ พอหอม ใส่กุ้ง หอยแมลงภู่ และปลาหมึก ลงไปคลุกเคล้าพอสุกประมาณ 80% (เพราะเมื่อนำไปอบจะเสียน้ำทำให้เนื้อสัตว์แห้งเกินไป)          2. ตักตะไคร้กับข่าออกจากเครื่องที่ผัดไว้แล้วตักวางบนแผ่นตอติญ่า โรยมอสซาเรลล่าชีสในปริมาณตามชอบ          3. นำเข้าอบที่อุณหภูมิ 200 องศาเซลเซียส นาน 6 นาที (หรือจนชีสเป็นสีเหลืองทองน่ารับประทาน) นำออกจากเตา โรยด้วยใบมะกรูดสับละเอียด ตัดแบ่งเป็นชิ้น พร้อมเสิร์ฟ




++++++++++++++++++++
  
  
  15. พิซซ่ากระทะ สูตรแป้งบางกรอบ



          เตรียมล้างมือนวดแป้งกันเลยกับพิซซ่ากระทะ สูตรจาก คุณแขมร อินเตอร์ สมาชิกเว็บไซต์พันทิปดอทคอม สูตรอาหารฝรั่งประหยัดเวลาไม่ต้องพักแป้ง ไม่ต้องใส่ยีสต์ ใช้ส่วนผสมแค่ 2 อย่างเท่านั้น
    
    
    




ส่วนผสม พิซซ่ากระทะ

          • แป้งสาลีเอนกประสงค์ 140 กรัม
    
    
    
          • โยเกิร์ตธรรมชาติ
    
    
    
          • น้ำมันพืช 1/2 ช้อนโต๊ะ
    
    
    


วิธีทำพิซซ่ากระทะ



          1. เริ่มต้นด้วยการเทแป้งและโยเกิร์ตลงในชาม คนผสมให้เข้ากัน จากนั้นนำมานวดบนเขียงต่อ อย่าลืม... โรยแป้งกันติดมือและลูบน้ำมันที่ฝ่ามือด้วยค่ะ
    
    
    
          2. จากนั้นนำมาปั้นเป็นก้อนกลม และแบ่งเป็น 2 ชิ้น คลึงเป็นแผ่นกลมบางแล้วกะขนาดเอาด้วยการใช้ก้นกระทะทาบขนาด และตัดขอบแป้งเพื่อให้เป็นทรงกลม
    
    
    
          3. ตั้งกระทะเทน้ำมันประมาณ 1/2 ช้อนโต๊ะ พอกระทะเริ่มร้อนใส่แป้งลงไปย่างโดยใช้ไฟกลาง และเอาความเกรียมตามชอบ ปิดไฟ เอาขึ้นจากกระทะ
    
    
    
          4. ตกแต่งหน้าตาแป้งพิซซ่าด้วยซอสมะเขือเทศ และอื่น ๆ ตามชอบได้เลย วันนี้แขมรมีมะเขือเทศ พริกสดจากสวนแช่แข็ง มะกอกดำ ปูอัด และมอสซาเรลล่าชีส (วิธีทำซอสจะมาแชร์ให้อีกทีค่ะ)
    
    
    
          5. นำไปย่างรอบ 2 เป็นเวลา 3 นาที ด้วยไฟกลางหรือจนกระทั่งชีสละลายและพิซซ่ากรอบตามชอบ เป็นอันเสร็จเรียบร้อยพร้อมเสิร์ฟ ทำง่ายมาก ๆ ลองไปทำกันดูเด้อค่ะ

          สำหรับคนที่กำลังมองหาเมนูชิค ๆ เอาไว้ทำกินเป็นอาหารว่างในวันหยุด หรือทำเป็นอาหารในงานปาร์ตี้ น่าจะถูกใจกับ 15 สูตรพิซซ่าโฮมเมด หน้าตาแต่ละเมนูดูดี เลือกทำได้ตามชอบ แป้งบางหรือแป้งหนาก็ว่าไป ดัดแปลงสูตรได้อีกด้วย ที่สำคัญถ้าทำเองใส่เครื่องแน่น ๆ ได้ไม่ยั้ง ถูกใจทั้งคนทำและคนกินแน่นอน



+++++++++++++++++++++++++++++++


แนะนำร้านพิซซ่าเดลิเวอรี่

1. the pizza company



ภาพจาก เฟซบุ๊ก the pizza company 1112



           เดอะ พิซซ่า คอมปะนี จำหน่ายพิซซ่าสไตล์นิวยอร์กหลากหลายหน้า เช่น มาร์การิต้า คาโบนารา ซีฟู้ดมาเนีย ค็อกเทลกุ้ง เป็นต้น และยังมีพิซซ่าพัฟ ไก่กรอบ สลัด ของหวานและเครื่องดื่ม มีบริการจัดส่งถึงบ้านค่าส่ง 50 บาท ติดตามโปรโมชั่นเดอะ พิซซ่า คอมปะนี ได้ที่

     ◆ เบอร์โทรศัพท์ : 1112     ◆ เฟซบุ๊ก : the pizza company 1112     ◆ เว็บไซต์ : 1112.com

     ◆ เวลาเปิด-ปิด : เปิดบริการเวลา 09.00 น. เวลาปิดแล้วแต่สาขาที่ให้บริการ
  
  
  

2. pizza hut


ภาพจาก pizza hut



          พิซซ่า ฮัท จำหน่ายพิซซ่าหลากหลายหน้า เช่น ซีฟู้ดเอ็กซ์ตรีม ซูเปอร์สุพรีม มิกซ์ดีลักซ์ เป็นต้น และยังมีพาสต้า อาหารกินเล่น อย่างเช่น ไก่นิวออร์ลีนส์ ขนมปังกระเทียม ซีซาร์สลัด นอกจากนี้ยังมีเครื่องดื่มและขนมหวาน ค่าจัดส่ง 50 บาท ติดตามโปรโมชั่น พิซซ่า ฮัท ได้ที่



     ◆ เบอร์โทรศัพท์ : 1150     ◆ เฟซบุ๊ก : pizza hut     ◆ เว็บไซต์ : pizzahut

     ◆ เวลาเปิด-ปิด : เปิดบริการเวลา 09.00 น. เวลาปิดแล้วแต่สาขาที่ให้บริการ

3. domino\'s pizza

ภาพจาก domino\'s pizza 1612



          โดมิโน่ส์ พิซซ่า แบรนด์ดังจากอเมริกา จำหน่ายพิซซ่าแป้งสด มีทั้งหมด 5 หน้า ได้แก่ บาร์บีคิว พาราไดซ์ ซุปเปอร์เบคอน มาร์การิต้า ปูอัดฮาวายเอี้ยน และแฮมชีส ส่งฟรีทุกออร์เดอร์เมื่อสั่งขั้นต่ำ 299 บาทขึ้นไป (ปกติค่าส่ง 50 บาท) ติดตามโปรโมชั่น โดมิโน่ส์  พิซซ่า ได้ที่ 



     ◆ เบอร์โทรศัพท์ : 1612     ◆ เฟซบุ๊ก :  domino\'s pizza 1612     ◆ เว็บไซต์ : dominospizza     ◆ เวลาเปิด-ปิด : ตั้งแต่เวลา 10.00-22.00 น.

4. สกูซี่ พิซซ่า



ภาพจาก เฟซบุ๊ก scoozi pizza 1227



          สกูซี่ พิซซ่า พร้อมเสิร์ฟพิซซ่าสไตล์อิตาเลียนแท้ ๆ ผ่านการอบด้วยเตาฟืนจนหอมกรุ่น เช่น พิซซ่ามาร์การิต้า พิซซ่าฮาวายเอี้ยน พิซซ่านาโช และยังมีเมนูพิซซ่าหน้าไทย ได้แก่ พิซซ่าน้ำพริกอ่อง พิซซ่าผัดกะเพราหมู รวมถึงเมนูอิตาเลียนต่าง ๆ เช่น พาสต้า สลัดไส้กรอกอิตาเลียน เป็นต้น ค่าจัดส่ง 45 บาท  ติดตามโปรโมชั่น scoozi pizza ได้ที่
  
  
  


     ◆ เบอร์โทรศัพท์ : 1227     ◆ เฟซบุ๊ก :  scoozi pizza 1227     ◆ เว็บไซต์ : scoozipizza     ◆ เวลาเปิด-ปิด : ตั้งแต่เวลา 10.00-21.00 น.

5. gallery pizza

ภาพจาก เฟซบุ๊ก gallery pizza
          ร้านพิซซ่าเดลิเวอรี่ ตั้งอยู่ใจกลางเมือง วัตถุดิบมาจากอิตาลี 100% มีพิซซ่าหน้าต่าง ๆ เช่น มาร์การิต้า อิตาเลียนซอสเซจ ฮาวายเอี้ยน ซูพรีม เป็นต้น นอกจากนี้ยังมีสลัดและเครื่องดื่มจำหน่ายด้วย จัดส่งแทบทุกพื้นที่ในกรุงเทพฯ ค่าจัดส่งเริ่มต้น 40 บาท ติดตามโปรโมชั่น gallery pizza ได้ที่



     ◆ เบอร์โทรศัพท์ : 020-411-044     ◆ เฟซบุ๊ก : gallery pizza     ◆ เว็บไซต์ : gallerypizzabkk

     ◆ ที่ตั้ง : มีทั้งหมด 2 สาขา ได้แก่ สาขาสาทร และสาขาเอกมัย     ◆ เวลาเปิด-ปิด : 11.00-04.00 น.


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






15 สูตรพิซซ่าโฮมเมด อาหารฝรั่งเครื่องแน่นทำง่าย อวสานการกินคลีน





อัปเดตล่าสุด 18 ตุลาคม 2564 เวลา 14:57:16
 686,150 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































