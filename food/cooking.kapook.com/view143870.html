




ไอศกรีมผลไม้ คลายร้อน 10 วิธีทำไอศกรีมผลไม้ เมนูคลายร้อนเพิ่มความสดชื่น











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรขนม






10 วิธีทำไอศกรีมผลไม้ เมนูคลายร้อนเพิ่มความสดชื่น




46,423อ่าน







0















           ร้อนนักต้องมาดูวิธีทำไอศกรีมผลไม้ทั้ง 10 แบบ สูตรขนมหวานเหมาะทำเป็นเมนูคลายร้อน โอม... ความสดชื่นจงมาเยือนบัดเดี๋ยวนี้ !          อากาศเริ่มจะร้อนแล้ว จะให้กินแต่น้ำเปล่าใส่น้ำแข็ง หรือน้ำชงอย่างกาแฟเย็น โกโก้เย็น หรือชาเย็นทุกวันเบาหวานคงถามหา ลองสลับมากินไอศกรีมบ้างดีกว่า แต่เนื่องจากช่วงนี้กำลังไดเอตไม่อยากกินไอศกรีมกะทิ ไอศกรีมช็อกโกแลต หรือไอศกรีมโอรีโอ้ที่เขาขายทั่วไป ปัญหาเยอะขนาดนี้สงสัยต้องทำไอศกรีมโฮมเมดกินเองแล้วล่ะ กระปุกดอทคอมขอนำเสนอ 10 สูตรไอศกรีมผลไม้คลายร้อน พบกับวิธีทำไอศกรีมง่าย ๆ มีทั้งสูตรใช้เครื่องและไม่ใช้เครื่อง รวมถึงมีทั้งไอศกรีมแบบตักและไอศกรีมแท่ง เหงื่อแตกพลั่กขนาดนี้รับไอศกรีมสักเมนูไหมคะ   1. ไอศกรีมอะโวคาโด          อะโวคาโด ผลไม้เจ้าปัญหาที่เมื่อไรซื้อมาเยอะแยะกลัวกินไม่ทันมักจะเสียของ สำหรับใครที่อยากเก็บไว้กินนาน ๆ ก็มาทำเมนูไอศกรีมอะโวคาโดสูตรจากคุณ rita_bunny สมาชิกเว็บไซต์พันทิปดอทคอม สูตรนี้จับอะโวคาโดสุกปั่นรวมกับกล้วยไข่ เพิ่มน้ำมะนาวกับน้ำผึ้งลงไปนิด เสร็จแล้วก็แช่ช่องแช่แข็งรอจนเซตตัว เชื่อเถอะว่าอร่อยล้ำสมหน้าตาส่วนผสม ไอศกรีมอะโวคาโด          • อะโวคาโดสุก 3 ลูก          • กล้วยไข่สุกงอม 5 ลูก          • มะนาว 2 ลูก          • น้ำผึ้ง 150 กรัม (หรือ 1/2 ถ้วยตวง)วิธีทำไอศกรีมอะโวคาโด          • 1. นำทุกอย่างใส่โถปั่นน้ำผลไม้แล้วก็ปั่นให้เข้ากันจนเนียน          • 2. เทใส่กล่องพลาสติกแล้วนำเข้าแช่ช่องฟรีซประมาณ 12 ชั่วโมง พอไอศกรีมเซตตัวแล้วก็กินได้ค่ะ          • ดูวิธีทำเพิ่มเติมได้ที่ ไอศกรีมอะโวคาโด ไม่ใช้เครื่อง เพราะชีวิตขาดหวานไม่ได้แต่จะไม่ยอมอ้วน ++++++++++++++++++   2. กรานิต้าฟักข้าวผสมเสาวรส          เชื่อว่าเพื่อน ๆ ต้องเคยกินน้ำฟักข้าวเพื่อสุขภาพกันมาแล้วเนอะ แต่ถ้าหากเหลือฟักข้าวอีกหลายลูกแต่ไม่รู้จะเอามาทำเมนูคลายร้อนอะไรดี ขอแนะนำกรานิต้าฟักข้าวผสมเสาวรสสูตรจากคุณ rock barista สมาชิกเว็บไซต์พันทิปดอทคอม หวานเย็นสไตล์อิตาเลียน สูตรนี้ใส่เนื้อฟักข้าวผสมกับน้ำเสาวรส จับแช่แข็งจนเป็นเกล็ดน้ำแข็ง ตักมากินคำโต ๆ เลยค่ะ เย็นเจี๊ยบชื่นใจส่วนผสม กรานิต้าฟักข้าวผสมเสาวรส          • ฟักข้าวสุก          • น้ำเสาวรส          • น้ำตาลทรายป่นวิธีทำกรานิต้าฟักข้าวผสมเสาวรส          • 1. เริ่มจากการแยกเม็ดกับเนื้อฟักข้าวออกจากกัน ใช้ช้อนตักแล้วคว้านออกได้ทั้งหมด          • 2. เทรวมกันแล้วนำไปปั่นเลย ใช้เครื่องปั่นอะไรก็ได้ เพราะเนื้อฟักข้าวจากผลสุกค่อนข้างเละอยู่แล้ว เราอาจจะนวดก่อนที่จะคว้านก็ได้ครับ จากนั้นก็นำไปต้มให้เดือด 1 ครั้ง          • 3. หลังจากต้มเสร็จแล้ว เติมน้ำตาลทรายลงไปเล็กน้อยแล้วก็เติมน้ำเสาวรสลงไป (ใช้อัตราส่วน ฟักข้าว 1 ลูก ต่อ น้ำเสาวรส 1 ลิตร สำหรับท่านที่ชอบทานเปรี้ยวไม่ต้องเติมน้ำตาลทรายก็ได้ แต่ผมว่าเติมเล็กน้อยจะได้รสที่กลมกล่อมกว่าครับ) เมื่อเติมน้ำเสาวรสแล้วก็นำใส่ภาชนะที่จะแช่เย็น          • 4. นำไปแช่เย็นจนเริ่มเป็นเกล็ดน้ำแข็ง แต่ยังไม่ต้องแข็งมากแล้วนำออกมาคน (ยิ่งนำออกมาคนบ่อย เนื้อจะยิ่งเนียน ของผมคน 2 รอบ ก็พอได้อยู่ครับ เคยเห็นกระทู้ของพี่ ๆ เอาออกมาเข้าเครื่องปั่นอีกรอบถ้าทำอย่างนั้นน่าจะดีเลยครับ)          • 5. พอได้ที่แล้วก็ถึงเวลาของความอร่อยชื่นใจรับลมร้อนแล้วครับ ตักใส่ภาชนะ พร้อมเสิร์ฟ          • ดูวิธีทำเพิ่มเติมได้ที่ กรานิต้าฟักข้าวผสมเสาวรส หวานเย็นคลายร้อน ชื่นใจได้ประโยชน์ ++++++++++++++++++   3. แคนตาลูปเชอร์เบท          แคนตาลูปสีเขียวเหลืออีกหลายชิ้นสงสัยกินไม่ทันแน่นอนเลยค่ะ ถ้าอย่างนั้นจับมาดัดแปลงเป็นเมนูแคนตาลูปเชอร์เบทสูตรจากคุณอ้อมกอดของความเหงา สมาชิกเว็บไซต์พันทิปดอทคอม เมนูไอศกรีมผลไม้คลายร้อน ไม่ต้องใช้เครื่อง ได้รสชาติผลไม้เต็ม ๆ ทั้งนี้สามารถใช้ผลไม้อย่างอื่นก็ได้ เช่น มะม่วง สตรอว์เบอร์รี แตงโม ลองทำกันดูนะคะส่วนผสม แคนตาลูปเชอร์เบท          • เนื้อแคนตาลูปเขียว ประมาณ 4 ถ้วย           • น้ำเปล่า 1 ถ้วย          • น้ำตาลทราย 1 ถ้วย          • น้ำเลมอน 1 ลูก (เราใช้มะนาวเขียว 2 ลูก)           • เกลือป่น          • วิปปิ้งครีม ประมาณ 1/2 ถ้วย (**ถ้าใครจะทำแบบซอร์เบทไม่ต้องใส่วิปปิ้งครีม)วิธีทำแคนตาลูปเชอร์เบท          • 1. ทำน้ำเชื่อมโดยการต้มน้ำเปล่ากับน้ำตาลทรายให้ละลาย ยกลงจากเตา พักไว้ให้เย็นก่อนแล้วค่อยเอาไปแช่ตู้เย็นให้เย็นจัด ๆ (เราแช่ในช่องฟรีซให้เป็นเกล็ดน้ำแข็ง)           • 2. ปอกเปลือกแคนตาลูป หั่นเป็นชิ้น ๆ แล้วน้ำไปแช่เย็นไว้ให้เย็นจัด ๆ หรือเอาเข้าช่องฟรีซก็ได้          • 3. หลังจากแช่เย็นทั้งน้ำเชื่อมและแคนตาลูปได้ที่แล้วก็เอาออกมาปั่นให้ละเอียด ใส่ลงในเครื่องปั่นน้ำผลไม้ เติมน้ำมะนาว เกลือป่น วิปปิ้งครีมลงไปปั่นจนเนียน           • 4. เทใส่กล่องปิดฝาหรือปิดหน้าด้วยพลาสติกถนอมอาหาร นำเข้าแช่ในช่องฟรีซให้เป็นเกล็ดน้ำแข็งแล้วก็เอาออกมาปั่นอีกรอบ (ทั้งหมดปั่นอยู่ประมาณ 2-3 รอบ) ก็จะได้เนื้อเชอร์เบทที่เนียนสวย ๆ แบบนี้แล้วค่ะ ก่อนแช่ฟรีซชิมรสชาติดูได้ค่ะว่าขาดอะไรก็เติมไปตามใจโลด สำหรับเรารสชาติที่ออกมาถูกใจมาก หวาน เปรี้ยว กลมกล่อม ได้รสแคนตาลูปเต็ม ๆ          • 5. ตักใส่ถ้วย พร้อมเสิร์ฟ          • ดูวิธีทำเพิ่มเติมได้ที่ วิธีทำไอศกรีมเชอร์เบทแคนตาลูป เนื้อเนียนละเอียดเนี้ยบ แค่ใช้เครื่องปั่นน้ำธรรมดา ++++++++++++++++++   4. แตงโมไส           แตงโมแช่เย็นฉ่ำ ๆ ก็ว่าฟินเหมาะกับอากาศร้อนแล้วนะ แต่ถ้าเจอเมนูแตงโมไสคงต้องชิดซ้าย ขอแนะนำสูตรจากคุณ rabira bira bila สมาชิกเว็บไซต์พันทิปดอทคอม สูตรนี้ใช้เนื้อแตงโมล้วน ๆ เอาไปปั่นจนเนื้อเนียน  ราดนมข้นหวานอีกนิด ตกแต่งท็อปปิ้งตามชอบอีกหน่อย มองเผิน ๆ นึกว่าน้ำแข็งไส จัดไปอย่าให้เสียส่วนผสม แตงโมไส          • แตงโม          • นมข้นหวาน          • เยลลี่เม็ด (สำหรับตกแต่ง) หรือท็อปปิ้งอื่น ตามชอบวิธีทำแตงโมไส          • 1. หั่นเฉพาะเนื้อแตงโมเป็นชิ้น ๆ นำเม็ดออกให้หมด จากนั้นนำเข้าช่องแช่แข็งให้แตงโมเป็นก้อนน้ำแข็งประมาณ 1 คืน          • 2. นำแตงโมที่แข็งแล้วไปปั่นในเครื่อง ปั่นจนละเอียดตามชอบ          • 3. ตักใส่ถ้วย ราดด้วยนมข้น แต่งด้วยเจลลี่ให้สวยงาม พร้อมเสิร์ฟ          • ดูวิธีทำเพิ่มเติมได้ที่ แตงโมไส ไอศกรีมเกล็ดหิมะ เมนูคลายร้อนเย็นฉ่ำชื่นใจจากไอเดียล้วน ๆ  ++++++++++++++++++   5. ราสป์เบอร์รีซอร์เบท          หลังจากทำเบเกอรี่ครั้งก่อนก็เก็บราสป์เบอร์รีแช่แข็งไว้จนลืม วันนี้มาเคลียร์ตู้เย็นเลยเจอ โชคดีที่ยังไม่เสีย อากาศร้อนอบอ้าวขนาดนี้ต้องจับมาทำเมนูราสป์เบอร์รีซอร์เบทสูตรจากคุณ blackpiano สมาชิกเว็บไซต์พันทิปดอทคอม สูตรใช้เครื่องทำไอศกรีม เนื้อไอศกรีมราสป์เบอร์รีเนียนละเอียดละลายในปาก ไร้ไขมัน ไร้นม ทำกินดับร้อนกันดีกว่า ส่วนผสม ราสป์เบอร์รีซอร์เบท          • ราสป์เบอร์รีแช่แข็ง          • น้ำตาลทราย          • น้ำเปล่า          • เกลือป่นวิธีทำราสป์เบอร์รีซอร์เบท          • 1. ทำน้ำเชื่อมโดยใส่น้ำตาลทรายกับน้ำเปล่าลงในหม้อ นำขึ้นตั้งไฟเคี่ยวจนเป็นน้ำเชื่อม ปิดไฟ พักไว้ เคล็ดลับ : น้ำหนักน้ำตาลทรายเท่าไรก็ตาม ปริมาณน้ำเปล่าก็ให้หนักเท่านั้นก็จะออกมาเป็นน้ำเชื่อมระดับมาตรฐานนั่นเอง          • 2. นำราสป์เบอร์รีไปปั่นจนละเอียด (ใครไม่มีเครื่องบดอาหาร หรือ food processor ก็ใช้เครื่องปั่นเอาก็ได้ กะเอาปริมาณตามต้องการได้เลย คงไม่ต้องมากเพราะราสป์เบอร์รีมีรสเปรี้ยวมาก)          • 3. เทส่วนผสมราสป์เบอร์รีปั่นลงในน้ำเชื่อม เติมเกลือลงไปเล็กน้อย คนผสมให้เข้ากัน เคล็ดลับ : หากหวานมากไปก็เติมน้ำเปล่าได้ วิธีชิมรส ไม่ว่าจะอาหารคาวหรือหวาน ควรตักขึ้นมาเป่าให้เย็นก่อนจะเจอรสที่แท้จริง หากมันร้อน เวลาชิมแล้วปรุง ลิ้นเราอาจจะเพี้ยนได้          • 4. นำส่วนผสมมากรองเอาเม็ดออก เคล็ดลับ : ไม่รู้เหมือนกันนะว่า เป็นเมล็ดหรือว่าตาของราสป์เบอร์รี แต่รู้ว่ามันแข็งเกินไปที่จะเอามาเป็นของหวานชนิดนี้ หากเอามาทำแยมก็คงไม่มีปัญหา เพราะแยมใช้ความร้อนนาน ตามันจะนิ่มไปเอง          • 5. นำน้ำเชื่อมราสป์เบอร์รีไปบ่มพักไว้ในตู้เย็นในช่องปกติ อย่างน้อย 4 ชั่วโมง หรือข้ามคืน (ยิ่งดี)          • 6. นำโถปั่นชั้นในที่มีเจลทำความเย็นไปแช่ช่องฟรีซ อย่างน้อย 12 ชั่วโมงก่อนนำมาปั่นไอศกรีม (หากแช่น้อยกว่านั้น จะไม่เกิดเป็นไอศกรีม) เทส่วนผสมน้ำเชื่อมราสป์เบอร์รีลงไปในเครื่อง เปิดเครื่องปั่นประมาณ 30 นาที หรือจนเป็นเนื้อไอศกรีม ปิดเครื่องดึงใบพัดออกแล้วนำไปแช่ช่องฟรีซอีก 3 ชั่วโมง          • 7. ตักไอศกรีมใส่ถ้วย พร้อมเสิร์ฟ          • ดูวิธีทำเพิ่มเติมได้ที่ ราสป์เบอร์รีซอร์เบท ไอศกรีมผลไม้เน้น ๆ เปรี้ยวปรี๊ดจี๊ดจ๊าด ไร้ไขมัน ++++++++++++++++++   6. แอปเปิลเขียวซอร์เบท          แอปเปิลเขียว ผลไม้สำหรับลดน้ำหนัก [คลิกอ่าน มหัศจรรย์แห่งแอปเปิลต่างสี ประโยชน์ก็ดีต่างกันนะ] แต่เนื่องจากรสชาติเปรี้ยวปรี๊ดทำให้กินลำบาก ลองแบ่งบางส่วนมาทำเมนูแอปเปิลเขียวซอร์เบทดีกว่าค่ะ เนื้อไอศกรีมสีเขียวรสชาติหวานอมเปรี้ยว ถ้าไม่มีเครื่องทำไอศกรีมก็ไม่เป็นอะไร ทำกินได้เช่นกัน มื้อเที่ยงนี้ลองชิมสักลูกไหมคะ ส่วนผสม แอปเปิลเขียวซอร์เบท          • แอปเปิลเขียว หั่นเป็นชิ้น 750 กรัม          • น้ำมะนาวคั้น 2 ช้อนโต๊ะ          • น้ำเปล่า 250 มิลลิลิตร          • น้ำตาลทราย 375 กรัม          • เหล้าบรั่นดีกลิ่นแอปเปิล 3 ช้อนชา          • สีผสมอาหารสีเขียวแอปเปิล เล็กน้อย (ใส่หรือไม่ใส่ก็ได้)วิธีทำแอปเปิลเขียวซอร์เบท          • 1. ใส่แอปเปิลเขียว น้ำมะนาว น้ำเปล่า และน้ำตาลทรายลงในกระทะ นำขึ้นตั้งไฟเคี่ยวจนเดือด นานประมาณ 25-30 นาทีจนแอปเปิลเริ่มนิ่ม ยกลงจากเตา พักทิ้งไว้จนเย็นสนิท          • 2. ใส่ส่วนผสมแอปเปิลที่เย็นสนิทแล้วลงในเครื่องปั่น ปั่นผสมจนเข้ากันและเนื้อเนียนดี เทใส่อ่างผสม เติมเหล้าบรั่นดี และสีผสมอาหารเล็กน้อย คนผสมให้เข้ากัน นำเข้าแช่แข็งจนส่วนผสมแข็งตัว          • 3. นำส่วนผสมออกจากตู้เย็น เทใส่เครื่องทำไอศกรีม (จากนั้นทำตามคู่มือ) ปั่นจนได้ไอศกรีมเนื้อเนียน ตักไอศกรีมใส่พิมพ์ นำเข้าแช่เย็นจนแข็งตัว หรืออย่างน้อยประมาณ 4 ชั่วโมง ก่อนรับประทาน          เทคนิค : หากไม่มีเครื่องทำไอศกรีม ให้เทส่วนผสมที่ปั่นละเอียดแล้วใส่พิมพ์ นำเข้าแช่เย็นประมาณ 1-2 ชั่วโมง จากนั้นนำออกมาปั่นอีกครั้ง เทกลับใส่พิมพ์แล้วนำกลับเข้าแช่เย็น ทำซ้ำแบบเดิม 2-3 ครั้งจนได้ไอศกรีมเนื้อเนียนตามต้องการ เทใส่พิมพ์ แล้วนำเข้าแช่เย็นจนถึงเวลารับประทาน          • ดูวิธีทำเพิ่มเติมได้ที่ แอปเปิลเขียวซอร์เบท เปรี้ยวหวานอร่อยได้รสผลไม้เต็ม ๆ คำ ++++++++++++++++++   7. สับปะรดซอร์เบท           สับปะรดมีวิตามินซี ช่วยย่อยอาหาร และคุณค่าอีกเพียบ [คลิกอ่าน สับปะรด อัศวินแห่งผลไม้] ถ้าซื้อมาหลายลูกแล้วคิดว่ากินไม่ทันแน่นอน ไม่ต้องกังวลค่ะ จับมาทำเมนูไอศกรีมผลไม้คลายร้อนดีกว่าค่ะ ขอแนะนำสับปะรดซอร์เบท สูตรไม่ใช้เครื่อง ทำง่ายเหลือเชื่อ วันหยุดนี้ไปล้างเครื่องปั่นเตรียมไว้เลยค่ะส่วนผสม สับปะรดซอร์เบท          • เนื้อสับปะรดหั่นเป็นชิ้นเล็ก 1 ลูก          • น้ำตาลทราย 8 ช้อนโต๊ะ          • น้ำเปล่า 2 ถ้วย          • น้ำมะนาว 1 ช้อนโต๊ะ          • เกลือป่น 1 ช้อนชาวิธีทำสับปะรดซอร์เบท          • 1. ใส่เนื้อสับปะรด น้ำตาลทราย น้ำเปล่า น้ำมะนาว และเกลือป่นลงในเครื่องปั่น ปั่นผสมจนส่วนผสมละเอียดเข้ากันดี เทใส่พิมพ์ นำเข้าช่องแช่แข็งนาน ประมาณ 1-2 ชั่วโมง          • 2. นำออกจากตู้เย็น ตักใสเครื่องปั่น ปั่นจนเนื้อเนียนอีกครั้ง ตักส่วนผสมใส่พิมพ์แล้วนำเข้าแช่แข็งอีกครั้ง นานประมาณ 5 ชั่วโมง ก่อนรับประทาน          • ดูวิธีทำเพิ่มเติมได้ที่ ไอศกรีมสับปะรดซอร์เบท สดชื่นชุ่มฉ่ำจากเนื้อผลไม้เต็มคำ ++++++++++++++++++   8. ใบบัวบกซอร์เบท          หลายคนอาจคุ้นเคยกับน้ำใบบัวบกเป็นอย่างดี นอกจากทำเครื่องดื่มคลายร้อนเพื่อสุขภาพ [คลิกอ่าน สรรพคุณใบบัวบก ประโยชน์เลอค่า เพื่อความงามและสุขภาพ] ยังสามารถเอามาทำเมนูใบบัวบกซอร์เบทสูตรจากนิตยสาร food news & life เนื้อไอศกรีมอัดแน่นด้วยสมุนไพร รสชาติหวานหอม ถ้าได้กินคำแรกแล้วจะวางช้อนไม่ลงเชียว ส่วนผสม ใบบัวบกซอร์เบท          • ใบบัวบก (เด็ดเป็นใบ) 100 กรัม          • น้ำต้มสุก 500 กรัม          • น้ำตาลทราย 200 กรัม          • เกลือป่น 1/2 ช้อนชา          • เจลาตินชนิดผง 1 ช้อนโต๊ะ          • น้ำร้อนสำหรับละลายเจลาติน 50 กรัม          • ใบบัวบก (สำหรับแต่ง)วิธีทำใบบัวบกซอร์เบท          • 1. ล้างใบบัวบกให้สะอาด ใส่ลงไปในโถปั่นน้ำผลไม้พร้อมกับน้ำต้มสุก ปั่นจนกระทั่งละเอียด กรองเอาเฉพาะน้ำมาใช้          • 2. นำน้ำใบบัวบกใส่ลงในภาชนะ ใส่น้ำตาลทราย และเกลือป่น นำขึ้นตั้งไฟจนกระทั่งน้ำตาลทรายละลายหมด ยกลง เตรียมไว้          • 3. ละลายเจลาตินกับน้ำร้อนเข้าด้วยกัน เทใส่ลงในน้ำใบบัวบก พักจนกระทั่งส่วนผสมเย็น เทใส่ลงในเครื่องทำไอศกรีม ปั่นประมาณ 40 นาที จนกระทั่งส่วนผสมหนืดเป็นเกล็ดน้ำแข็ง ปิดเครื่อง ตักส่วนผสมที่ได้ใส่ภาชนะ นำเข้าช่องแช่แข็งจนส่วนผสมทรงตัวดี ใช้ที่ตักไอศกรีมตักใส่แก้ว เสิร์ฟพร้อมตกแต่งด้วยใบบัวบกให้สวยงาม          • ดูวิธีทำเพิ่มเติมได้ที่ ไอศกรีมซอร์เบท์ใบบัวบก หวานเย็นชื่นใจได้สุขภาพ ++++++++++++++++++   9. พุชป๊อปซอร์เบท          เมนูไอศกรีมผลไม้ซอร์เบทแต่ละครั้งที่กินก็มีแค่รสชาติเดียว ลองเพิ่มความเก๋ด้วยการทำหลาย ๆ รสชาติเสิร์ฟในแก้วสุดเก๋กันดีกว่าค่ะ ขอแนะนำเมนูพุชป๊อปซอร์เบทสูตรจากเว็บไซต์ sweet color block sorbet push pops แม้ต้องใช้เวลารอให้แต่ละชั้นเซตตัว แต่รับรองว่าคุ้มค่ากับเวลาแน่นอนค่ะ เป็นอีกไอเดียที่น่าลองทำเสิร์ฟในงานปาร์ตี้เหมือนกันนะคะเนี่ย ส่วนผสม พุชป๊อปซอร์เบท          • มะม่วงสุกหั่นเต๋า 1 ถ้วย          • กีวีสไลซ์บาง 1 ถ้วย          • ราสป์เบอร์รีแช่แข็ง 1 ถ้วย          • แบล็กเบอร์รีแช่แข็ง 1 ถ้วย          • น้ำเชื่อม 2 ถ้วย (แบ่งเป็น 4 ส่วน)          • พิมพ์พุชป๊อปวิธีทำพุชป๊อปซอร์เบท          • 1. ใส่เนื้อมะม่วงสุกกับน้ำเชื่อม 1/2 ถ้วยลงไปในโถปั่น ปั่นจนส่วนผสมละเอียดเป็นเนื้อเดียวกัน จากนั้นเทใส่ภาชนะ นำเข้าแช่ตู้เย็นทิ้งไว้ประมาณ 30 นาที          • 2. ผลไม้อื่น ๆ ที่เหลือให้ทำแบบเดียวกันจนครบทุกชนิด (หลังจากที่ปั่นผลไม้เสร็จแล้วอย่าลืมตักเม็ดแบล็กเบอร์รี และราสป์เบอร์รีออกมาด้วย ยิ่งเม็ดน้อยเท่าไรยิ่งทำให้พุชป๊อปของคุณอร่อยมากขึ้นเท่านั้น)          • 3. นำพิมพ์พุชป๊อปวางลงบนฐาน หรือสวมลงไปในแก้วทรงสูง เพื่อยึดให้อยู่กับที่          • 4. ตักผลไม้ปั่นที่แช่เย็นไว้ลงในพิมพ์พลาสติกประมาณ 1/3 ของพิมพ์ (ถ้าไม่อยากให้มีฟองอากาศเกิดขึ้นระหว่างชั้นให้เริ่มต้นด้วยมะม่วง และกีวีปั่นใส่ลงไปก่อน เพราะมีเนื้อเหนียวทำให้เกิดฟองอากาศน้อย)          • 5. หลังจากที่เติมผลไม้ปั่นชั้นแรกเสร็จแล้ว ให้นำไปแช่แข็งจนผลไม้ปั่นเย็นจนเกือบแข็ง หลังจากนั้นจึงค่อยนำออกมาเติมผลไม้ปั่นชั้นที่ 2 ต่อไป          • 6. เทผลไม้ปั่นชนิดที่ 2 ลงไปในพิมพ์ แล้วนำกลับไปแช่เย็นอีกครั้ง และทำซ้ำตามขั้นตอนเดิมจนกว่าจะเต็มพิมพ์          • 7. หลังจากที่ใส่ผลไม้ปั่นชั้นสุดท้ายลงไปในพิมพ์แล้ว ก็ปิดฝาครอบ และนำกลับไปแช่เย็นอีกครั้งอย่างน้อยประมาณ 4 ชั่วโมง หรือข้ามคืน เท่านี้ก็ได้พุชป๊อปสีสวย รสชาติหวานฉ่ำมารับประทานแล้ว          • ดูวิธีทำเพิ่มเติมได้ที่ พุชป๊อปซอร์เบท ไอศกรีมหวานเย็นผลไม้สีสดใสสำหรับสาวกลัวอ้วน ++++++++++++++++++   10. ไอศกรีมแท่งผลไม้          ผลไม้สดแช่เย็นกินเปล่า ๆ ก็ทำให้ดับร้อนได้เหมือนกันนะคะ แต่ว่าผลไม้เยอะขนาดนี้สงสัยกินไม่ทันแน่นอน ถ้าหากต้องทิ้งไปเสียดายจริง ๆ นะเนี่ย ถ้าอย่างนั้นต้องจับมาแปลงร่างเป็นไอศกรีมแท่งผลไม้ มีส่วนผสมแค่ 2 อย่าง คือ ผลไม้สดกับน้ำผลไม้ ดูเลอค่าน่าหม่ำ กินไม่อ้วนอีกด้วย ส่วนผสม ไอศกรีมแท่งผลไม้          • น้ำผลไม้ (ตามชอบ)          • ผลไม้ตามชอบ เช่น แอปเปิล กีวี สตรอว์เบอร์รี บลูเบอร์รี          • พิมพ์สำหรับทำไอศกรีมวิธีทำไอศกรีมแท่งผลไม้          • 1. หั่นผลไม้ต่าง ๆ เป็นชิ้นเล็ก ๆ พอดีคำแล้วใส่ผลไม้ลงในพิมพ์          • 2. เทน้ำผลไม้ลงไปแล้วเสียบไม้ไอศกรีม นำไปแช่ช่องแข็งประมาณ 5 ชั่วโมง          • 3. แกะออกจากพิมพ์ พร้อมเสิร์ฟ          • ดูวิธีทำเพิ่มเติมได้ที่ ไอศกรีมแท่งผลไม้ สูตรไดเอต สีสันสดใสเย็นฉ่ำดับร้อน          หลังจากออกไปพบลูกค้า หรือกลับมาบ้านหลังเลิกงานเนื้อตัวชุ่มไปด้วยเหงื่อ อาบน้ำเสร็จแล้วก็พอสดชื่นมาบ้าง แต่ถ้าหากได้กินเมนูไอศกรีมผลไม้คงชื่นใจขึ้นอีกเยอะ เมื่อสักครู่เลื่อนไปดูแต่ละสูตรล้วนน่าลองทำทั้งนั้นเลย ตอนนี้คิดหนักว่าจะจิ้มสูตรไหนทำก่อนดีนะ เพื่อน ๆ ช่วยเลือกหน่อยได้ไหมคะ ขอร้อง !









ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






10 วิธีทำไอศกรีมผลไม้ เมนูคลายร้อนเพิ่มความสดชื่น





อัปเดตล่าสุด 6 พฤศจิกายน 2560 เวลา 16:43:59
 46,423 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































