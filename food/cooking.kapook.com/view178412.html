




15 สูตรทำโยเกิร์ตปั่น สมูทตี้โยเกิร์ต อร่อยดีเย็นฉ่ำได้ประโยชน์











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรเครื่องดื่ม






15 สูตรทำโยเกิร์ตปั่น สมูทตี้โยเกิร์ต อร่อยดีเย็นฉ่ำได้ประโยชน์




288,191อ่าน







0















        แวะดื่มหน่อยกับเมนูโยเกิร์ตปั่น เครื่องดื่มเพื่อสุขภาพ ส่วนผสมหลักคือโยเกิร์ตปั่นกับผลไม้ แหม… รสชาติดี๊ดี ดื่มเถอะมีประโยชน์         เอาใจสาว ๆ ที่กำลังมองหาเครื่องดื่มเพื่อสุขภาพ โดยเฉพาะเมนูสมูทตี้โยเกิร์ตที่มีประโยชน์และทำไม่ยาก กระปุกดอทคอมขอนำเสนอวิธีทำโยเกิร์ตปั่น ทำง่าย ๆ แค่จับโยเกิร์ตกับผลไม้ปั่นจนเนียนกริ๊บ พอเทใส่แก้วก็กระดกดื่มกันเลยค่ะ







1. โยเกิร์ตมะม่วงปั่น (mango lassi)

     ถ้าบอกว่าโยเกิร์ตปั่นกับมะม่วงเข้ากันดีมากจะมีใครเชื่อไหม อย่าเพิ่งเชื่อถ้ายังไม่เคยลองชิม ขอนำเสนอโยเกิร์ตมะม่วงปั่น สูตรจาก คุณ rin\'s cookbook (#rinscookbook) สูตรนี้เติมนมสดเพิ่มความหอมมัน ลองดื่มสักแก้วฟินไปทั้งวันส่วนผสม โยเกิร์ตมะม่วงปั่น     • โยเกิร์ตรสธรรมชาติ 5 ออนซ์     • เนื้อมะม่วงสุก 4 ออนซ์     • นมสด 1/4 ถ้วย (หรือฮาฟแอนด์ฮาฟครีม)     • น้ำแข็ง 1 ถ้วย     • น้ำเชื่อม 1 ออนซ์ (หรือน้ำตาลทราย 2-3 ช้อนโต๊ะ)      • ซอสมะม่วงเข้มข้น (ในสูตรนี้ใช้ kesar mango pulp แบบกระป๋องจากประเทศอินเดีย)      • ใบสะระแหน่ (สำหรับแต่งหน้า)     หมายเหตุ : ซอสมะม่วงเข้มข้นชนิดกระป๋อง หรือ kesar mango pulp สามารถหาซื้อได้ตามร้านขายวัตถุดิบอินเดีย หรือถ้าซื้อไม่ได้จริง ๆ ให้ใช้เนื้อมะม่วงสุกจัด ๆ มาใช้แทนได้วิธีทำโยเกิร์ตมะม่วงปั่น     1. ใส่โยเกิร์ตรสธรรมชาติ เนื้อมะม่วงสุก นมสด น้ำแข็ง และน้ำเชื่อมลงในเครื่องปั่น ปิดฝาแล้วปั่นจนส่วนผสมทั้งหมดเนียนเป็นเนื้อเดียวกัน (เวลาในการปั่นขึ้นอยู่กับเครื่องปั่นแต่ละเครื่อง)     2. ตกแต่งแก้ว โดยเทซอสมะม่วงลงในไปในแก้วก่อนแล้วเอียงแก้วไปมาให้สวยงามตามชอบ จากนั้นเทมะม่วงเทลาสซี่ลงไป ราดทับด้วยซอสมะม่วงอีกครั้ง แต่งหน้าด้วยใบสะระแหน่ พร้อมเสิร์ฟ (หรือจะโรยถั่วพิตาชิโอลงไปก็ได้ตามชอบ)     + ดูวิธีทำเพิ่มเติมได้ที่ ลาสซี่มะม่วง เครื่องดื่มโยเกิร์ตปั่นสไตล์อินเดีย ร้อนนี้ต้องลอง
++++++++++++++++++
2. โยเกิร์ตมินต์ปั่น (mint lassi) 

     สำหรับใครที่ชอบกลิ่นหอม ๆ ของสะระแหน่ลองจับมาใส่ในโยเกิร์ตปั่นสิคะ ขอนำเสนอโยเกิร์ตมินต์ปั่น สูตรจาก นิตยสารแม่บ้าน สูตรนี้ใส่มะนาวกับน้ำผึ้งรสชาติหวานอมเปรี้ยว และมีกลิ่นหอมของสมุนไพร ส่วนผสม โยเกิร์ตมินต์ปั่น     • โยเกิร์ตรสธรรมชาติ 1/2 ถ้วยตวง     • นมสด 1/2 ถ้วยตวง     • น้ำมะนาว 2 ช้อนชา     • น้ำผึ้ง 3 ช้อนโต๊ะ     • ใบสะระแหน่ 7-8 ใบ     • น้ำแข็ง 1+1/2 ถ้วยตวงวิธีทำโยเกิร์ตมินต์ปั่น     1. นำส่วนผสมทุกอย่างปั่นให้เข้ากันจนละเอียด     2. รินใส่แก้ว ตกแต่งด้วยใบสะระแหน่และมะนาวฝานบาง ๆ พร้อมดื่ม     + ดูวิธีทำเพิ่มเติมได้ที่ mint lassi โยเกิร์ตปั่นพร้อมดื่มชวนลิ้มลอง
++++++++++++++++++
3. สมูทตี้โยเกิร์ตมะม่วง (mango yogurt smoothie) 

     เคยทำแต่โยเกิร์ตมะม่วงรสชาติออกหวาน ๆ หน่อย ลองหาความแปลกใหม่ด้วยการเติมน้ำผึ้งกับมะนาวกันดีไหม ขอนำเสนอสมูทตี้โยเกิร์ตมะม่วง เติมกลิ่นหอมจากอบเชย รสชาติจะเป็นอย่างไรมาพิสูจน์กันเถอะส่วนผสม สมูทตี้โยเกิร์ตมะม่วง     • มะม่วงหั่นเต๋าแช่แข็ง 2 ถ้วย     • โยเกิร์ตรสธรรมชาติ สูตรไขมันต่ำ 1 ถ้วย     • ผงอบเชย 1/4 ช้อนชา     • น้ำผึ้ง 1/2 ช้อนโต๊ะ     • น้ำมะนาว 1 ช้อนชาวิธีทำสมูทตี้โยเกิร์ตมะม่วง     1. ใส่ส่วนผสมทุกอย่างลงในเครื่องปั่น ปั่นจนเนียนละเอียด      2. เทใส่แก้ว พร้อมดื่ม
++++++++++++++++++
4. สมูทตี้โยเกิร์ตมะม่วง 

     มาต่อกันทีอีกวิธีทำสมูทตี้โยเกิร์ตมะม่วง สูตรนี้จับมะม่วงสุกปั่นกับโยเกิร์ต เติมน้ำผึ้งกับมะนาวตามชอบ ท็อปด้วยมะม่วงสุกพอสวยงามส่วนผสม สมูทตี้โยเกิร์ตมะม่วง     • เนื้อมะม่วงสุก (หั่นเป็นชิ้น) 100 กรัม     • น้ำมะนาว 1/2 ช้อนโต๊ะ     • น้ำผึ้ง (หรือปริมาณตามชอบ) 2 ช้อนโต๊ะ      • โยเกิร์ตรสธรรมชาติ 50 กรัม     • น้ำแข็งบดปริมาณตามขนาดแก้ว     • เนื้อมะม่วงและใบสะระแหน่ (ตกแต่ง)วิธีทำสมูทตี้โยเกิร์ตมะม่วง     1. ใส่ส่วนผสมทั้งหมดลงในเครื่องปั่น ปั่นจนเนื้อเนียนละเอียด     2. เทใส่แก้วที่เตรียมไว้ แต่งด้วยเนื้อมะม่วง และใบสะระแหน่ พร้อมดื่ม     + ดูวิธีทำเพิ่มเติมได้ที่ มะม่วงโยเกิร์ตสมูทตี้ เนื้อเนียนนุ่มหอมหวานชื่นใจ
++++++++++++++++++
 5. สมูทตี้ฮาวายเอี้ยน (hawaiian smoothie)

     โยเกิร์ตปั่นทั่วไปดูไม่แนวพอสำหรับงานปาร์ตี้ ขอนำเสนอสมูทตี้ฮาวายเอี้ยน สูตรจาก นิตยสารแม่บ้าน ความพิเศษคือ เครื่องดื่มแบ่งเป็นสองเลเยอร์ ได้แก่ ชั้นสีม่วงและชั้นสีเหลือง ลองทำเถอะไม่ซ้ำใครแน่นอนส่วนผสม ชั้นล่าง (ชั้นสีเหลือง)     • ส้มซันคิสหั่นชิ้น 1 ลูก     • กล้วยหอมหั่นชิ้น 2 ลูก     • มะม่วงสุกหั่นชิ้น แช่แข็ง 150 กรัม     • น้ำส้มคั้น 1/4 ถ้วยตวงส่วนผสม ชั้นบน (ชั้นสีม่วง)     • โยเกิร์ตรสธรรมชาติ 1 ถ้วย     • น้ำหวานเข้มข้นกลิ่นองุ่น 1/3 ถ้วยตวง     • สตรอว์เบอร์รีกับบลูเบอร์รีแช่แข็ง 2 ถ้วย     • กล้วยหอมหั่นชิ้น แช่แข็ง 1 ลูก     • นมสด 1/4 ถ้วยวิธีทำชั้นล่าง (ชั้นสีเหลือง)     1. นำส่วนผสมทุกอย่างใส่ลงในเครื่องปั่นน้ำผลไม้ ปั่นให้ละเอียด      2. เทใส่แก้ว เตรียมไว้วิธีทำชั้นบน (ชั้นสีม่วง)     1. นำส่วนผสมทุกอย่างใส่ลงในเครื่องปั่นน้ำผลไม้ ปั่นให้ละเอียด      2. เทใส่แก้วที่ใส่ส่วนผสมสีเหลือง พร้อมดื่ม     + ดูวิธีทำเพิ่มเติมได้ที่ 3 สูตรเครื่องดื่มสำหรับวันเกิด สีสวยกระแทกตาเปรี้ยวหวานสุขล้ำ
++++++++++++++++++
 6. สมูทตี้กีวีอะโวคาโด

     จากที่เคยทำสมูทตี้อะโวคาโดรสชาติหวาน ๆ มัน ๆ ลองเติมกีวีเพิ่มความเปรี้ยวหน่อยดีกว่า ขอนำเสนอสมูทตี้กีวีอะโวคาโด สูตรจาก นิตยสาร gourmet & cuisine สูตรนี้เติมน้ำผึ้งเพิ่มรสหวาน ดื่มแล้วสดชื่นจริง ๆ ส่วนผสม สมูทตี้กีวีอะโวคาโด     • อะโวคาโดสุกหั่นชิ้นเล็ก 2 ผล     • กีวีเขียวหั่นชิ้นเล็ก 3 ผล     • โยเกิร์ตรสธรรมชาติ 150 กรัม (ประมาณ 1 ถ้วย)      • เกลือป่นเล็กน้อย     • น้ำเชื่อมใส 1/4 ถ้วย     • น้ำผึ้งมานูก้า 1/4 ถ้วย     • น้ำแข็งบด 1 แก้วเสิร์ฟ (ขนาด 10 ออนซ์)วิธีทำสมูทตี้กีวีอะโวคาโด     1. ใส่อะโวคาโด กีวี โยเกิร์ต เกลือ และน้ำเชื่อมลงในโถปั่น ปั่นให้เข้ากัน      2. ใส่น้ำผึ้งและน้ำแข็งปั่นให้เข้ากันจนละเอียด รินใส่แก้ว พร้อมดื่ม     + ดูวิธีทำเพิ่มเติมได้ที่ สมูทตี้กีวีอะโวคาโด สมูทตี้สุขภาพแก้วนี้มีดีทั้งสีและรสชาติ
++++++++++++++++++
7. สมูทตี้สตรอว์เบอร์รีชีสเค้ก

     โยเกิร์ตปั่นแก้วนี้สำหรับคนพิเศษ ขอนำเสนอสมูทตี้สตรอว์เบอร์รีชีสเค้ก สูตรจาก นิตยสารแม่บ้าน สูตรเครื่องดื่มสีชมพูฟรุ้งฟริ้ง มีส่วนผสมของสตรอว์เบอร์รีและโยเกิร์ต เติมน้ำหวานสีแดงและชีสลงไปนิด สุดท้ายโรยแครกเกอร์บด ส่วนผสม สมูทตี้สตรอว์เบอร์รีชีสเค้ก     • สตรอว์เบอร์รีพันธุ์พระราชทาน 80 จำนวน 1/2 ถ้วย     • น้ำหวานเข้มข้นกลิ่นสตรอว์เบอร์รี 6 ช้อนโต๊ะ     • โยเกิร์ตรสธรรมชาติ 5 ช้อนโต๊ะ     • คอตเทจชีส 5 ช้อนโต๊ะ     • นมสด 1/4 ถ้วย     • น้ำแข็งบด 1 ถ้วย     • แครกเกอร์บดหยาบ สำหรับแต่งวิธีทำสมูทตี้สตรอว์เบอร์รีชีสเค้ก     1. นำส่วนผสมทุกอย่าง ยกเว้นแครกเกอร์ ใส่ลงในโถปั่น ปั่นให้ละเอียด     2. รินใส่แก้ว โรยแครกเกอร์ พร้อมดื่ม     + ดูวิธีทำเพิ่มเติมได้ที่ 3 สูตรเครื่องดื่มจากสตรอว์เบอร์รี พันธุ์พระราชทาน 80 ดื่มอร่อยรสละมุน
++++++++++++++++++
 8. สมูทตี้มะม่วงกับอะโวคาโด

     จับเอามะม่วงมาผสมกับอะโวคาโดก็เก๋ดีนะคะ ขอนำเสนอสมูทตี้มะม่วงกับอะโวคาโด สูตรจาก นิตยสารแม่บ้าน เครื่องดื่มรสชาติหวาน ๆ เปรี้ยว ๆ เพิ่มความกรุบจากอัลมอนด์สไลซ์ ส่วนผสม สมูทตี้มะม่วงกับอะโวคาโด     • อะโวคาโด 1/2 ถ้วยตวง     • เนื้อมะม่วงสุกแช่แข็ง 1 ถ้วยตวง     • นมสด 1 ถ้วยตวง     • โยเกิร์ตรสธรรมชาติ 1/2 ถ้วยตวง     • น้ำผึ้ง 2 ช้อนโต๊ะ     • อัลมอนด์สไลซ์ (สำหรับตกแต่ง)วิธีทำสมูทตี้มะม่วงกับอะโวคาโด     1. นำส่วนผสมทุกอย่าง ยกเว้นอัลมอนด์ ปั่นจนละเอียด      2. รินใส่แก้ว ตกแต่งด้วยอัลมอนด์สไลซ์ พร้อมดื่ม     + ดูวิธีทำเพิ่มเติมได้ที่ สมูทตี้มะม่วงกับอะโวคาโด เครื่องดื่มหวานมันในขั้นตอนเดียว
++++++++++++++++++
 9. สมูทตี้แคนตาลูปและมินต์ (cantalope and mint smoothies) 

     แคนตาลูปเหลือ ๆ จับมาทำโยเกิร์ตปั่นสักแก้วดีไหม ขอนำเสนอสมูทตี้แคนตาลูปและมินต์ สูตรจาก นิตยสารแม่บ้าน สูตรนี้ใส่น้ำมะพร้าวกลิ่นหอม เติมน้ำมะนาวเพิ่มความกลมกล่อม ที่สำคัญใส่กล้วยหอมหวานฉ่ำส่วนผสม สมูทตี้แคนตาลูปและมินต์     • แคนตาลูป (หั่นเป็นชิ้น) 1 ถ้วยตวง     • กล้วยหอมแช่แข็ง 1 ลูก     • น้ำมะพร้าว 3 ช้อนโต๊ะ     • โยเกิร์ตรสธรรมชาติ 1/2 ถ้วยตวง     • ใบสะระแหน่ 1/2 ถ้วยตวง     • น้ำมะนาว 1 ช้อนโต๊ะ     • ใบสะระแหน่สำหรับตกแต่งวิธีทำสมูทตี้แคนตาลูปและมินต์     1. นำส่วนผสมทุกอย่างปั่นให้เข้ากันจนละเอียด      2. รินใส่แก้ว ตกแต่งด้วยใบสะระแหน่ พร้อมดื่ม     + ดูวิธีทำเพิ่มเติมได้ที่ 3 สูตรสมูทตี้แนวใหม่ อร่อยแบบนี้ไม่ลองไม่ได้แล้ว
++++++++++++++++++
 10. ช็อกโกแลตมินต์โยเกิร์ตมิลค์เชค 

     ตามคำเรียกร้องของลูก ๆ ที่อยากดื่มโยเกิร์ตปั่นเลยขอจัดช็อกโกแลตมินต์โยเกิร์ตมิลค์เชค ใส่กล้วยหอมรสหวานผสมผสานความเข้มข้นจากโกโก้ เติมกลิ่นหอมจากใบสะระแหน่ส่วนผสม ช็อกโกแลตมินต์โยเกิร์ตมิลค์เชค     • กล้วยหอมสุก แช่เย็นจัด 3 ลูก     • ผงโกโก้ 2 ช้อนชา (15 กรัม)     • นมสด แช่เย็นจัด 1/2 ถ้วย (120 มิลลิลิตร)     • โยเกิร์ตรสธรรมชาติ (แช่เย็นจัด) 180 กรัม     • กลิ่นมินต์เล็กน้อยวิธีทำช็อกโกแลตมินต์โยเกิร์ตมิลค์เชค     1. ใส่ส่วนผสมทั้งหมดลงในเครื่องปั่น ปั่นผสมจนเข้ากันเป็นเนื้อเนียน     2. เทใส่แก้ว พร้อมดื่ม     + ดูวิธีทำเพิ่มเติมได้ที่ ช็อกโกแลตมินต์มิลค์เชค ปลุกความสดชื่นให้ร่างกาย
++++++++++++++++++
11. สมูทตี้โยเกิร์ตกล้วยหอมสตรอว์เบอร์รี

     สตรอว์เบอร์รีโยเกิร์ตรสเปรี้ยวไปหน่อยไม่ค่อยถูกปาก ลองเติมกล้วยหอมเพิ่มความหวานดีไหม ขอนำเสนอสมูทตี้โยเกิร์ตกล้วยหอมสตรอว์เบอร์รี สูตรนี้ใส่กลิ่นวานิลลาหอม ๆ ปั่นจนเนียนแล้วเทใส่แก้ว เอาล่ะ… ไม่ต้องแย่งกันได้ดื่มทุกคนส่วนผสม สมูทตี้โยเกิร์ตกล้วยหอมสตรอว์เบอร์รี     • สตรอว์เบอร์รีสด 1 ถ้วย     • กล้วยหอม 1 ลูก     • กรีกโยเกิร์ต 1 ถ้วย     • กลิ่นวานิลลา 1/2 ช้อนชา     • น้ำแข็งบด     • วิปครีม (สำหรับแต่ง)วิธีทำสมูทตี้โยเกิร์ตกล้วยหอมสตรอว์เบอร์รี     1. ใส่ส่วนผสมทั้งหมดลงในเครื่องปั่น ปั่นผสมจนเข้ากันเป็นเนื้อเนียน     2. เทใส่แก้ว แต่งด้วยวิปครีม พร้อมดื่ม
++++++++++++++++++


12. สมูทตี้โยเกิร์ตพีช 

    
 ลูกพีชรสหวานกินเพียว ๆ ก็อร่อยหรือจะจับมาทำโยเกิร์ตปั่นก็แจ่ม 
ขอนำเสนอสมูทตี้โยเกิร์ตพีช สูตรนี้ใส่มะม่วงกับราสป์เบอร์รี 
เติมรสหวานจากเมเปิลไซรัป ส่วนผสม สมูทตี้โยเกิร์ตพีช     • กรีกโยเกิร์ต 1 ถ้วย     • ลูกพีชหั่นชิ้น 3 ลูก     • มะม่วงสุกหั่นเต๋า 1/2 ลูก     • ราสป์เบอร์รี 1 ถ้วย     • น้ำแข็ง 1 ถ้วย     • เมเปิลไซรัป วิธีทำสมูทตี้โยเกิร์ตพีช     1. ใส่ส่วนผสมทั้งหมดลงในเครื่องปั่น ปั่นผสมจนเข้ากันเป็นเนื้อเนียน      2. เทใส่แก้ว พร้อมดื่ม
++++++++++++++++++


13. สมูทตี้โยเกิร์ตบลูเบอร์รี




    
 ใครเห็นโยเกิร์ตปั่นสีม่วงสวย ๆ แบบนี้คงเดาถูกกันว่าทำจากบลูเบอร์รี 
พบกับสมูทตี้โยเกิร์ตบลูเบอร์รี สูตรนี้ใส่นมถั่วเหลืองปั่นกับกล้วยหอม 
เติมแบล็กเบอร์รีหน่อย จัดสักแก้วกันดีกว่าเพื่อนส่วนผสม สมูทตี้โยเกิร์ตบลูเบอร์รี     • บลูเบอร์รี 3/4 ถ้วย     • แบล็กเบอร์รี 3/4 ถ้วย     • กรีกโยเกิร์ต 150 กรัม     • นมถั่วเหลืองกลิ่นวานิลลา 1 ถ้วย     • กล้วยหอม 1 ลูกวิธีทำสมูทตี้โยเกิร์ตบลูเบอร์รี     1. ใส่ส่วนผสมทั้งหมดลงในเครื่องปั่น ปั่นผสมจนเข้ากันเป็นเนื้อเนียน     2. เทใส่แก้ว พร้อมดื่ม
++++++++++++++++++
  
  
  14. สมูทตี้โยเกิร์ตกล้วยหอมเนยถั่ว

    
 ใครมีกล้วยหอมสุก ๆ ถ้ากินไม่หมดคงต้องทิ้ง 
ลองจับมาทำสมูทตี้โยเกิร์ตกล้วยหอมเนยถั่วสักแก้วกันเถอะ 
สูตรนี้ใส่นมอัลมอนด์ปั่นกับกล้วยหอม เติมเนยถั่วลงไป แค่อึกเดียวก็ฟินแล้วส่วนผสม สมูทตี้โยเกิร์ตกล้วยหอมเนยถั่ว     • กล้วยหอม (หั่นแว่น) 1 ลูก     • น้ำแข็ง 1 ถ้วย     • นมอัลมอนด์ 1/2 ถ้วย     • กรีกโยเกิร์ต 1/4 ถ้วย     • เนยถั่ว 1 ช้อนโต๊ะ     • กลิ่นวานิลลา 1/2 ช้อนชาวิธีทำสมูทตี้โยเกิร์ตกล้วยหอมเนยถั่ว     1. ใส่ส่วนผสมทั้งหมดลงในเครื่องปั่น ปั่นผสมจนเข้ากันเป็นเนื้อเนียน     2. เทใส่แก้ว พร้อมดื่ม
++++++++++++++++++
  
  
  15. สมูทตี้โยเกิร์ตพีชราสป์เบอร์รี



    
 ปิดท้ายกันด้วยสมูทตี้โยเกิร์ตพีชราสป์เบอร์รี 
สูตรนี้ใส่นมอัลมอนด์ปั่นกับผลไม้จนละเอียด เติมความเข้มข้นจากโยเกิร์ต 
แต่งด้วยลูกพีชกับราสป์เบอร์รีหน่อย ส่วนผสม สมูทตี้โยเกิร์ตพีชราสป์เบอร์รี     • ราสป์เบอร์รีแช่แข็ง 1 ถ้วย     • ลูกพีช (หั่นชิ้น) 3/4 ถ้วย     • กรีกโยเกิร์ต 1/4 ถ้วย     • นมอัลมอนด์ 1/3 ถ้วยวิธีทำสมูทตี้โยเกิร์ตพีชราสป์เบอร์     1. ใส่ส่วนผสมทั้งหมดลงในเครื่องปั่น ปั่นผสมจนเข้ากันเป็นเนื้อเนียน      2. เทใส่แก้ว พร้อมดื่ม     ใครกำลังตามหาเครื่องดื่มเพื่อสุขภาพกันอยู่ 
ขอนำเสนอโยเกิร์ตปั่นหลากสไตล์ จะปั่นกับผลไม้ชนิดไหนก็ตามชอบ เอาล่ะ… 
ไปตามล่าหาโยเกิร์ตกัน
 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






15 สูตรทำโยเกิร์ตปั่น สมูทตี้โยเกิร์ต อร่อยดีเย็นฉ่ำได้ประโยชน์





อัปเดตล่าสุด 14 ธันวาคม 2564 เวลา 11:03:43
 288,191 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































