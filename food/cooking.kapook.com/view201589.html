




เครื่องดื่มใส่วิปครีม สูตรเครื่องดื่มเพิ่มวิปปิ้งครีม เครื่องดื่มปั่น ใส่วิปครีม  สูตรเครื่องดื่ม

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เครื่องดื่มอื่นๆ












12 วิธีทำเครื่องดื่มโปะวิปครีม เครื่องดื่มแบบเก๋ ๆ หวานหอมเนียนนุ่ม





39,456อ่าน














0












            ช่วงนี้วิปครีมมาแรง ทำอะไรได้บ้าง ? จับมาทำเครื่องดื่มโปะวิปครีม สูตรเครื่องดื่มหลากแบบ อร่อยหอมเนียนละมุน ใครได้ลองต้องเบิ้ลอีกแก้ว 




          ใครจะไปรู้ว่าวิปครีมแต่งหน้าขนมจะเอามาแต่งหน้าหรือใส่เครื่องดื่มได้ด้วย กระปุกดอทคอมขอนำเสนอวิธีทำเครื่องดื่มโปะวิปครีม เช่น บัตเตอร์เบียร์ ช็อกโกแลตมิลค์เชค น้ำถั่วแดงปั่น ไวท์ช็อกโกแลตร้อน โกโก้โอรีโอ้ปั่น เป็นต้น ใครไม่กลัวอ้วนจัดสักแก้วเลยค่ะ
 

1. บัตเตอร์เบียร์



สูตรจาก คุณ poppy farm สมาชิกเว็บไซต์พันทิปดอทคอม

          ใครเป็นแฟนพันธุ์แท้ของแฮร์รี่พอตเตอร์น่าจะคุ้นเคยกับเครื่องดื่มสุดฮิตอย่างบัตเตอร์เบียร์ ถ้าอยากลองชิมสักครั้งบอกเลยว่าทำไม่ยาก สูตรเครื่องดื่มไร้แอลกอฮอล์รสซ่าจากโซดาผสมผสานกลิ่นวานิลลา และเจลาติน พอแช่เย็นจนเซตตัวก็เอามาแต่งด้วยวิปครีม
 


ส่วนผสม บัตเตอร์เบียร์


เจลาติน 2 แผ่น
เครื่องดื่ม castown รสวานิลลา 1 ขวด
วิปปิ้งครีม 100 กรัม
น้ำตาลทราย 10 กรัม
	 


วิธีทำบัตเตอร์เบียร์

     1. แช่เจลาตินในน้ำเย็นก่อน ประมาณ 20 นาที หลังจากนั้นบีบน้ำออกจากเจลาติน
     2. นำไปเข้าในไมโครเวฟ 30 วินาทีจนเจลาตินละลาย (ควรมีภาชนะปิดระหว่างเข้าไมโครเวฟ)
     3. เท castown รสวานิลลาลงอ่างผสม แล้วเทเจลาตินละลายลงไป คนให้เข้ากันดี
     4. เทลงในแก้วตามต้องการ เอาไปแช่เย็นข้ามคืนให้เจลาตินเซตตัว
     5. ตีวิปปิ้งครีมแล้วใส่น้ำตาลลงไป ตีต่อจนตั้งยอดแข็ง ตักวิปปิ้งครีมลงบนเจลลี่ที่เซตตัวแล้ว พร้อมดื่ม
 
ดูวิธีทำ บัตเตอร์เบียร์ เพิ่มเติมคลิก

2. สตรอว์เบอร์รีครีมโฟลท



สูตรจาก นิตยสารแม่บ้าน

          เติมความสดชื่นยามบ่ายด้วยเมนูสตรอว์เบอร์รีครีมโฟลท จับสตรอว์เบอร์รีบดผสมกับน้ำหวาน เติมน้ำมะนาวโซดา เสิร์ฟพร้อมไอศกรีมและแต่งด้วยวิปครีม
 


ส่วนผสม สตรอว์เบอร์รีครีมโฟลท


สตรอว์เบอร์รีพันธุ์พระราชทาน 80 จำนวน 1/2 ถ้วย
น้ำหวานเข้มข้นกลิ่นสตรอว์เบอร์รี ตราเฮลซ์บลูบอย 1/4 ถ้วย
น้ำมะนาว 1 ช้อนโต๊ะ
น้ำโซดาแช่เย็นจัด 1/2 ถ้วย
ไอศกรีมรสวานิลลา 3 ลูก
วิปปิ้งครีม สำหรับแต่ง
	 


วิธีทำสตรอว์เบอร์รีครีมโฟลท

     1. ใช้เบลนเดอร์บดสตรอว์เบอร์รี เติมน้ำหวานเข้มข้น บดผสมให้เข้ากัน
     2. ผสมน้ำโซดากับน้ำมะนาวให้เข้ากัน แล้วเทใส่น้ำสตรอว์เบอร์รี
     3. ตักไอศกรีมใส่แก้ว เทน้ำสตรอว์เบอร์รีที่เตรียมไว้ใส่แก้วจนเกือบเต็ม บีบวิปปิ้งครีม จัดเสิร์ฟ
 

ดูวิธีทำ สตรอว์เบอร์รีครีมโฟลท เพิ่มเติมคลิก

3. เลมอนบลูเบอร์รีพาร์เฟ่ต์



สูตรจาก นิตยสารแม่บ้าน

          เลมอนบลูเบอร์รีพาร์เฟ่ต์ เครื่องดื่มวิปครีมแก้วนี้เหมาะสำหรับคนพิเศษ จุดเด่นคือ สลับชั้นระหว่างวุ้นเลมอน ซอสบลูเบอร์รี และวิปปิ้งครีม แต่งด้วยผิวเลมอนกับบลูเบอร์รี
 


ส่วนผสม เลมอนบลูเบอร์รีพาร์เฟ่ต์ 


ผงวุ้น 1 ช้อนชา
น้ำเปล่า (สำหรับเคี่ยววุ้น) 1 ถ้วย
น้ำหวานเข้มข้น กลิ่นสับปะรด ตราเฮลซ์บลูบอย 1/3 ถ้วย
บลูเบอร์รีแช่แข็ง 3/4 ถ้วย
น้ำหวานเข้มข้น กลิ่นองุ่น ตราเฮลซ์บลูบอย 2+1/2 ช้อนโต๊ะ
น้ำเปล่า 2 ช้อนโต๊ะ
น้ำตาลทราย 2 ช้อนโต๊ะ
วิปปิ้งครีม 1 ถ้วยตวง
น้ำผึ้ง 2 ช้อนโต๊ะ
ผิวเลมอนขูดเส้น สำหรับแต่ง
บลูเบอร์รี สำหรับแต่ง
	 


วิธีทำเลมอนบลูเบอร์รีพาร์เฟ่ต์ 

     1. โรยผงวุ้นลงในน้ำเปล่า แช่ไว้ประมาณ 15 นาที ยกขึ้นตั้งไฟเคี่ยวจนวุ้นสุก ใส่น้ำหวานเข้มข้นกลิ่นสับปะรด คนให้เข้ากัน เทใส่ถาด พักไว้ให้เซตตัว ตัดเป็นชิ้นสี่เหลี่ยมลูกเต๋า
     2. นำบลูเบอร์รี น้ำหวานเข้มข้นกลิ่นองุ่น น้ำเปล่า และน้ำตาลทรายใส่หม้อ ยกขึ้นตั้งไฟอ่อนเคี่ยวจนส่วนผสมเหลือครึ่งหนึ่ง ยกลงพักไว้ให้เย็น
     3. ตีวิปปิ้งครีมกับน้ำผึ้งให้เข้ากันจนตั้งยอด ตักใส่ลงในแก้ว ตามด้วยวุ้นเลมอน และซอสบลูเบอร์รี ทำสลับกันเป็นชั้น ๆ ตกแต่งด้วยผิวเลมอนและบลูเบอร์รี จัดเสิร์ฟ
 

ดูวิธีทำ เลมอนบลูเบอร์รีพาร์เฟ่ต์ เพิ่มเติมคลิก

4. ลาเต้สละ



สูตรจาก นิตยสารแม่บ้าน

           เอาใจคนชอบดื่มกาแฟกับลาเต้สละ สูตรนี้เริ่มใส่น้ำแข็งลงในแก้วก่อน แล้วรินกาแฟลงไป เติมนมสด และน้ำหวานกลิ่นสละ แต่งด้วยวิปครีม


ส่วนผสม ลาเต้สละ


น้ำหวานเข้มข้นกลิ่นสละ ตราเฮลซ์บลูบอย 1/4 ถ้วยตวง
นมสด 3.5 ออนซ์
กาแฟเอสเปรสโซ่ 1 ชอต (30 ซี.ซี.)
น้ำแข็งบดหยาบ
วิปปิ้งครีม
ใบสะระแหน่
	 


วิธีทำลาเต้สละ

     1. ใส่น้ำแข็งบดลงแก้วจนเต็ม
     2. เทน้ำหวานเข้มข้น กลิ่นสละลงในแก้ว ตามด้วยนมสด และกาแฟเอสเปรสโซ่
     3. ตกแต่งด้านบนด้วย วิปปิ้งครีม และใบสะระแหน่
 

ดูวิธีทำ ลาเต้สละ เพิ่มเติมคลิก

5. ช็อกโกแลตมิลค์เชค



สูตรจาก คุณ rins cookbook สมาชิกเว็บไซต์ยูทูบดอทคอม


           ไอศกรีมช็อกโกแลตกินเปล่า ๆ ดูน่าเบื่อ ลองจับไปปั่นเป็นช็อกโกแลตมิลค์เชคกันดีไหม เติมช็อกโกแลตไซรัปและนมสดลงไปด้วย สุดท้ายแต่งด้วยวิปครีม
 


ส่วนผสม ช็อกโกแลตมิลค์เชค


ไอศกรีมรสช็อกโกแลต 16 ออนซ์ (ประมาณ 450 กรัม) **ควรใช้ไอศกรีมที่มีคุณภาพสูง ปราศจากน้ำเชื่อมข้าวโพดและน้ำตาลน้อย**
ช็อกโกแลตไซรัป 1 ช้อนโต๊ะ (ใช้ได้ทั้งแบบดาร์กช็อกโกแลต หรือแบบธรรมดาก็ได้)
นมสด 100% 2/3 ถ้วย (คือนมที่ไม่พร่องมันเนยเพื่อทำให้ช็อกโกแลตมิลค์เชคมีความเข้มข้น)
วิปปิ้งครีม สำหรับแต่ง
	 


วิธีทำช็อกโกแลตมิลค์เชค

     1. ใส่ไอศกรีมรสช็อกโกแลตลงในโถปั่น ตามด้วยช็อกโกแลตไซรัป และนมสด ปั่นส่วนผสมทั้งหมดเข้าด้วยกันจนเป็นเนื้อเดียว (มิลค์เชคที่ดีควรมีความเข้มข้นและสามารถใช้ช้อนตักได้)
     2. บีบช็อกโกแลตไซรัปแต่งแก้วให้สวยงาม เทส่วนผสมช็อกโกแลตมิลค์เชคใส่แก้ว บีบวิปปิ้งครีมลงไป ราดด้วยช็อกโกแลตไซรัปให้สวยงาม พร้อมเสิร์ฟ
 

ดูวิธีทำ ช็อกโกแลตมิลค์เชค เพิ่มเติมคลิก

6. โอรีโอ้มิลค์เชค



สูตรจาก คุณ rins cookbook สมาชิกเว็บไซต์ยูทูบดอทคอม

          ใครมีโอรีโอ้เหลือ ๆ จับมาทำเมนูโอรีโอ้มิลค์เชคสักแก้วดีไหม จับไอศกรีมวานิลลาปั่นกับโอรีโอ้และนมสด สุดท้ายแต่งด้วยวิปครีมกับโอรีโอ้บด
 


ส่วนผสม โอรีโอ้มิลค์เชค


ไอศกรีมวานิลลา (หรือใช้ไอศกรีมคุกกี้แอนด์ครีม หรือบานาน่าบีนส์ ตามชอบ) 4 ลูก
โอรีโอ้ 5-6 ชิ้น
นมสด 2/3 ถ้วย
วิปครีม (ใส่หรือไม่ใส่ก็ได้)
โอรีโอ้บดละเอียด 2 ชิ้น (สำหรับโรย)
โอรีโอ้ (สำหรับตกแต่ง)
	 


วิธีทำโอรีโอ้มิลค์เชค

     1. ใส่ไอศกรีม ตามด้วยโอรีโอ้ และนมสดลงในอ่างผสม ปั่นจนส่วนผสมทั้งหมดเป็นเนื้อเดียวกัน เทใส่ลงไปในแก้ว
     2. ตกแต่งด้วยวิปครีม โรยโอรีโอ้บด ตกแต่งด้วยโอรีโอ้ จัดเสิร์ฟพร้อมโอรีโอ้
 

ดูวิธีทำ โอรีโอ้มิลค์เชค เพิ่มเติมคลิก

7. ไอศกรีมเมเปิลโซดา



สูตรจาก นิตยสารแม่บ้าน

           คลายร้อนยามบ่ายด้วยไอศกรีมเมเปิลโซดา จับนมสด น้ำเชื่อมเมเปิล และน้ำหวานเข้มข้นกลิ่นองุ่นเชคให้เข้ากันแล้วราดลงบนไอศกรีม เติมโซดาแล้วแต่งด้วยวิปครีม
 


ส่วนผสม ไอศกรีมเมเปิลโซดา


นมสด 1/2 ถ้วยตวง
น้ำเชื่อมเมเปิล 1/4 ช้อนชา
น้ำหวานเข้มข้นกลิ่นองุ่น 2 ช้อนโต๊ะ
ไอศกรีมรสวานิลลา 3 ลูก
น้ำโซดา
วิปปิ้งครีม (สำหรับตกแต่ง)
น้ำหวานเข้มข้นกลิ่นองุ่น (สำหรับตกแต่ง)
	 


วิธีทำไอศกรีมเมเปิลโซดา 

     1. ใส่นมสด น้ำเชื่อมเมเปิล และน้ำหวานเข้มข้นกลิ่นองุ่นลงในกระบอกเชค ปิดฝา แล้วเชคให้เข้ากัน
     2. ใส่ไอศกรีมลงในแก้ว เทส่วนผสมนมสดลงไป ราดด้วยโซดา ตกแต่งด้วยวิปปิ้งครีม และน้ำหวานเข้มข้นกลิ่นองุ่น จัดเสิร์ฟ
 

ดูวิธีทำ ไอศกรีมเมเปิลโซดา เพิ่มเติมคลิก

8. มิลค์เชคคัพเค้ก



สูตรจาก นิตยสารแม่บ้าน

          คัพเค้กเหลือ ๆ จับมาทำเครื่องดื่มโปะวิปครีมกันเถอะ พบกับมิลค์เชคคัพเค้ก จับคัพเค้ก ไอศกรีม นมสด และน้ำหวานกลิ่นครีมโซดาปั่นให้ละเอียด แต่งด้วยวิปครีม
 


ส่วนผสม คัพเค้กมิลค์เชค


นมสด 1 ถ้วยตวง
น้ำหวานเข้มข้นกลิ่นครีมโซดา 1/4 ถ้วยตวง
คัพเค้กรสเนยสด 50 กรัม
ไอศกรีมรสวานิลลา 3 ลูก
วิปปิ้งครีม (สำหรับตกแต่ง)
เม็ดน้ำตาลสีต่าง ๆ (สำหรับตกแต่ง)
	 


วิธีทำคัพเค้กมิลค์เชค


ใส่นมสด น้ำหวานเข้มข้นกลิ่นครีมโซดา คัพเค้ก และไอศกรีมลงในโถปั่นน้ำผลไม้ ปั่นให้ละเอียด ตกแต่งด้วยวิปปิ้งครีมและเม็ดน้ำตาลสีต่าง ๆ จัดเสิร์ฟ

 

ดูวิธีทำ มิลค์เชคคัพเค้ก เพิ่มเติมคลิก

9. มิลค์เชคซีเรียล 



สูตรจาก นิตยสารแม่บ้าน

          แปลกแบบนี้ต้องลอง พบกับมิลค์เชคซีเรียล จับนมสด น้ำหวานเข้มข้นกลิ่นสละ ซีเรียล ไอศกรีมรสวานิลลา และผงอบเชย พอปั่นจนละเอียดเทใส่แก้ว แต่งด้วยวิปปิ้งครีม มาร์ชเมลโล่ และซีเรียล
 


ส่วนผสม ซีเรียลมิลค์เชค 


นมสด 1/2 ถ้วยตวง
น้ำหวานเข้มข้นกลิ่นสละ 1/2 ช้อนโต๊ะ
ซีเรียลตามชอบ 1 ถ้วยตวง
ไอศกรีมรสวานิลลา 1 ถ้วยตวง
ผงอบเชย 1/2 ช้อนชา
วิปปิ้งครีม (สำหรับตกแต่ง)
มาร์ชเมลโล่ (สำหรับตกแต่ง)
ซีเรียล (สำหรับตกแต่ง)
	 


วิธีทำซีเรียลมิลค์เชค


ใส่นมสด น้ำหวานเข้มข้นกลิ่นสละ ซีเรียล ไอศกรีมรสวานิลลา และผงอบเชยลงในโถปั่นน้ำผลไม้ ปั่นให้ละเอียด รินใส่แก้ว ตกแต่งด้วยวิปปิ้งครีม มาร์ชเมลโล่ และซีเรียล จัดเสิร์ฟ

 

ดูวิธีทำ มิลค์เชคซีเรียล เพิ่มเติมคลิก

10. น้ำถั่วแดงปั่น 



สูตรจาก นิตยสารแม่บ้าน

          เอาใจคนชอบกินถั่วด้วยเมนูน้ำถั่วแดงปั่น ทีเด็ดอยู่ที่ใส่ไอศกรีมกะทิลงไปปั่นกับถั่วแดง แต่งด้วยถั่วแดงอีกสักหน่อย
 


ส่วนผสม น้ำถั่วแดงปั่น


ถั่วแดงญี่ปุ่นเชื่อม (กระป๋อง) 1/4 ถ้วยตวง
ไอศกรีมรสกะทิ 4 สกูป
น้ำแข็ง 1 ถ้วยตวง
น้ำต้มสุก 2 ช้อนโต๊ะ
ถั่วแดงญี่ปุ่นเชื่อม และวิปปิ้งครีม สำหรับตกแต่ง
	 


วิธีทำน้ำถั่วแดงปั่น


นำส่วนผสมทุกอย่างปั่นให้เข้ากันจนละเอียด รินใส่แก้ว ตกแต่งด้วยวิปปิ้งครีมและถั่วแดงญี่ปุ่น

 

ดูวิธีทำ น้ำถั่วแดงปั่น เพิ่มเติมคลิก

11. ไวท์ช็อกโกแลตร้อนเรดเวลเวท



สูตรจาก นิตยสารแม่บ้าน

          ลืมเครื่องดื่มไวท์ช็อกโกแลตร้อนแบบเดิม ๆ ไปได้เลย เพราะไวท์ช็อกโกแลตร้อนเรดเวลเวท ทั้งสีสวยและหวานหอม แต่งด้วยวิปปิ้งครีมและดาร์กช็อกโกแลต
 


ส่วนผสม ไวท์ช็อกโกแลตร้อนเรดเวลเวท


นมสด 1 ถ้วยตวง
ไวท์ช็อกโกแลตสับ 1/2 ถ้วยตวง
น้ำหวานกลิ่นสละ 2 ช้อนโต๊ะ (เข้มข้น)
วิปปิ้งครีม (สำหรับตกแต่ง)
ดาร์กช็อกโกแลตสับ (สำหรับตกแต่ง)
	 


วิธีทำเรดเวลเวทไวท์ช็อกโกแลตร้อน

     1. เทนมสดใส่หม้อ ยกขึ้นตั้งไฟอ่อนพอเดือด
     2. ใส่ไวท์ช็อกโกแลตสับลงในแก้วสำหรับเสิร์ฟ เทนมสดร้อนลงไปคนให้เข้ากัน
     3. เติมน้ำหวานกลิ่นสละลงไปคนให้เข้ากันอีกครั้ง ตกแต่งด้วยวิปปิ้งครีมและดาร์กช็อกโกแลต
 

ดูวิธีทำ ไวท์ช็อกโกแลตร้อนเรดเวลเวท เพิ่มเติมคลิก

12. โกโก้โอรีโอปั่น





          ลำพังเครื่องดื่มโกโก้ก็ว่าอร่อยแล้ว แต่ถ้าใส่โอรีโอ้เข้าไปอีกคงฟินยิ่งกว่า พบกับโกโก้โอรีโอปั่น เริ่มจากชงโกโก้ทิ้งไว้จนเย็นแล้วเอาไปปั่นกับโอรีโอ้และน้ำแข็งจนเนียน สุดท้ายเติมวิปครีม
 


ส่วนผสม โกโก้โอรีโอปั่น


ผงโกโก้ 3 ช้อนโต๊ะ
น้ำร้อนสำหรับชงผงโกโก้
นมข้นหวาน 2 ช้อนโต๊ะ
น้ำแข็ง 1 แก้ว (ขนาด 16 ออนซ์)
นมจืด 2 ช้อนโต๊ะ
โอรีโอ้ (หักเป็นชิ้นเล็ก) จำนวน 4 ชิ้น
วิปปิ้งครีม สำหรับแต่ง
ผงโกโก้ สำหรับโรยหน้า
	 


วิธีทำโกโก้โอรีโอปั่น

     1. ใส่ผงโกโก้ลงในแก้ว เติมน้ำร้อน และนมข้นหวาน คนผสมจนเข้ากันดี ชิมรสตามชอบ พักทิ้งไว้จนเย็น
     2. ใส่น้ำแข็งลงในเครื่องปั่น เทส่วนผสมโกโก้ และนมสดลงไป ปั่นผสมจนเนื้อเนียนละเอียด จากนั้นเปิดฝา ใส่โอรีโอลงปั่นพอหยาบ ๆ เทใส่แก้ว บีบวิปปิ้งครีม โรยด้วยผงโกโก้ แต่งด้วยโอรีโอให้สวยงาม พร้อมดื่ม
 

ดูวิธีทำ โกโก้โอรีโอปั่น เพิ่มเติมคลิก

            จะว่าไปเครื่องดื่มโปะวิปครีมก็ดูน่าอร่อยไปอีกแบบ โดยเฉพาะโกโก้โอรีโอปั่นและมิลค์เชคคัพเค้ก เอาล่ะ… ขอไปปัดฝุ่นเครื่องปั่นก่อนนะคะ 
 
สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing

คลิกเลย
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













12 วิธีทำเครื่องดื่มโปะวิปครีม เครื่องดื่มแบบเก๋ ๆ หวานหอมเนียนนุ่ม




อัปเดตล่าสุด 16 สิงหาคม 2564 เวลา 20:09:34
 39,456 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































