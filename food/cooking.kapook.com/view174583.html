




ราดหน้ายอดผัก สูตรอาหารจานเดียวทำกินง่ายทำขายรวยแน่











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






9 เมนูร้านราดหน้า สูตรอาหารจานเดียวทำกินง่ายทำขายรวยแน่




369,254อ่าน







0















          แม่ขา... หนูขอเบิ้ลราดหน้าอีกสักชาม ว้าว ! ฝีมือดีแบบนี้มาทำเมนูร้านราดหน้าขายกันเถอะ สูตรอาหารหลากสไตล์ ใส่เนื้อสัตว์ได้สารพัด สั่งอะไรมาจัดให้ได้ทุกจานเลยเด้อ                                            วันหยุดเมื่อไรต้องเข้าครัวทำเมนูราดหน้า เมนูอาหารไทยกินในครอบครัวทุกครั้ง ใครอยากหารายได้เสริมลองต่อยอดทำขายด้วยดีไหม กระปุกดอทคอมขอนำเสนอ 9 เมนูร้านราดหน้า เช่น ราดหน้าไก่ ราดหน้าหมู ราดหน้าหมี่กรอบ เมนูราดหน้าอื่น ๆ อีกเพียบ ทั้งนี้สามารถดัดแปลงเส้นและเนื้อสัตว์ได้ตามชอบ






1. เส้นใหญ่ราดหน้าหมูนุ่มยอดผัก




     เริ่มกันด้วยเมนูร้านราดหน้าสุดฮิตอย่างเมนูเส้นใหญ่ราดหน้าหมู จับเส้นใหญ่ผัดกับซีอิ๊วดำจนหอมไหม้กระทะ มาพร้อมวิธีหมักหมูนุ่มสำหรับใส่น้ำราดหน้า ทำกินเองเบิ้ลเท่าไรก็ได้เนอะส่วนผสม หมูหมัก     • เนื้อหมู 300 กรัม     • ซีอิ๊วขาว 1 ช้อนโต๊ะ     • น้ำมันหอย 1 ช้อนโต๊ะ     • น้ำตาลทรายแดง 1 ช้อนชา         • แป้งข้าวโพด 1+1/2 ช้อนโต๊ะ     • น้ำมันพืชเล็กน้อย (สำหรับหมักหมู)     • พริกไทยป่นเล็กน้อย (สำหรับหมักหมู)ส่วนผสม เส้นใหญ่ราดหน้า     • ก๋วยเตี๋ยวเส้นใหญ่ 30 กรัม     • ซีอิ๊วดำเล็กน้อย (สำหรับผัดเส้น)     • กระเทียมสับ 1 ช้อนชา     • เต้าเจี้ยว 1 ช้อนชา     • น้ำเปล่า 1 ถ้วยตวง     • เนื้อหมูหมัก     • ซีอิ๊วขาว ปรุงรส     • แป้งมันละลายน้ำ 2 ช้อนโต๊ะ     • ผักคะน้า (หั่นเป็นชิ้นพอดีคำ)     • พริกไทยป่น (สำหรับโรย)วิธีทำเส้นใหญ่ราดหน้าหมู     1. หั่นเนื้อหมูเป็นชิ้นบาง หมักกับซีอิ๊วขาว น้ำมันหอย น้ำตาลทรายแดง แป้งข้าวโพด น้ำมันพืช และพริกไทยป่น คลุกผสมให้เข้ากัน หมักทิ้งไว้สักครู่ หรือข้ามคืน     2. ใส่เส้นใหญ่ลงไปผัดในกระทะ ใส่ซีอิ๊วดำลงไปเล็กน้อย ผัดจนเส้นนุ่มและซีอิ๊วดำเคลือบเส้นเป็นสีน้ำตาล ตักขึ้นใส่ถ้วย เตรียมไว้     3. ผัดกระเทียมกับเต้าเจี้ยวในกระทะจนหอม เติมน้ำลงไปรอจนเดือด จากนั้นใส่หมูที่หมักไว้ลงผัดจนสุก ปรุงรสด้วยซีอิ๊วขาว     4. ค่อย ๆ เทแป้งมันละลายน้ำลงไปทีละน้อย คนผสมจนเหนียวตามชอบ (ถ้ายังไม่เหนียวให้ใส่เพิ่ม) สุดท้ายใส่ผักคะน้าลงไปรอจนผักสุก ตักราดบนเส้นก๋วยเตี๋ยวที่ผัดไว้ โรยหน้าด้วยพริกไทยป่น พร้อมเสิร์ฟ     + ดูวิธีทำเพิ่มเติมได้ที่ เส้นใหญ่ราดหน้าหมูนุ่มยอดผัก สูตรเด็ดใคร ๆ ก็ทำได้
++++++++++++++ 

2. เส้นหมี่กรอบราดหน้าหมูหมัก


      มาต่อกันที่อีกเมนูร้านราดหน้าเอาใจคนชอบเส้นกรอบ ๆ กันบ้าง นั่นคือ เส้นหมี่กรอบราดหน้าหมูหมัก สูตรจาก คุณเนินน้ำ อาหารบ้าน ๆ ที่บ้านเนินน้ำ สูตรนี้ใช้บะหมี่เหลืองไปทอดจนกรอบ มาพร้อมวิธีทำน้ำราดหน้าสูตรพิเศษ ทีเด็ดคือ โรยกระเทียมเจียวก่อนเสิร์ฟ ส่วนผสม หมี่กรอบราดหน้าหมูหมัก     • บะหมี่เหลือง      • ยอดคะน้า     • หมูหมัก (สูตรที่ชอบ)     • น้ำซุป (หรือใช้ซุปก้อน)     • เต้าเจี้ยว     • น้ำตาลทราย     • น้ำปลา     • แป้งมันฮ่องกง หรือแป้งมัน     • พริกไทย     • กระเทียมเจียว     • น้ำมัน (สำหรับทอด)วิธีทำหมี่กรอบราดหน้าหมูหมัก     1. ใส่น้ำมันลงในกระทะ นำขึ้นตั้งไฟให้น้ำมันร้อน จากนั้นใส่บะหมี่ลงไปทอดให้เหลืองกรอบ ระวังไหม้ด้วย ตักขึ้นให้สะเด็ดน้ำมัน     2. ใส่น้ำซุปลงในกระทะไป นำขึ้นตั้งไฟ ปรุงรสด้วยเต้าเจี้ยว น้ำปลา และน้ำตาลทราย เมื่อน้ำเดือดจึงใส่หมูหมักลงไป รอจนหมูสุก จึงละลายแป้งใส่ลงไปให้น้ำข้น ใส่ยอดคะน้าผัดพอสลดก็ปิดไฟ      3.  ตักราดบนบะหมี่ที่เตรียมไว้ โรยหน้าด้วยกระเทียมเจียวและพริกไทย พร้อมเสิร์ฟ     สำหรับผู้ที่ชอบกินและทำก๋วยเตี๋ยวราดหน้าบ่อย ๆ แนะนำให้ทำเต้าเจี้ยวผัดปรุงรสด้วยส่วนผสม เต้าเจี้ยวผัดปรุงรส     • กระเทียมสับ 1 ถ้วย     • เต้าเจี้ยวดำบด 1 ถ้วย     • น้ำเปล่า 1 ถ้วย     • ซีอิ๊วขาว 1 ช้อนโต๊ะ     • น้ำตาลทราย 1+1/2 ช้อนชา     • น้ำมันหอย 1 ช้อนโต๊ะ     • น้ำมันพืช 3 ช้อนโต๊ะวิธีทำเต้าเจี้ยวผัด     1. ตั้งกระทะน้ำมันบนไฟกลางพอร้อน ใส่กระเทียมสับลงผัดพอเหลือง ใส่เต้าเจี้ยวผัดให้หอม      2. ใส่น้ำลงไป ปรุงรสด้วยซีอิ๊วขาว น้ำตาลทรายและน้ำมันหอย ผัดเคี่ยวสักครู่จนน้ำแห้ง จะได้ประมาณ 1+1/2 ถ้วย ใช้ไม่หมดสามารถเก็บไว้ในตู้เย็น     + ดูวิธีทำเพิ่มเติมได้ที่ หมี่กรอบราดหน้าหมูหมัก จานเดียวทำง่าย ๆ กรอบอร่อย
++++++++++++++ 

3. เส้นหมี่กรอบราดหน้า


     ลองคิดดูถ้าทำน้ำราดหน้าเหมือนเจ้าอื่นก็ดูทั่วไป ลองเพิ่มออปชั่นลงไปหน่อยดีไหม ขอแนะนำเมนูเส้นหมี่กรอบราดหน้า สูตรจาก คุณ kitty chef สมาชิกเว็บไซต์พันทิปดอทคอม สูตรนี้ใส่แครอทกับข้าวโพดอ่อนลงในน้ำราดหน้าหมูหมักด้วย กินกับหมี่กรอบหรือเส้นอื่น ๆ ตามชอบส่วนผสม หมูหมัก     • เนื้อหมู 300 กรัม     • แป้งมันสำปะหลัง 1 ช้อนโต๊ะ     • พริกไทย 1/2 ช้อนชา     • น้ำตาลทราย 1 ช้อนโต๊ะ     • ซีอิ๊วขาว 1 ช้อนโต๊ะ     • น้ำมันงา 1 ช้อนชา     • น้ำมันหอย 1 ช้อนโต๊ะ     • ไข่ไก่ 1 ฟอง     • บะหมี่เหลือง 3 ก้อนส่วนผสม น้ำราดหน้า     • กระเทียมสับ 3 กลีบ     • แครอท 50 กรัม     • ข้าวโพดอ่อน 50 กรัม     • คะน้า 100 กรัม     • เต้าเจี้ยว 1 ช้อนโต๊ะ     • น้ำมันหอย 1 ช้อนโต๊ะ     • ซีอิ๊วขาว 1 ช้อนโต๊ะ     • เส้นหมี่กรอบ 3 ก้อน     • แป้งมันสำปะหลัง 1 ช้อนชา     • น้ำมันพืชวิธีทำเส้นหมี่กรอบราดหน้า     1. ทำหมูหมัก โดยหั่นเนื้อหมูเป็นแผ่นบาง ๆ เทส่วนผสมทุกอย่างรวมกัน คนให้เข้ากันดีแล้วนำไปหมักหมู เสร็จแล้วเอาไปพักไว้ในตู้เย็น 1 ชั่วโมง     2. ทำน้ำราดหน้า โดยตั้งกระทะเทน้ำมันนิดหน่อย ผัดกระเทียมพอหอม ใส่แครอท ข้าวโพดอ่อน และคะน้า ปรุงรสด้วยน้ำมันหอย เต้าเจี้ยว และซีอิ๊วขาว รอให้เดือด ใส่หมูหมักกับแป้งมันสำปะหลัง คนให้เข้ากันดี ตักราดลงบนหมี่กรอบ     + ดูวิธีทำเพิ่มเติมได้ที่ ราดหน้าหมี่กรอบ สูตรหมูหมักเทวดา กรอบอร่อยครบเครื่อง
++++++++++++++ 



4. ราดหน้าไก่เส้นใหญ่ทอดกรอบ


     ถ้าลูกค้าเบื่อราดหน้าหมูก็ลองเปลี่ยนมาทำราดหน้าไก่บ้างดีกว่า ขอนำเสนอเมนูเส้นกรอบราดหน้าไก่ สูตรจาก คุณเนินน้ำ อาหารบ้าน ๆ ที่บ้านเนินน้ำ สูตรนี้จับเส้นใหญ่ไปทอดจนกรอบ เสร็จแล้วราดน้ำราดหน้าไก่ลงไปจนชุ่ม ปรุงรสตามชอบส่วนผสม ราดหน้าไก่เส้นใหญ่ทอดกรอบ     • ก๋วยเตี๋ยวเส้นใหญ่     • น้ำมันพืช (สำหรับทอด)     • น้ำสต๊อกไก่     • ผักคะน้า     • เนื้อไก่     • กระเทียมสับ     • ซีอิ๊วขาว     • น้ำมันหอย     • น้ำตาลทราย     • พริกไทย     • แป้งมันละลายน้ำวิธีทำราดหน้าไก่เส้นใหญ่ทอดกรอบ     1. ใส่น้ำมันพืชลงในกระทะมากหน่อย นำขึ้นตั้งไฟ ใส่เส้นก๋วยเตี๋ยวลงไปให้กระจายตัว ไม่กระจุกเป็นก้อน ทอดจนกรอบ ตักขึ้นพักให้สะเด็ดน้ำมัน หั่นเป็นชิ้น ๆ เตรียมไว้      2. ใส่น้ำลงในหม้อ นำขึ้นตั้งไฟจนเดือด ใส่ผักคะน้าลงลวก พอน้ำเดือดอีกครั้ง ตักผักคะน้าขึ้นแช่น้ำเย็นทันที เพื่อให้ผักกรอบ     3. ใส่น้ำมันพืชเล็กน้อยลงในกระทะ ใส่กระเทียมสับลงเจียวให้เหลือง (ไม่ใส่ตอนน้ำมันร้อนเพราะจะทำให้กระเทียมไหม้) หรี่ไฟลง แล้วใส่ไก่ลงผัดให้สุก จากนั้นเร่งไฟแรงขึ้น ใส่น้ำซุป ปรุงรสด้วยซีอิ๊วขาว น้ำมันหอย น้ำตาลทราย พริกไทย และแป้งมันละลายน้ำ พอสุกใส่ผักคะน้าที่ลวกไว้     4. จัดเส้นก๋วยเตี๋ยวกรอบใส่จาน ตักน้ำราดหน้าไว้ด้านข้าง โรยพริกไทยนิดหน่อย เสิร์ฟพร้อมน้ำส้มพริกเหลือง      + ดูวิธีทำเพิ่มเติมได้ที่ ก๋วยเตี๋ยวกรอบราดหน้าไก่ อาหารจานเดียวเอาใจคนขี้เบื่อ
++++++++++++++ 



5. ราดหน้ามาม่ากรอบ


     ใครอยากจะทำเมนูร้านราดหน้าสุดแนวเพื่อเอาไว้เป็นตัวเลือก ขอนำเสนอเมนูราดหน้ามาม่ากรอบ สูตรจาก คุณ isweet สมาชิกเว็บไซต์พันทิปดอทคอม จับบะหมี่กึ่งสำเร็จรูปไปลวกและทอดจนกรอบ ส่วนน้ำราดหน้านอกจากใส่หมูแล้วยังสามารถเติมเห็ดและผักได้ด้วย ส่วนผสม ราดหน้ามาม่ากรอบ     • บะหมี่กึ่งสำเร็จรูป     • แป้งสาลีอเนกประสงค์     • ผักคะน้า     • แครอท     • หมูชิ้น     • เห็ดฟาง     • กระเทียมเจียววิธีทำราดหน้ามาม่ากรอบ     1. ตั้งน้ำเปล่าพอเดือด เอาบะหมี่กึ่งสำเร็จรูปไปลวกพอสุก แล้วผึ่งหมาด ๆ จากนั้นนำไปคลุกแป้งสาลีแล้วนำไปทอดจนกรอบ ตักขึ้นสะเด็ดน้ำมัน เตรียมไว้     2. ทำน้ำราดหน้าตามสูตรที่ชอบ ใส่คะน้า แครอท หมูชิ้น และเห็ด พอเดือดและสุก ตักราดบะหมี่กรอบ โรยกระเทียมเจียว พร้อมเสิร์ฟ     + ดูวิธีทำเพิ่มเติมได้ที่ 14 เมนูมาม่า แค่คิดนอกกรอบชีวิตก็เปลี่ยน
++++++++++++++ 



6. ผัดซีอิ๊วหมู


     เมนูร้านราดหน้านอกจากมีราดหน้าขายแล้ว ส่วนใหญ่ก็จะมีผัดซีอิ๊วหมูขายด้วย จับหมูผัดกับกระเทียมจนสุกหอมแล้วใส่เส้นใหญ่กับผักคะน้าลงไปผัดจนสุก อ้อ… ตอกไข่เพิ่มความนัว แค่ใช้ไฟแรง ๆ ก็อร่อยแล้วค่ะส่วนผสม ผัดซีอิ๊วหมู     • น้ำมันพืช 2 ช้อนโต๊ะ     • กระเทียมสับ 1 ช้อนโต๊ะ     • เนื้อหมู หั่นเป็นชิ้นบาง 100 กรัม     • ก๋วยเตี๋ยวเส้นใหญ่ (แยกออกเป็นเส้นบาง ๆ) 200 กรัม     • ซีอิ๊วดำ 1/2 ช้อนโต๊ะ     • ซอสปรุงรส 2 ช้อนโต๊ะ      • น้ำตาลทราย 1/2 ช้อนโต๊ะ     • ไข่ไก่ 1 ฟอง     • คะน้าหั่นแฉลบ 1 ต้น     • แครอทหั่นบาง 50 กรัม     • พริกไทยป่น (โรยหน้า)วิธีทำผัดซีอิ๊วหมู     1. ตั้งกระทะ ใส่น้ำมันพืชลงไป ใส่กระเทียมลงไปผัดจนหอม จากนั้นใส่หมูลงไปผัดจนสุก     2. ใส่เส้นก๋วยเตี๋ยวลงไป ตามด้วยซีอิ๊วดำ ซอสปรุงรส และน้ำตาลทราย ผัดผสมจนเข้ากัน     3. ตอกไข่ไก่ใส่ลงไปผัดพอเข้ากัน ใส่คะน้าและแครอทลงไปผัดให้เข้ากันอีกครั้ง ตักใส่จาน โรยพริกไทย พร้อมเสิร์ฟ     + ดูวิธีทำเพิ่มเติมได้ที่ ผัดซีอิ๊วหมู มาทำอาหารตามสั่งจานด่วนด้วยไมโครเวฟ
++++++++++++++

7. เส้นหมี่ผัดซีอิ๊วเบคอน 




     มาต่อกันทีอีกสูตรผัดซีอิ๊วนั่นคือ เมนูเส้นหมี่ผัดซีอิ๊วเบคอน สูตรจาก เฟซบุ๊ก อาหารง่าย ๆ สไตล์ rita ความพิเศษคือ ใส่เบคอนทอดกรอบ รสชาติจะอร่อยแค่ไหนลองทำกันเลยค่ะ ส่วนผสม เส้นหมี่ผัดซีอิ๊วเบคอน     • เส้นหมี่     • น้ำเปล่า      • ซีอิ๊วดำหวาน     • เบคอน     • กระเทียมบุบ     • คะน้าฮ่องกง      • น้ำมันหอย     • ซีอิ๊วขาว     • น้ำตาลทรายวิธีทำเส้นหมี่ผัดซีอิ๊วเบคอน    
 1. แช่เส้นหมี่แห้งในน้ำเปล่า 10 นาที นำเส้นขึ้นสะบัดน้ำออก 
เทใส่กระทะแล้วเทซีอิ๊วดำหวานลงไปผัดคลุกเคล้าให้เข้ากัน ตักขึ้นมาพักไว้     2. นำเบคอนหั่นชิ้นลงไปคั่วในกระทะจนเบคอนเริ่มกรอบและน้ำมันจากเบคอนออกมาเยอะก็ให้ใส่กระเทียมบุบลงไป      3. พอกระเทียมเริ่มหอมก็ใส่คะน้าลงไปผัด ปรุงรสด้วยน้ำมันหอย ซีอิ๊วขาว และน้ำตาลทราย     4. ใส่เส้นลงไปผัดให้เข้ากัน ตักใส่จาน พร้อมเสิร์ฟ     + ดูวิธีทำเพิ่มเติมได้ที่ เส้นหมี่ผัดซีอิ๊วเบคอน เมนูเคลียร์ตู้เย็นวันหยุดอร่อยปากอิ่มท้อง
++++++++++++++ 



8. ผัดซีอิ๊วกุ้งใส่ไก่


    
 เอาใจลูกค้าที่ไม่ชอบกินหมูด้วยเมนูผัดซีอิ๊วกุ้งใส่ไก่ 
จับเส้นใหญ่ผัดกับไก่และกุ้งจนสุก 
ใครจะดัดแปลงเอาแค่เนื้อสัตว์อย่างเดียวก็ได้นะคะ อูย… กลิ่นหอมหนักมาก ส่วนผสม ผัดซีอิ๊วกุ้งใส่ไก่     • เส้นใหญ่ 100 กรัม (ลอกเป็นแผ่นออกจากกัน)     • กุ้งสด (ปอกเปลือกผ่าหลังดึงเส้นดำออก) 3 ตัว     • อกไก่หั่นชิ้น 100 กรัม     • ไข่ไก่ 1 ฟอง     • คะน้า (หั่นพอดีคำ) 2 ต้น     • กระเทียมสับ 1 ช้อนโต๊ะ     • ซีอิ๊วดำหวาน 1 ช้อนชา     • ซีอิ๊วขาว 1-2 ช้อนโต๊ะ     • น้ำตาลทราย 1/2 ช้อนโต๊ะ     • น้ำมันพืช 1 ช้อนโต๊ะวิธีทำผัดซีอิ๊วกุ้ง     1. ใส่น้ำมันพืชลงในกระทะ ใช้ไฟปานกลาง เจียวกระเทียมจนหอมและเหลือง     2. ใส่อกไก่ลงไปผักจนเกือบสุก ตามด้วยกุ้งสด ผัดจนกุ้งเริ่มสุก ตอกไข่ไก่ลงไปยีพอสุก    
 3. ใส่เส้นใหญ่ลงไป ตามด้วยซีอิ๊วดำหวาน ซีอิ๊วขาว และน้ำตาลทราย ผัดเบา ๆ
 ให้เข้ากัน ใส่ผักคะน้าลงไป ผัดให้เข้ากันอีกครั้ง ตักใส่จาน โรยพริกไทย 
พร้อมเสิร์ฟ     + ดูวิธีทำเพิ่มเติมได้ที่ ผัดซีอิ๊วกุ้งใส่ไก่ อาหารตามสั่งสูตรเร่งด่วนทำง่ายอร่อยได้ดั่งใจ
++++++++++++++ 



9. โกยซีหมี่


     เชื่อว่าร้านราดหน้าส่วนใหญ่ไม่มีเมนูโกยซีหมี่ขายกันเท่าไร สำหรับใครที่อยากทำขายบอกเลยว่าขั้นตอนไม่ยุ่งยาก สูตรจาก คุณ ta_gwang สมาชิกเว็บไซต์พันทิปดอทคอม แค่จับเส้นบะหมี่เหลืองไปทอดจนกรอบแล้วราดน้ำเหนียว ๆ หอมกลิ่นน้ำมันงา เติมกุ้งกับเห็ดหอมลงไปด้วย ส่วนผสม โกยซีหมี่     • บะหมี่เหลือง     • น้ำมันพืช     • เห็ดหอม     • น้ำแช่เห็ดหอม     • น้ำเปล่า     • น้ำมันหอย     • น้ำตาลทราย     • ซีอิ๊วขาว     • น้ำมันงา     • เห็ดเข็มทอง     • ต้นหอม (หั่นท่อน)     • แครอท     • กุ้งสด (แกะเปลือกผ่าหลัง)     • แป้งมันละลายน้ำ     • พริกไทยป่น     • น้ำซุปไก่วิธีทำโกยซีหมี่     1. ใส่น้ำลงในหม้อ ต้มจนร้อนแล้วนำบะหมี่ไปลวกให้พอสุก    
 2. ตั้งกระทะ เทน้ำมันลงไปเล็กน้อย เกลี่ยให้ทั่วกระทะทิ้งไว้สักพัก 
แล้วนำบะหมี่ที่ลวกเตรียมไว้ลงไปทอดให้เหลืองทั้งสองด้าน แล้วตักใส่จาน 
เตรียมไว้     3. นำหม้อขึ้นตั้งไฟ เติมน้ำแช่เห็ดหอมและน้ำเปล่าลงไป ใส่เห็ดหอม ปรุงรสด้วยน้ำมันหอย น้ำตาลทราย ซีอิ๊วขาว และน้ำมันงา     4. ใส่เห็ดเข็มทอง แครอท ต้นหอม และกุ้ง ปล่อยไว้ให้สุกและเดือด     5. พอเดือด เติมแป้งมันละลายน้ำแล้วลงไป คนให้เข้ากัน แล้วปิดไฟ จะได้น้ำไว้สำหรับราดเส้นที่เราทำเตรียมไว้     6. ตักราดลงบนเส้นบะหมี่ทอดเตรียมไว้ โรยด้วยพริกไทยเล็กน้อยพร้อมเสิร์ฟค่ะ     + ดูวิธีทำเพิ่มเติมได้ที่ โกยซีหมี่ อาหารจีนรสกลมกล่อม     สำหรับคนอยากเปิดร้านขายราดหน้าแวะมาจดสูตรได้เลยค่ะ
 มีเส้นหลากหลายให้เลือกกับสูตรน้ำราดหน้าหอมอร่อย 
ถ้าอยากทำกินเองก็ไม่ว่ากัน ขอแค่มีส่วนผสมครบและมีเวลาว่างก็พอแล้ว



นอกจากราดหน้าแล้ว เรายังมีผัดซีอิ๊ว รวมถึงวิธีหมักหมูมาฝากด้วย
     - 8 สูตรผัดซีอิ๊ว อาหารตามสั่งทำง่าย ขายดีเอาใจคนชอบเส้น     - 9 เมนูเส้นใหญ่ จานเดียวอร่อยเร่งด่วนเอาใจคนชอบเส้น     - 10 วิธีหมักหมู เคล็ดลับเด็ดสุดง่ายใช้วัตถุดิบใกล้ตัว     - วิธีทำเส้นใหญ่ ก๋วยเตี๋ยวเส้นสดเหนียวนุ่มพร้อมวิธีนึ่งแป้ง
 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






9 เมนูร้านราดหน้า สูตรอาหารจานเดียวทำกินง่ายทำขายรวยแน่





อัปเดตล่าสุด 10 มิถุนายน 2564 เวลา 23:47:43
 369,254 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































