




ผงชาเขียว ยี่ห้อไหนดี ชงเองที่บ้านอร่อยถูกใจ เหมือนได้ไปนั่งชิลที่ร้าน


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
             เรื่องอาหารน่ารู้อื่นๆ












ผงชาเขียว ยี่ห้อไหนดี มัทฉะเลิฟเว่อร์ทั้งหลายไม่ควรพลาด





15,177อ่าน














0












แนะนำผงชาเขียวสำเร็จรูป ยี่ห้อไหนดี พร้อมวิธีเลือกชาเขียวให้หอมอร่อย แค่ชงดื่มก็ได้สดชื่นทั้งกลิ่นหอมและรสชาติแล้ว 
 




อยู่บ้านเบื่อ ๆ อยากดื่มชาเขียวอร่อย ๆ แต่ไม่อยากออกไปร้านกาแฟให้เปลืองเงิน ว่าแล้วก็ชงกินเองที่บ้านดีกว่า ง่าย ๆ แค่เลือกผงชาเขียวสำเร็จรูปมาเติมน้ำ แป๊บเดียวก็ได้เครื่องดื่มแก้วโปรดมาให้ดื่มด่ำกันแล้ว แต่ในปัจจุบันมีผงชาเขียวให้เลือกหลายยี่ห้อไปหมด จะเลือกอย่างไรดีล่ะ กระปุกดอทคอมเลยขอเอาใจชาเขียวเลิฟเว่อร์ทั้งหลายด้วยการแนะนำยี่ห้อผงชาเขียวสำเร็จรูปคุณภาพดี ชงอร่อย ได้ฟีลเหมือนได้ไปดื่มที่ร้านกาแฟเก๋ ๆ เลยค่ะ จะมียี่ห้อไหนบ้าง ไปดูกันเลย 

ชาเขียว คืออะไร 


ชาเขียว (green tea) นิยมดื่มกันมากในประเทศญี่ปุ่นและจีน ทำมาจากใบแห้งและดอกตูมของต้นชาสกุล camellia sinensis เช่นเดียวกับชาดำ ชาอูหลง และชาขาว เป็นชาที่ไม่ผ่านการตากแห้งและหมัก แต่ใช้วิธีการทำให้แห้งด้วยการอบ นึ่ง หรือคั่ว ทำให้ได้คุณประโยชน์อย่างเต็มที่ ดีต่อสุขภาพ น้ำชามีลักษณะสีเหลืองอมเขียว กลิ่นหอมอ่อน ๆ บางชนิดอาจมีรสฝาดขมเล็กน้อย สามารถดื่มเปล่า ๆ แบบไม่ใส่น้ำตาล หรือผสมกับนม น้ำตาล หรือน้ำเชื่อมเพื่อให้มีรสหวาน กินง่ายขึ้น  








ประโยชน์ของชาเขียว 


ชาเขียว เครื่องดื่มแก้วโปรดของใครหลายคน อุดมไปด้วยสารอาหารและมีประโยชน์ต่อร่างกายมากมาย ดังนี้ 

          1. ช่วยเผาผลาญไขมัน กระตุ้นการทำงานของระบบเผาผลาญในร่างกาย ทำให้เลือดไหลเวียนได้ดีขึ้น หัวใจสูบฉีดในอัตราที่ปกติ และช่วยให้ระบบย่อยอาหารทำงานได้มีประสิทธิภาพมากขึ้นด้วย 

          2. ช่วยลดน้ำหนัก เพิ่มอัตราการเผาผลาญไขมัน ทำให้น้ำหนักที่สะสมอยู่ลดตามไปด้วยนั่นเอง 

          3. ช่วยต่อสู้กับโรคมะเร็งบางชนิดได้ อุดมไปด้วยสารต้านอนุมูลอิสระจำนวนมาก ที่จะช่วยป้องกันและลดอัตราความเสี่ยงที่จะเกิดโรคมะเร็งที่อวัยวะต่าง ๆ ได้ เช่น ปาก ไต ตับอ่อน กระเพาะอาหาร ลำไส้ใหญ่ เต้านม และต่อมลูกหมาก เป็นต้น
 
          4. ช่วยป้องกันความเสี่ยงของโรคหัวใจและหลอดเลือดได้ หากดื่มเป็นประจำจะช่วยลดระดับคอเลสเตอรอลไม่ดี (ldl) ในเลือด ซึ่งเป็นสาเหตุสำคัญของโรคหัวใจและหลอดเลือด

          5. ช่วยป้องกันโรคเบาหวานประเภทที่ 2 ได้ หากดื่มชาเขียวจากธรรมชาติแท้ ๆ เป็นประจำ ไม่ผสมนม น้ำตาล หรือน้ำเชื่อม จะช่วยรักษาระดับน้ำตาลในเลือดให้เป็นปกติได้ 

          6. มีประโยชน์ต่อสุขภาพช่องปาก ช่วยลดกลิ่นปาก จากสารคาเทชินในชาเขียว ยับยั้งการเจริญเติบโตของเชื้อแบคทีเรียในช่องปากได้

          7. ช่วยปกป้องเซลล์ประสาทของสมองจากอายุที่เพิ่มขึ้น จากสารคาเทชิน ช่วยลดความผิดปกติและความบกพร่องทางสติปัญญา รวมถึงลดความเสี่ยงของโรคทางระบบประสาทที่อาจจะเกิดในผู้สูงอายุ เช่น โรคอัลไซเมอร์ หรือภาวะสมองเสื่อม และโรคพาร์กินสัน 

          8. ช่วยการทำงานของสมองให้รู้สึกกระปรี้กระเปร่า ตื่นตัวจากคาเฟอีน และช่วยปรับปรุงการทำงานของสมองในด้านต่าง ๆ เช่น อารมณ์ ความระมัดระวัง การตอบสนอง และความจำด้วย

          9. ช่วยต้านการอักเสบ จากสารฟลาโวนอยด์ในชาเขียวมีคุณสมบัติต้านไวรัส ต้านแบคทีเรีย และเชื้อรา ซึ่งจะช่วยต่อสู้กับการอักเสบต่าง ๆ ในร่างกายได้ รวมถึงช่วยปกป้อง dna ของเซลล์อีกด้วย 

          10. ช่วยทำให้กระดูกแข็งแรง ป้องกันโรคกระดูกพรุนได้ หากดิ่มเป็นประจำ
 

ชาเขียว ดื่มอย่างไรให้ได้ประโยชน์ 


เครื่องดื่มอร่อย ๆ แบบชาเขียว ดื่มอย่างไรให้ดีต่อร่างกายและมีประโยชน์ที่สุด มาดูกัน 


ควรเป็นชาเขียวที่ชงดื่มเอง และเลือกสูตรธรรมชาติที่ไม่มีการเติมน้ำตาล หรือสารให้ความหวานอื่น ๆ เพื่อให้ได้รสชาติและกลิ่นหอมแท้จากชาเขียวแล้วยังได้รับประโยชน์จากสารต้านอนุมูลอิสระที่ดีกว่าชาเขียวแบบสำเร็จรูป
	 
ปริมาณที่เหมาะสมในการดื่มชาเขียว ถ้าเป็นชาเขียวแบบต้นตำรับญี่ปุ่นแท้ ๆ ที่ใช้ใบชาสามารถดื่มได้วันละ 3 ถ้วย โดยใช้ใบชา 1-2 ช้อนชาต่อการชง 1 ครั้ง แต่ถ้าเป็นชาเขียวสำเร็จรูปที่ชงจากผงชา ก็ไม่ควรดื่มในปริมาณที่มากเกินไป เพราะเสี่ยงต่อการได้รับน้ำตาลสูงเกินไป และไม่ควรดื่มติดต่อกันทุกวัน 
	​​​​​​​
​​​​​​​เวลาที่ควรดื่ม สามารถดื่มชาเขียวได้ระหว่างมื้ออาหาร หรือหลังอาหารก็ได้ เพื่อให้ได้ประโยชน์ต่อสุขภาพ ช่วยลดน้ำหนัก และลดความอยากอาหารจุบจิบไปได้ 


แนะนำผงชาเขียวพร้อมชง ยี่ห้อไหนดี ปี 2021 


1. ผงชาเขียวมัทฉะ ลาเต้ ตรา equal 



ภาพจาก equal.com

ผงชาเขียวนำเข้าจากประเทศญี่ปุ่น สูตรลาเต้ รสชาติเข้มข้น กลมกล่อม พร้อมฟองเนียนนุ่ม หวานอร่อยลงตัวแบบไม่มีน้ำตาล เพราะได้ความหวานธรรมชาติจากใบหญ้าหวาน (สตีเวีย) เหมาะสำหรับผู้ที่อยากดื่มด่ำไปกับชาเขียวแต่ใส่ใจสุขภาพ หรือผู้ที่ต้องการควบคุมน้ำหนักและปริมาณน้ำตาล บรรจุแยกเป็นซอง เพื่อให้สะดวกต่อการชงดื่ม ปริมาณ 15 กรัม บรรจุ 6 ซอง/กล่อง ราคากล่องละ 99 บาท




2. ผงชาเขียว 100% ตรา choui fong 



ภาพจาก chouifongtea.com




ผงชาเขียวสดสัญชาติไทยแท้ ผลิตจากไร่ชาฉุยฝง แหล่งปลูกชาแห่งใหญ่ในจังหวัดเชียงราย จากยอดใบชาเขียวผ่านกรรมวิธีการผลิตอย่างพิถีพิถันจนได้เป็นผงชาเนื้อเนียนละเอียด ชงดื่มทีไรก็ให้กลิ่นหอมกรุ่นเหมือนได้ไปจิบเครื่องดื่มแก้วโปรดที่ไร่ชาทางภาคเหนือเลย ทำเครื่องดื่มได้หลากหลายทั้งร้อนและเย็น หรือจะใช้ทำเป็นวัตถุดิบทำขนมต่าง ๆ ได้ บรรจุมาในถุงซิปล็อคใช้งานสะดวกและช่วยยืดอายุผงชาได้ ปริมาณ 100 กรัม ราคา 150 บาท   

3. ผงชาเขียวมัทฉะ ตรา aroma 



ภาพจาก aromaonlinestore.com




ผงชาเขียวสำเร็จรูปรสชาติเข้มข้น กลิ่นหอม ให้สีสันสวยงามน่ากิน เหมาะสำหรับร้านกาแฟหรือคนที่ต้องการชงชาคราวละมาก ๆ เพราะใช้ปริมาณน้อยต่อการชงหนึ่งครั้ง ทำให้ประหยัดต้นทุน แต่มีกากใบชาอยู่บ้างนิดหน่อย ใครที่ไม่ชอบแนะนำว่าให้ใช้ตะแกรงกรองเศษกากออกก่อน ใช้ทำเครื่องดื่มและของหวานได้หลากหลาย ทั้งเมนูร้อน เย็น ปั่น เบเกอรี่ และไอศกรีม บรรจุมาในถุงซิปล็อค เก็บรักษาง่าย สะดวกต่อการใช้งาน และมีสูตรวิธีการชงให้ที่หลังซองด้วย ขนาด 100 กรัม ราคา 170 บาท 

4. ผงชาเขียวมัทฉะ ตรา ชาตรามือ 



ภาพจาก cha-thai.com




แบรนด์ที่หลายคนคุ้นในชื่อและรสชาติเพราะมีเครื่องดื่มประเภทชาให้เลือกหลากหลาย หนึ่งในนั้นคือ ผงชาเชียวมัทฉะแท้ 100% เกรดพรีเมียม ที่ผลิตจากใบชาแท้ ผ่านขั้นตอนการผลิตจนได้เป็นผงชาเนื้อเนียนละเอียด ชงง่าย ละลายเร็ว ได้รสชาติชาเขียวแบบต้นตำรับจากประเทศญี่ปุ่น เข้มข้น หอมละมุน ไม่ขม เหมาะสำหรับชงดื่มได้ทั้งร้อนและเย็น หรือจะใช้เป็นวัตถุดิบทำขนมเบเกอรี่ต่าง ๆ ก็สะดวก มาในซองแบบซิปล็อกปลอดภัย ขนาด 100 กรัม ราคา 225 บาท 

5. ผงชาเขียวมัทฉะ ตราช้างทอง 



ภาพจาก chachangthong.com




ผงชาเขียวคุณภาพดี เนื้อละเอียด ผลิตจากกรรมวิธีเฉพาะของช้างทอง เมื่อนำมาชงแล้วได้กลิ่นหอมละมุนเป็นเอกลักษณ์ และรสชาติเข้มข้น หรือใครชอบรสที่กลมกล่อมก็สามารถเติมนมข้นหวาน น้ำเชื่อม หรือนมสด ชงดื่มได้ทันทีไม่ต้องกรอง สะดวกและยังอุดมไปด้วยวิตามินและแร่ธาตุที่จำเป็นต่อร่างกาย ปริมาณ 200 กรัม ราคา 290 บาท 

6. ผงชาเขียวมัทฉะ ลาเต้ ตรา ranong tea สูตร 3 in 1 



ภาพจาก ranongteashop.com




ผงชาเขียวมัทฉะ ลาเต้ สำเร็จรูป สูตร 3 in 1 รสชาติที่คุ้นเคย ได้สัมผัสความเข้มข้นของชาเขียวแท้ ๆ จากประเทศญี่ปุ่น และความกลมกล่อมหอมละมุนของนมผงจากประเทศนิวซีแลนด์ จะชงดื่มแบบร้อนก็ได้ความกระปรี้กระเปร่า ผ่อนคลาย หรือจะแบบเย็น ก็สดชื่น ดับร้อนได้ ปริมาณ 500 กรัม ราคา 209 บาท

7. ผงชาเขียว ตรา itoen สูตร โออิ โอฉะ ซารา ซารา เรียวคุฉะ (ผสมมัทฉะ) 



ภาพจาก เฟซบุ๊ก itoen.thailand




ผงชาเขียวญี่ปุ่นปรุงสำเร็จสุดพรีเมียมที่คัดสรรใบชาจากประเทศญี่ปุ่น ผ่านกระบวนการผลิตอย่างพิถีพิถัน ตั้งแต่การปลูก การเก็บเกี่ยว และการผลิต จนได้เป็นผงชาสูตรเข้มข้น ไม่ผสมน้ำตาล เพิ่มความหอมอร่อยด้วยมัทฉะ ดีต่อสุขภาพ และคุ้มค่าเพราะใช้เพียงแค่ 1 ช้อนชาต่อน้ำ 1 แก้ว (100 มิลลิลิตร) ชงง่าย เสิร์ฟได้ทั้งแบบร้อนและเย็น ปริมาณ 40 กรัม ราคา 229 บาท

8. ผงชาเขียวมัทฉะ ตรา chaen matcha



ภาพจาก เฟซบุ๊ก chaen.matcha




ผงชาเขียวมัทฉะสูตรออร์แกนิค 100% ใช้ยอดอ่อนใบชาอูหลงชั้นดี จากไร่ชา จังหวัดเชียงราย ผ่านการผลิตที่เอาใจใส่ทุกขั้นตอน ไม่มีการปรุงแต่งและเจือสีเติมแต่ง บดละเอียดจนได้เป็นผงชาเขียวเกรดพรีเมียม บรรจุมาในกระปุกดีไซน์หรูหรา ช่วยรักษากลิ่น รสชาติ และคุณภาพของผงชาไว้ได้เป็นอย่างดี เมื่อนำมาชงดื่มจะให้กลิ่นหอมละมุน สีเขียวขุ่นเล็กน้อย อาจจะมีตะกอนอยู่บ้าง แต่ก็ถือเป็นเสน่ห์และเอกลักษณ์เฉพาะตัว ปริมาณ 50 กรัม ราคา 280 บาท 

9. ผงชาเขียวมัทฉะ ตรา chado 



ภาพจาก เฟซบุ๊ก chadomatcha




ผงชาเขียวหอมมัทฉะแท้ รสชาติเข้มข้นสูตรดั้งเดิมจากประเทศญี่ปุ่น คัดสรรใบชาคุณภาพดี ผ่านกรรมวิธีผลิตที่ได้มาตรฐานจนเป็นผงชาเกรดพรีเมียม กลิ่มหอมละมุน ชงง่าย ละลายได้ทั้งน้ำร้อนและน้ำเย็น สะดวกสำหรับคนเร่งรีบหรือไม่มีเวลา บรรจุมาในซองซิปล็อค ใช้งานและเก็บรักษาสะดวก ปริมาณ 100 กรัม ราคา 450 บาท  

10. ผงชาเขียวมัทฉะ ตรา nishio matcha 



ภาพจาก boncafe.co.th




ผงชาเขียวสูตรเข้มข้นเกรดพรีเมียมจากเมืองนิชิโอะ ประเทศญี่ปุ่น ซึ่งเป็นแหล่งผลิตชาเขียวคุณภาพดี คัดเฉพาะยอดอ่อนใบชาที่อุดมไปด้วยสารต้านอนุมูลอิสระ คนชอบชารสเข้มข้นและรักสุขภาพต้องถูกใจยี่ห้อนี้ สามารถนำไปเครื่องดื่มได้ทั้งแบบร้อน เย็น รวมถึงใช้เป็นวัตถุดิบในการทำขนม ของหวาน และเบเกอรี่ต่าง ๆ ได้อีกด้วย มาในซองซิปล็อค สะอาดและสะดวกในการใช้ ปริมาณ 100 กรัม ราคา 450 บาท 


อ่านมาถึงตรงนี้ สาวกชาเขียวทั้งหลายคงถูกใจและอยากพุ่งตัวออกไปหาซื้อผงชาเขียวยี่ห้อที่ใช่ รสชาติที่ชอบมาชงดื่มกันแล้วใช่ไหม หรือถ้าใครอยากนำผงชาเขียวมาทำเป็นเมนูต่าง ๆ ก็สามารถดูเพิ่มเติมได้ที่ 16 เมนูจากชาเขียว หลากสูตรความอร่อยโดนใจชาเขียวเลิฟเว่อร์ นะคะ 


ขอบคุณข้อมูลจาก : คณะเภสัชศาสตร์ มหาวิทยาลัยมหิดล, ศูนย์เครือข่ายข้อมูลอาหารครบวงจร, webmd.com, healthline.com, asweetpeachef.com
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













ผงชาเขียว ยี่ห้อไหนดี มัทฉะเลิฟเว่อร์ทั้งหลายไม่ควรพลาด




อัปเดตล่าสุด 18 สิงหาคม 2564 เวลา 11:37:30
 15,177 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































