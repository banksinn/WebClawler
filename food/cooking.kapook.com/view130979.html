




ยำขนมจีน สูตรทำยำขนมจีน รสแซ่บพร้อมวิธีทำน้ำยำง่าย ๆ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






ยำขนมจีน รสแซ่บพร้อมวิธีทำง่าย ๆ โดนใจคนชอบกินยำขนมจีนแน่นอน




846,822อ่าน







0















          ยำขนมจีน หรือ ซั่วข้าวปุ้น อาหารจานเดียวรสเด็ดเผ็ดแซ่บ ที่จะเปลี่ยนเมนูขนมจีนที่เคย ๆ ให้แน่นเครื่อง พร้อมเสิร์ฟหลากสไตล์ให้เลือกสรร                ช่วงนี้ เมนูยำขนมจีน หรือ ยำข้าวปุ้น อาหารจานเดียวกำลังมาแรง เพราะสาว ๆ ลดความอ้วนเบือนหน้าหนีสูตรยำมาม่าไปแล้ว ตอนนี้หันมานิยมกินเป็นอาหารลดน้ำหนักมื้อเย็น นอกจากจะแคลอรีต่ำแล้วยังครบรสความอร่อยแบบแซ่บ ๆ ไม่น่าเบื่อ แบบนี้สิค่อยอยากลดน้ำหนักหน่อย กระปุกดอทคอมขอเสนอวิธีทำยำขนมจีน 4 แบบ 4 สไตล์ อร่อยครบเครื่อง ชอบแบบไหนก็ลงมือทำเลยจ้า 1. ขนมจีนรวมมิตร สูตรไม่ใส่ปลาร้า             เริ่มต้นกันด้วยเมนูยำขนมจีนรวมมิตร น้ำยำไม่ใส่ปลาร้า สูตรจาก คุณเนินน้ำ อาหารบ้าน ๆ ที่บ้านเนินน้ำ ที่แค่เห็นภาพก็ชวนเปรี้ยวปากแล้ว ทีเด็ดก็อยู่ที่การปรุงน้ำยำให้แซ่บสะเด็ด อัดเครื่องเคราให้แน่นทั้งกุ้ง ปลาหมึก ลูกชิ้น และไส้กรอก เรียกได้ว่า ค้นตู้เย็นเจออะไรก็จับมาใส่เลยว่าอย่างนั้น สาว ๆ ที่กำลังลดความอ้วนไม่พอใจกับส่วนผสมไหนก็ไม่ต้องใส่ลงไป ไม่มีใครว่า !  ส่วนผสม ขนมจีนรวมมิตร        • ขนมจีน        • กุ้งสด        • ปลาหมึกสด        • ไส้กรอกหมู        • ลูกชิ้นปลา        • พริกขี้หนู        • น้ำมะนาว        • น้ำปลา        • น้ำตาลทราย        • แครอต        • มะเขือเทศ        • หอมใหญ่        • ขึ้นฉ่าย        • ผักกาดหอมวิธีทำยำขนมจีนรวมมิตร           1. ลวกกุ้ง ปลาหมึก ลูกชิ้น และไส้กรอก เตรียมไว้         2. นึ่งขนมจีนให้ร้อน เตรียมไว้ (เราชอบขนมจีนแป้งหมักมากกว่าแป้งสด เพราะนุ่มเหนียวอร่อยกว่า โดยเฉพาะเส้นเล็ก ๆ แบบนี้)         3. ทำน้ำยำโดยใส่น้ำมะนาว น้ำปลา น้ำตาลทราย และพริกขี้หนู คนผสมให้เข้ากัน ชิมรสตามชอบ         4. ใส่กุ้ง ปลาหมึก ลูกชิ้น และไส้กรอกที่ลวกไว้ คนผสมให้เข้ากัน         5. ใส่ขนมจีนคนผสมให้เข้ากัน          6. ใส่แครอต หอมใหญ่ มะเขือเทศ และขึ้นฉ่าย คนผสมให้เข้ากัน         7. ตักใส่จานที่รองด้วยผักกาดหอม เสร็จเรียบร้อยพร้อมรับประทานค่ะ            + ดูวิธีทำ ยำขนมจีนรวมมิตร เพิ่มเติมคลิก  ---------------------------------------------      2. ยำขนมจีน สูตรปลาร้าปลาทูหน้าฟู               ต่อไปเราจะชวนมาเพิ่มออปชั่นเด็ดให้กับยำขนมจีนที่เคย ๆ ด้วยการใส่ปลาดุกฟูกรอบ ๆ ลงไปด้วย นัวระเบิดกับเมนูที่มีชื่อว่า ยำข้าวปุ้นปลาดุกฟู สูตรอร่อยล้ำจาก คุณ yampink สมาชิกเว็บไซต์พันทิปดอทคอม อาจจะมีหลายคนที่ยังไม่เคยกิน ต้องลองเลยค่ะ อ๊ะ อ๊ะ ระวังน้ำลายไหลไม่รู้ตัวนะคะ          ต่อไปเราจะชวนมาเพิ่มออปชั่นเด็ดให้กับยำขนมจีนที่เคย ๆ ด้วยการใส่ปลาดุกฟูกรอบ ๆ ลงไปด้วย นัวระเบิดกับเมนูที่มีชื่อว่า ยำข้าวปุ้นปลาดุกฟู สูตรจาก คุณ yampink สมาชิกเว็บไซต์พันทิปดอทคอม อาจจะมีหลายคนที่ยังไม่เคยกิน ต้องลองเลยค่ะ อ๊ะ อ๊ะ ระวังน้ำลายไหลไม่รู้ตัวนะคะ   ส่วนผสม ยำขนมจีนน้ำปลาร้าปลาทูน่าฟู        • ทูน่ากระป๋อง (ในน้ำมันพืชหรือน้ำเกลือก็ได้นะคะ)        • เกล็ดขนมปัง        • น้ำมันพืช (สำหรับทอด)        • พริกป่น        • น้ำตาลทราย        • น้ำมะนาว        • น้ำปลา        • น้ำปลาร้าต้มสุก        • ขนมจีน        • ถั่วฝักยาวซอย หรือถั่วงอก (ไม่ก็ใส่ทั้งสองอย่างก็ได้ค่ะ)        • ผักชีฝรั่งซอย        • แครอตขูดเป็นเส้น        • เมล็ดกระถิน (อันนี้ไม่มีก็ไม่ต้องใส่ก็ได้จ้า)          หมายเหตุ : เครื่องปรุงเพิ่มรสชาติ สามารถปรุงตามใจชอบได้เลยค่ะ เปรี้ยวหน่อยก็ใช้มะนาวเยอะหน่อย ช่วงนี้มะนาวแพง 55วิธีทำยำขนมจีนน้ำปลาร้า         1. นำปลาทูน่ากระป๋องมาซับน้ำให้หมาด ๆ แล้วใช้ส้อมยี ๆ ให้เนื้อปลาไม่เป็นก้อน         2. นำปลาทูน่าที่ยีแล้วมาคลุกกับเกล็ดขนมปัง จากนั้นนำลงไปทอดในน้ำมันท่วม ๆ ทอดพอเหลืองกรอบ ตักขึ้นสะเด็ดน้ำมัน เตรียมไว้         3. ทำน้ำยำโดยใส่พริกป่น น้ำตาลทราย น้ำมะนาว น้ำปลา และน้ำปลาร้าต้มสุก ลงในอ่างผสม ชิมรสที่ชอบ (จะใส่พริกสดหั่นแทนพริกป่นก็ได้นะคะแล้วแต่ชอบเลย)         4. เมื่อได้รสที่ชอบแล้ว ใส่ข้าวปุ้น (ขนมจีน) ลงไปคลุกเคล้าให้เข้ากัน         5. ใส่ผักที่หั่นเตรียมไว้ลงไปพร้อมกับปลาทูน่าฟูที่ทอดไว้ (อย่าลืมเหลือปลาไว้โรยตอนสุดท้ายด้วยนะคะ) คลุกเคล้าให้เข้ากัน         6. ตักใส่จาน พร้อมเสิร์ฟ (เสร็จแล้วหน้าตาของเมนูยำข้าวปุ้นปลาทูน่าฟู หน้าตาใช้ได้เลยทีเดียว)         + ดูวิธีทำ ยำข้าวปุ้นปลาทูน่าฟู เพิ่มเติมคลิก ---------------------------------------------        






 3. ยำขนมจีน สูตรทูน่าน้ำปลาร้า          




       อีกหนึ่งสูตรยำขนมจีนใส่ทูน่า ได้รสชาติและความหอมของปลาร้าเบา ๆ พอให้นึกถึงบ้านเกิด ใครที่ไม่แคร์เรื่องการลดความอ้วนแต่อยากกินเอาอร่อยอย่างเดียวขอเชิญชมยำขนมจีนสูตรนี้เลยเจ้า 


ส่วนผสม ยำขนมจีนทูน่า        • ขนมจีน 2-3 จับ        • ปลาทูน่ากระป๋อง 1 กระป๋อง        • แป้งทอดกรอบ        • ถั่วฝักยาว        • ต้นหอม        • พริกป่น 1 ช้อนโต๊ะ        • มะนาว 2 ลูก        • น้ำปลา 1 ช้อนโต๊ะ        • น้ำปลาร้าต้มสุก 1 ช้อนโต๊ะ        • น้ำตาลทราย 1 ช้อนโต๊ะ        • ผักสด ตามชอบวิธีทำยำขนมจีนทูน่า         1. นำเนื้อปลาทูน่าใส่ลงในตะแกรงแล้วบีบน้ำออกให้แห้ง ใช้ส้อมยีให้เป็นชิ้นเล็ก ๆ          2. ใส่แป้งทอดกรอบลงไปคลุกกับเนื้อปลาทูน่าให้เข้ากัน         3. ทอดเนื้อปลาทูน่าที่คลุกแป้งแล้วในน้ำมันร้อน ๆ จนขึ้นฟูตักปลาทูน่าฟูขึ้นสะเด็ดน้ำมัน เตรียมไว้         4. ใส่น้ำตาลทราย น้ำปลา น้ำปลาร้า และพริกป่น ลงในอ่างผสม บีบน้ำมะนาวลงไป คนให้เข้ากันจนน้ำตาลทรายละลาย         5. ใส่ถั่วฝักยาวซอยลงไปคนให้เข้ากัน         6. ตามด้วยขนมจีน เคล้าให้เข้ากัน         7. โรยปลาทูน่าทอดกรอบลงไป เคล้าให้เข้ากันอีกครั้ง ตักใส่จานเสิร์ฟพร้อมกับผักสดตามชอบ




---------------------------------------------
    
    





 4. ยำขนมจีน สูตรหอยแมลงภู่กับปูอัด







       ปากแดงได้ไม่ต้องทาลิปสติก เพียงได้ลองเมนูยำขนมจีนหอยแมลงภู่กับปูอัด สูตรจาก คุณ kitty chef สมาชิกเว็บไซต์พันทิปดอทคอม อาหารจานเดียวเมนูยำเครื่องแน่นจานนี้ น้ำยำแซ่บเว่อร์ เห็นแล้วน้ำลายไหล !
  
  
  
  
  
  
  
  
  
  
  



 ส่วนผสม ยำขนมจีน


        • ขนมจีน 200 กรัม
  
  
  
  
  
  
  
  
  
  
  
  
  
        • หอยแมลงภู่
  
  
  
  
  
  
  
  
  
  
  
  
  
        • ปูอัด
  
  
  
  
  
  
  
  
  
  
  
  
  
        • น้ำปลา 4 ช้อนโต๊ะ
  
  
  
  
  
  
  
  
  
  
  
  
  
        • น้ำมะนาว 4 ช้อนโต๊ะ
  
  
  
  
  
  
  
  
  
  
  
  
  
        • พริกสด 3 ช้อนโต๊ะ
  
  
  
  
  
  
  
  
  
  
  
  
  
        • น้ำตาลปี๊บ 2 ช้อนโต๊ะ
  
  
  
  
  
  
  
  
  
  
  
  
  
        • มะเขือเทศ
  
  
  
  
  
  
  
  
  
  
  
  
  
        • หอมแดง
  
  
  
  
  
  
  
  
  
  
  
  
  

 วิธีทำยำขนมจีน


        1. วิธีทำน้ำยำ : ผสมน้ำปลา น้ำมะนาว พริกสด และน้ำตาลปี๊บ คนให้ละลายแล้วชิมรสให้อร่อยกลมกล่อมตามชอบ
  
  
  
  
  
  
  
  
  
  
  
  
  
        2. ใส่ขนมจีนลงไปคลุกเคล้ากับน้ำยำ ตามด้วยมะเขือเทศ หอมแดง หอยแมลงภู่ และปูอัด คลุกเคล้าให้เข้ากันอีกครั้ง
  
  
  
  
  
  
  
  
  
  
  
  
  


        + ดูวิธีทำ ยำขนมจีนหอยแมลงภู่กับปูอัด เพิ่มเติมคลิก
  
  
  
  
  
  
  
  
  
  
  

          ใครกำลังมองหาเมนูอาหารแคลอรีต่ำ มาทำยำขนมจีนกันเถอะ ใครลองทำสูตรไหนแล้วเด็ดแซ่บนัวกันขนาดไหนก็เอามาอวดมายั่วน้ำลายกันบ้างนะคะ จะรอชม
 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






ยำขนมจีน รสแซ่บพร้อมวิธีทำง่าย ๆ โดนใจคนชอบกินยำขนมจีนแน่นอน





อัปเดตล่าสุด 15 กันยายน 2564 เวลา 17:15:44
 846,822 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































