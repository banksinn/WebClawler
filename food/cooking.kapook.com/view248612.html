




สูตรแซลมอนย่าง อาหารฝรั่งอิ่มท้องไม่จำเจ


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารฝรั่ง












6 สูตรแซลมอนย่าง โปรตีนแน่นอร่อยง่ายไม่จำเจ





18,643อ่าน














0












           รวมสูตรปลาแซลมอนย่างหลากสไตล์ จัดชิ้นใหญ่เต็มคำเนื้อเน้น ๆ ถ้ากลัวไม่อิ่มจัดข้าวสวยกินเพิ่มเติมได้นะ    




          จากที่เคยทำสเต๊กปลาแซลมอน อาหารฝรั่งจนเอียนจนเบื่อ ลองมาทำเมนูปลาแซลมอนแบบอื่น ๆ บ้างดีไหม กระปุกดอทคอมขอนำเสนอวิธีทำแซลมอนย่าง เช่น แซลมอนย่างเนย แซลมอนย่างซอสเทอริยากิ เป็นต้น ลองทำกินดูแล้วจะติดใจ

1. แซลมอนย่างใบชะพลู



ภาพจาก นิตยสาร gourmet & cuisine

           แซลมอนย่างใบชะพลูหน้าตาดีแบบนี้ต้องลองทำสักครั้ง จับชิ้นปลาห่อด้วยใบชะพลู เสียบไม้แล้วย่าง เสิร์ฟกับน้ำจิ้มมะขามเปียก


ส่วนผสม แซลมอนย่างใบชะพลู (สำหรับ 2 ที่)


เนื้อปลาแซลมอน (หั่นชิ้นยาว ประมาณ 3 นิ้ว) จำนวน 200 กรัม
ใบชะพลู 20 ใบ
​น้ำมันพืช เล็กน้อย
​เกลือป่น เล็กน้อย
​พริกไทยดำบดหยาบ เล็กน้อย


ส่วนผสม น้ำจิ้ม


น้ำมะขามเปียก 3 ช้อนโต๊ะ
​น้ำตาลปี๊บ 2 ช้อนโต๊ะ
​เกลือป่น 1/2 ช้อนชา
​น้ำเปล่า 1 ช้อนโต๊ะ
​พริกขี้หนูหั่นแว่น 2 เม็ด


วิธีทำแซลมอนย่างใบชะพลู

     1. โรยเกลือและพริกไทยดำบนเนื้อปลาแซลมอน จากนั้นห่อด้วยใบชะพลู เสียบไม้แล้วย่างบนกระทะที่ใส่น้ำมันเล็กน้อยจนเนื้อปลาสุก
     2. เตรียมส่วนผสมน้ำจิ้มโดยผสมน้ำมะขามเปียก น้ำตาลปี๊บ เกลือ และน้ำเข้าด้วยกัน ต้มจนเดือด ปิดไฟ พักไว้ให้เย็น ใส่พริกขี้หนู ชิมรส เสิร์ฟพร้อมปลาแซลมอน
 

ดูวิธีทำ แซลมอนย่างใบชะพลู เพิ่มเติมคลิก

2. แซลมอนย่างซอสเทอริยากิ 





           ไก่ย่างซอสเทอริยากิกินบ่อยก็เบื่อ ลองมาทำแซลมอนย่างซอสเทอริยากิสักมื้อ มาพร้อมวิธีทำซอสเทอริยากิง่าย ๆ


ส่วนผสม แซลมอนย่างซอสเทอริยากิ


เนื้อปลาแซลมอนติดหนัง (น้ำหนักประมาณ 150-200 กรัม) จำนวน 1 ชิ้น
ซีอิ๊วญี่ปุ่น 3 ช้อนโต๊ะ
เหล้าสาเก 3 ช้อนโต๊ะ
เหล้ามิริน 3 ช้อนโต๊ะ
น้ำตาลทราย 1 ช้อนโต๊ะ
ผักลวกตามชอบ (เช่น แครอต บรอกโคลีหน่อไม้ฝรั่ง เป็นต้น)


วิธีทำแซลมอนย่างซอสเทอริยากิ

     1. ใส่ซีอิ๊วญี่ปุ่น เหล้าสาเก เหล้ามิริน และน้ำตาลทรายลงในหม้อ นำขึ้นตั้งไฟ คนผสมจนน้ำตาลทรายละลาย ยกลงจากเตา พักทิ้งไว้จนเย็น  เตรียมไว้
     2. หมักเนื้อปลาแซลมอนกับส่วนผสมซอสเทอริยากิ ทิ้งไว้ประมาณ 30 นาที พอครบเวลาให้ซับเนื้อปลาให้แห้ง เตรียมไว้
     3. นำซอสที่เหลือจากการหมักปลาใส่ลงในหม้อ นำขึ้นตั้งไฟ เติมน้ำตาลทรายประมาณ 2 ช้อนชา เคี่ยวจนเดือด ยกลงจากเตา เตรียมไว้
     4. นำกระทะสำหรับย่างขึ้นตั้งไฟ วางเนื้อปลาลงบนกระทะ ทาด้วยซอสเทอริยากิที่เตรียมไว้ให้ทั่วจนสุกทั้งสองด้าน ตักใส่จาน ราดด้วยซอสเทอริยากิที่เหลือ แต่งด้วยผักลวกตามชอบ พร้อมเสิร์ฟ
 

ดูวิธีทำ แซลมอนย่างซอสเทอริยากิ เพิ่มเติมคลิก

3. แซลมอนย่างซอสเทอริยากิ



ภาพจาก เฟซบุ๊ก icook by kucook

           มาต่ออีกสูตรแซลมอนราดซอสเทอริยากิ สูตรนี้ใช้ซอสเทอริยากิสำเร็จรูปผสมกับน้ำจิ้มบ๊วยเจี่ย เสิร์ฟกับหน่อไม้ฝรั่งผัดเนย 


ส่วนผสม ข้าวผัดกระเทียม


น้ำมันพืช 1 ช้อนชา
เนยสด 2 ช้อนชา
กระเทียมสับ 1 ช้อนชา
ข้าวสวย 1 ถ้วย
เกลือป่น หรือผงปรุงรส 1/4 ช้อนชา
ต้นหอมซอย 1/4 ช้อนชา


ส่วนผสม แซลมอนย่างซอสเทอริยากิ


เนื้อปลาแซลมอน 1 ชิ้น
น้ำจิ้มบ๊วยเจี่ย 3 ช้อนโต๊ะ
ซอสเทอริยากิ 2 ช้อนโต๊ะ
งาขาว 1/4 ช้อนชา
ต้นหอมซอย 1/4 ช้อนชา
หน่อไม้ฝรั่ง 2 ต้น
เนย 1 ช้อนชา


วิธีทำข้าวผัดกระเทียม


นำกระทะขึ้นตั้งไฟปานกลาง ใส่น้ำมันพืชและเนยลงไป ตามด้วยกระเทียม ผัดจนกระเทียมหอม จึงใส่ข้าวลงไปผัดให้เข้ากัน จากนั้นปรุงรสด้วยเกลือป่นหรือผงปรุงรส ใส่ต้นหอมซอย เตรียมไว้


วิธีทำแซลมอนย่างซอสเทอริยากิ

     1. ใส่น้ำมันพืชลงในกระทะเล็กน้อย นำขึ้นตั้งไฟแรง ใส่ปลาแซลมอนลงย่างในกระทะ โดยวางส่วนที่เป็นหนังปลาลงไปก่อน ย่างจนกระทั่งหนังปลากรอบจึงพลิกกลับด้าน สังเกตจากสีตรงด้านข้างของเนื้อปลา ถ้าเนื้อปลาเปลี่ยนสีไปจนใกล้ถึงจุดกึ่งกลางแล้วให้ปิดไฟ ยกลงจากเตา เตรียมไว้
     2. นำซอสเทริยากิและน้ำจิ้มบ๊วยเจี่ยใส่กระทะ นำขึ้นตั้งไฟเคี่ยวจนเหนียวเล็กน้อย ยกลงจากเตา พักทิ้งไว้
     3. นำหน่อไม้ฝรั่งไปต้มในน้ำเดือดประมาณ 30 วินาที และนำไปผัดกับเนย ตักวางลงบนจาน วางปลาแซลมอนย่างทับบนหน่อไม้ฝรั่ง ราดด้วยซอสเทอริยากิตามชอบ โรยหน้าด้วยงาคั่ว และต้นหอมซอย เสิร์ฟพร้อมข้าวผัดกระเทียม
 

ดูวิธีทำ แซลมอนย่างซอสเทอริยากิ เพิ่มเติมคลิก

4. แซลมอนย่างเกลือ 



ภาพจาก เฟซบุ๊ก icook by kucook

           มาต่อกันที่เมนูแซลมอนย่างเกลือ จับแซลมอนลงไปย่างแล้วปรุงรสด้วยเกลือและพริกไทย สุดท้ายราดซอสรสเข้มลงไป


ส่วนผสม แซลมอนย่างเกลือ


ปลาแซลมอน 1 ชิ้น
เกลือทะเล เล็กน้อย
พริกไทยดำ เล็กน้อย
น้ำเปล่า (สำหรับลวกผัก)
หน่อไม้ฝรั่ง 4 ต้น (หรือผักอื่นตามชอบ)
น้ำจิ้มบ๊วย 2 ช้อนโต๊ะ
ซอสคิคโคแมน 1 ช้อนโต๊ะ (หรือซอสถั่วเหลืองสูตรโซเดียมต่ำ)
น้ำมันมะกอก เล็กน้อย
ข้าวกล้องหุงสุก 1 ถ้วย
แครอต (ใช้มีดปอกเปลือกผลไม้ฝานให้เป็นเส้นใหญ่ ๆ)
มะเขือเทศเชอร์รี่ผ่าครึ่ง (ตกแต่ง)


วิธีทำแซลมอนย่างเกลือ

     1. ใส่น้ำมันมะกอกเล็กน้อยลงในกระทะ พอร้อนใส่เนื้อปลาแซลมอนลงไปย่าง
     2. โรยเกลือและพริกไทยดำบดเล็กน้อยลงบนเนื้อปลาแซลมอน ย่างจนเนื้อปลาสุก พลิกเนื้อปลาอีกด้านขึ้นแล้วโรยด้วยพริกไทยดำและเกลืออีกครั้ง พอเนื้อปลาสุกแล้วตักใส่จาน เตรียมไว้
     3. ใช้กระทะใบเดิมเติมน้ำเปล่าลงไปพอประมาณ รอจนเดือดแล้วใส่หน่อไม้ฝรั่งลงไปลวกพอสุก จากนั้นเทน้ำลวกผักทิ้ง แล้วปรุงรสด้วยเกลือและพริกไทยดำบดเล็กน้อย ผัดให้เข้ากัน ตักขึ้นใส่จานพักทิ้งไว้
     4. ใส่น้ำจิ้มบ๊วยและซอสคิคโคแมน นำขึ้นตั้งไฟอ่อน เคี่ยวพอเข้ากันและเริ่มเหนียวข้น ปิดไฟพักทิ้งไว้
     5. จัดจาน ราดซอสที่เคี่ยวไว้ลงบนเนื้อปลา พร้อมเสิร์ฟ
 

ดูวิธีทำ แซลมอนย่างเกลือ เพิ่มเติมคลิก

5. แซลมอนย่างเนยกระเทียมเลมอน





          สำหรับใครที่ชอบความหอมของกระเทียมแนะนำแซลมอนย่างเนยกระเทียมเลมอน รสออกเปรี้ยวนิดเค็มหน่อย 



ส่วนผสม แซลมอนย่างเนยกระเทียมเลมอน


แซลมอน (หั่นชิ้นยาวชิ้นละ 100 กรัม) 5 ชิ้น 
น้ำมันมะกอก 2 ช้อนโต๊ะ
เกลือ 1 ช้อนชา
พริกไทยดำ 1/2 ช้อนชา
กระเทียมสับ 2 กลีบ
น้ำเลมอน 1 ลูก
พาร์สลีย์สับ 1/4 ถ้วย


วิธีทำแซลมอนย่างเนยกระเทียมเลมอน

     1. ตั้งกระทะตั้งไฟรอไว้ และหมักปลาด้วยเกลือและพริกไทย
     2. พอกระทะร้อนใส่น้ำมันลงไป ใส่ปลาลงไปย่างจนสุก ใส่กระเทียมลงไป ปรุงรสตามชอบ จัดใส่จาน แต่งหน้าด้วยพาร์สลีย์

6. แซลมอนย่างสมุนไพร





ปิดท้ายด้วยแซลมอนย่างสมุนไพร หมักปลากับโหระพาและพาร์สลีย์ ปรุงรสด้วยเกลือและพริกไทยดำ



ส่วนผสม แซลมอนย่างสมุนไพร


แซลมอนหั่นชิ้น 400 กรัม
น้ำมันมะกอก 2 ช้อนโต๊ะ
กระเทียมสับ 2 กลีบ
โหระพาสับ 1 ช้อนโต๊ะ
พาร์สลีย์สับ 1 ช้อนโต๊ะ
น้ำเลมอน 1 ช้อนโต๊ะ
เกลือ 1/2 ช้อนชา
พริกไทยดำ 
เลมอนหั่นแว่น สำหรับแต่ง


วิธีทำแซลมอนย่างสมุนไพร

     1. ใส่ส่วนผสมเครื่องปรุงทุกอย่างลงในอ่างผสม คนพอเข้ากัน ใส่ปลาลงไปหมักประมาณ 20 นาที 
     2. ตั้งกระทะใส่น้ำมันลงไป ใส่ปลาลงไปย่างจนสุกทั้งสองด้าน จัดใส่จาน แต่งด้วยเลมอน

           จบไปแล้วสำหรับวิธีทำแซลมอนย่าง ทำกินเองจัดชิ้นใหญ่ไปเลย ถ้าปลายังเหลือแบ่งมาทำข้าวผัดแซลมอนก็อร่อยไม่น้อยเลยนะ

แนะนำเมนูแซลมอนสูตรอื่น ๆ ที่น่าสนใจ

     ​​​​► 10 เมนูปลาแซลมอนแบบไทย ถูกปากคนไทย ถูกใจสุขภาพ
     ​​​​► 10 สูตรแซลมอนแซ่บ เมนูปลาจานอร่อยแบบไม่จำเจ
     ​​​​► 11 สูตรแซลมอน ทำไรกินดี ? หลากสไตล์อร่อยได้ไม่มีเบื่อ
     ​​​​► ท้องปลาแซลมอนแดดเดียว หนังกรอบเนื้อนุ่ม ทำง่ายด้วยหม้อทอดไร้น้ำมัน
     ​​​​► ปลาแซลมอนป่น สูตรเด็ดจากญี่ปุ่น เก็บได้นานทำง่ายแบบบ้าน ๆ
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













6 สูตรแซลมอนย่าง โปรตีนแน่นอร่อยง่ายไม่จำเจ




โพสต์เมื่อ 9 พฤศจิกายน 2564 เวลา 11:10:35
 18,643 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































