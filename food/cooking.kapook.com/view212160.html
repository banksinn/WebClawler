




สูตรอาหารคลีน อาหารเพื่อสุขภาพ กินเป็นอาหารลดน้ำหนัก อาหารคลีนง่าย ๆ

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารลดน้ำหนัก












12 สูตรอาหารคลีนเพื่อสุขภาพ กินวนไปน้ำหนักลดชัวร์





51,705อ่าน














0












          ช่วงนี้บวมมากมายต้องลดสักหน่อย มาจดสูตรอาหารคลีนเพื่อสุขภาพ เมนูลดน้ำหนักหน้าตาไม่จำเจ มีทั้งอาหารจานเดียวและเมนูเครื่องดื่มธัญพืช กินวนไปทั้งสามมื้อกันได้เลย  




            แม้ว่าอาหารลดน้ำหนัก หรืออาหารคลีน จะมีขายทั่วไปและขายแบบเดลิเวอรี่ แต่ราคาก็แอบแพงและหน้าตาซ้ำเดิม ถ้าทำเองคงคุ้มกว่าและออกแบบเมนูเองได้อีกด้วย กระปุกดอทคอมขอนำเสนอวิธีทำอาหารคลีนเพื่อสุขภาพ สูตรจาก อินสตาแกรม pa_yada_rimm มีทั้งอาหารจานเดียวและเครื่องดื่มธัญพืช เลือกสูตรที่ชอบแล้วทำกันเลยจ้า







รวมเมนูสุขภาพที่ไม่จำเจ กินวนไปน้ำหนักก็ลดแล้ว
จาก คุณกินคลีนสไตล์เด็กหอไอเฟล
และ อินสตาแกรม pa_yada_rimm





          สวัสดีทุกคนหลังจาก 6 เดือนกับ 13 กิโลกรัมที่หายไป ลดน้ำหนักมันไม่ได้ยากอย่างที่คิด ของเราได้รับเสียงตอบรับที่ดีพอสมควร ใครยังไม่ได้ไปอ่าน เข้าไปอ่านกันได้เลยนะ
 
          การปรับเปลี่ยนอาหารนั้นเป็นปัจจัยหลักที่สำคัญในการลดน้ำหนักมาก ๆ อย่างที่ทุกคนบอกไว้ว่า อาหาร 80% และออกกำลังกาย 20% วันนี้เราอยากจะมาแชร์เมนูที่กินเป็นประจำเช้า/เย็น และกลางวัน พร้อมสูตรอาหารที่ง่าย ๆ วัตถุดิบหาได้ง่าย กินวนไปน้ำหนักก็ลดแล้ว หวังว่าจะเป็นประโยชน์และไอเดียสำหรับคนที่คิดไม่ออกว่าวันนี้จะกินอาหารเพื่อสุขภาพอะไรดีหรือจะเริ่มต้นอย่างไรดี
 



เมนูตอนเช้า-เย็น

1. pink smoothie สูตรผิวสวยได้วิตามิน








ส่วนผสม pink smoothie


สตรอว์เบอร์รี 3 ลูก
กล้วย 1 ลูก
ส้มลูกเล็ก 1 ลูก
โยเกิร์ตไขมันต่ำรสธรรมชาติ 3 ช้อนโต๊ะ
น้ำเปล่าเย็น 1/4 ถ้วย
	 


วิธีทำ pink smoothie


ปั่นทุกอย่างให้เข้ากัน ดื่มเป็นมื้อเช้าหรือมื้อเย็นก็ได้นะ ได้ประโยชน์เต็ม ๆ
	 


2. acai bowl 








ส่วนผสม acai bowl


เบอร์รีรวม และ acai mix berries frozen and acai 1/2 ถ้วย
มะเขือเทศลูกเล็ก 5 ลูก
โยเกิร์ตนมถั่วเหลือง 2 ช้อนโต๊ะ
น้ำ 1/4 ถ้วย
กล้วยหอม 1 ลูก
ส้มลูกเล็ก 1 ลูก
ธัญพืชต่าง ๆ เช่น วอลนัท มูสลี่
เมล็ดเจีย
	 


วิธีทำ acai bowl


ปั่นเบอร์รี มะเขือเทศ โยเกิร์ต และน้ำ จนเนียน จัดวางด้วยกล้วยหอม ส้ม และธัญพืชต่าง ๆ
	 


3. ข้าวโอ๊ตทูโทน 








ส่วนผสม ข้าวโอ๊ตทูโทน


ข้าวโอ๊ต 6 ช้อนโต๊ะ
ผงโกโก้ 100% 1/2 ช้อนชา
นมถั่วเหลือง 1 ถ้วย
น้ำเปล่า 1 ถ้วย
กล้วยหอม 1 ลูก
ลูกเกด 2 ช้อนโต๊ะ
ธัญพืชต่าง ๆ
	 


วิธีทำข้าวโอ๊ตทูโทน

       1. นำข้าวโอ๊ต 3 ช้อนโต๊ะ ผสมโกโก้และน้ำเปล่า อุ่นไมโครเวฟประมาณ 2 นาที
     2. นำข้าวโอ๊ต 3 ช้อนโต๊ะที่เหลือ ผสมกล้วยนิดหน่อยและนมถั่วเหลือง อุ่นไมโครเวฟประมาณ 2 นาทีเช่นกัน
     3. เทข้าวโอ๊ตโกโก้ลงไป ตามด้วยข้าวโอ๊ตนมถั่วเหลือง ท็อปด้วยลูกเกด ธัญพืช และกล้วยที่เหลือ
 
4. ขนมหม้อแกง สูตรคลีน อ้วนน้อย 








ส่วนผสม ขนมหม้อแกง สูตรคลีน


ถั่วเขียวซีก 150 กรัม
นมถั่วเหลือง 100 มิลลิลิตร (ถ้าอยากให้ชุ่ม ๆ ก็ 150 มิลลิลิตร)
น้ำตาลดอกมะพร้าว หรือน้ำผึ้งก็ได้ 4 ช้อนโต๊ะ
เกลือ 1 ช้อนชา
ไข่ไก่ 2 ฟอง
	 


วิธีทำขนมหม้อแกง สูตรคลีน

       1. นึ่งถั่วเขียวโดยต้มในหม้อหุงข้าว ใส่น้ำน้อย ๆ ต้มประมาณ 30 นาที (ประหยัดเวลา)
     2. ผสมไข่ไก่ นมถั่วเหลือง และน้ำตาลดอกมะพร้าว ให้เข้ากัน และกรองสัก 2 รอบ
     3. นำถั่วที่นึ่งเสร็จ (ห้ามมีน้ำ) มาผสมกับส่วนผสมที่กรองแล้วปั่นให้ละเอียด
     4. นำมากวนในหม้อให้ส่วนผสมมีความหนืด จะเอาไปอบเลยก็ได้แต่เราเอามาปั่นอีกรอบเพื่อให้ขนมมีความเนียนเข้าเนื้อ
     5. ใส่พิมพ์เค้กและอบ เราใช้หม้ออบลมร้อนอบที่อุณหภูมิ 180 องศาเซลเซียส ประมาณ 30 นาที (ห่อหน้าขนมด้วยฟอยล์ด้วย) พอครบเวลาลดอุณหภูมิเหลือ 100 องศาเซลเซียส ประมาณ 10 นาที ให้ขนมมีหน้าที่ไหม้ ๆ นิดหน่อย
5. แพนเค้กต้นไม้








ส่วนผสม แพนเค้กต้นไม้


ข้าวโอ๊ตแช่น้ำนิดหน่อย 5 ช้อนโต๊ะ
กล้วยหอมขนาดกลาง 1 ลูก
ไข่ไก่ 1 ใบ
ผักโขม 1 กำมือ
ผงโกโก้ไม่มีน้ำตาล 2 ช้อนโต๊ะ
ผลไม้ตกแต่งต่าง ๆ
เวย์โปรตีน 1/4 สกู๊ป
	 


วิธีทำแพนเค้กต้นไม้

       1. นำข้าวโอ๊ตแช่น้ำนิดหน่อยให้พองตัว
     2. ผสมกล้วยหอมกับไข่ลงไปในเครื่องปั่น ปั่นส่วนผสมให้เข้ากันดี หรือถ้าใครไม่มีเครื่องปั่นก็สามารถบดด้วยส้อมได้เลย
     3. แยกส่วนผสมเป็นอย่างละครึ่ง โดยครึ่งหนึ่งผสมกับผงโกโก้ อีกครึ่งหนึ่งเอาไปปั่นรวมกับผักโขมต่อ
     4. สเปรย์น้ำมันมะกอกและเอาทิชชูเช็ดให้น้ำมันทั่วกระทะ ใช้ไฟต่ำมาก ๆ ไม่เช่นนั้นจะไหม้
     5. พอหน้าของแพนเค้กมีฟองขึ้นให้กลับด้าน พอสุกก็ตักเสิร์ฟได้เลย
มื้อกลางวัน

6. สเต๊กแซลมอน








ส่วนผสม สเต๊กแซลมอน


แซลมอน
ออริกาโน่
เกลือ
ผักต่าง ๆ
มันหวาน 1 หัว
	 


วิธีทำสเต๊กแซลมอน

       1. นำแซลมอนปรุงรสด้วยออริกาโน่และเกลือหยิบมือ เอาไปจี่บนกระทะ ใช้สเปรย์น้ำมันมะกอกตรงหนังปลา
     2. เอาผักต่าง ๆ ไปลวกให้สุก
7. ข้าว (ไม่มัน) ไก่








ส่วนผสม ข้าว (ไม่มัน) ไก่


ข้าวกล้อง 1 ถ้วย
อกไก่ 1 ชิ้น (หมักด้วยเกลือพริกไทย)
ผักต่าง ๆ เช่น บรอกโคลี มะเขือเทศ
	 


วิธีทำข้าว (ไม่มัน) ไก่

       1. นำอกไก่หมักเข้าหม้ออบลมร้อน (เราใช้ airfryer) ความร้อนที่อุณหภูมิ 160 องศาเซลเซียส ประมาณ 30 นาที
     2. นำผักไปต้มปกติ เป็นมื้อที่เร็ว ๆ และอิ่มได้สารอาหารครบ 5 หมู่
 
8. พาสต้าเส้นผัก เหมือนผัดผักมากกว่า








ส่วนผสม พาสต้าเส้นผัก


พาสต้าเส้นผัก 1 ถ้วย
ผักต่าง ๆ เช่น แครอต ผักโขม เห็ด
กระเทียม 3 กลีบ
ถั่วชิกพี 1/2 ถ้วย
พริกไทย
พริกป่น
ออริกาโน่
เกลือนิดหน่อย
	 


วิธีทำพาสต้าเส้นผัก

       1.ต้มเส้นพาสต้าผัก พอน้ำเดือดนับไปอีก 10 นาที
     2. หั่นผักต่าง ๆ ให้เป็นชิ้นพอดีคำ
     3. ผัดกระเทียมลงไปก่อน เติมน้ำเล็กน้อย จากนั้นค่อยใส่ถั่วและผัก โดยเรียงจากผักชนิดแข็งไปผักชนิดอ่อน
     4. ปรุงรสด้วยเครื่องเทศและเกลืออันน้อยนิด สุดท้ายก็ใส่เส้นที่ลวกแล้วคลุกเคล้าให้เข้ากัน
9. สลัดอกไก่โยเกิร์ต








ส่วนผสม สลัดอกไก่โยเกิร์ต


ผักต่าง ๆ เช่น บรอกโคลี เซเลอรี แครอต มะเขือเทศ หอมแดง
ยำสาหร่าย (optional)
ขิงดอง (optional)
อกไก่ปรุงรสด้วยผงปาปริก้า เกลือ พริกป่น ออริกาโน่
	 


ส่วนผสม น้ำสลัดโยเกิร์ต


โยเกิร์ตถั่วเหลือง 2 ช้อนโต๊ะ
มายองเนส 1/2 ช้อนโต๊ะ
เกลือ 1/2 ช้อนชา
	 


วิธีทำสลัดอกไก่โยเกิร์ต

       1. หั่นผักต่าง ๆ ให้เป็นชิ้นพอคำ
     2. ผสมน้ำสลัดด้วยกัน
     3. ส่วนอกไก่ใช้ไฟที่อุณหภูมิ 140 องศาเซลเซียส ประมาณ 30 นาที
 
10. ดงบุริแซลมอน 








ส่วนผสม ดงบุริแซลมอน


แซลมอน 1 ชิ้น
ข้าวกล้อง 1/2 ถ้วย
ผักต่าง ๆ ตามใจชอบ (อะโวคาโด 1/2 ลูกเล็ก มะเขือเทศเล็ก 5 ลูก เห็ดผัด 3 หัวเล็ก บรอกโคลี 3 ชิ้น และแครอต 1 หัวเล็ก)
ไข่ไก่ 1 ฟอง
น้ำมันมะกอกสเปรย์ 2 ครั้ง
ยำสาหร่าย 1 ช้อนโต๊ะ
ขิงดอง 1/2 ช้อนโต๊ะ
เกลือ
พริกไทย
	 


วิธีทำดงบุริแซลมอน

       1. นำแซลมอนโรยเกลือ (ไม่เยอะมากนะ เราใช้แค่หยิบมือหนึ่ง) และหมักด้วยพริกไทย
     2. เจียวไข่พักไว้ หั่นให้เป็นฝอย ๆ
     3. ต้มผักต่าง ๆ เอาข้าวกล้องใส่จาน จัดผักต่าง ๆ ลงไป
     4. ย่างแซลมอนด้วยสเปรย์น้ำมันมะกอก 1 ครั้ง เติมน้ำดื่มลงไป คล้าย ๆ เอาแซลมอนไปต้ม ก็จะได้ข้าวดงบุริที่คลีน ๆ สไตล์ญี่ปุ่น
 
11. คูสคูสกุ้งแซ่บ+แซลมอนและกุ้งย่าง








ส่วนผสม คูสคูสกุ้งแซ่บ+แซลมอนและกุ้งย่าง


คูสคูสแบบโฮลวีต (ใช้ข้าวกล้องแทนได้) 1 ถ้วย
ผักต่าง ๆ (ผักกาดขาว มะเขือเทศ เซเลอรี แครอต หอมแดง)
ผงกระเทียม
พริกป่น
กุ้งสับ 3 ตัว
ซีอิ๊วขาว 1 ช้อนโต๊ะ
น้ำตาลดอกมะพร้าว 1/2 ช้อนโต๊ะ
ใช้น้ำเปล่าในการผัด (อย่าใส่เยอะนะเดี๋ยวแฉะ)
ออริกาโน่
แซลมอนย่าง กุ้งย่างโรยด้วยเกลือและออริกาโน่
	 


วิธีทำคูสคูสกุ้งแซ่บ+แซลมอนและกุ้งย่าง

       1. ใส่หอมแดงกับกุ้งสับลงไปผัดพร้อมกับน้ำดื่มนิดหน่อย
     2. นำผักไปหั่นให้เป็นชิ้นพอคำ ผัดผักจากผักที่สุกยากไปสุกง่าย
     3. พอน้ำแห้งให้ปรุงรสต่าง ๆ และใส่คูสคูสตามลงไป วันนี้กินคู่กับแซลมอนย่างไร้น้ำมันและลอกหนังทิ้ง (ไม่ชอบกินส่วนตัว) และก็กุ้งย่าง ทั้งสองอย่างเอาเข้าหม้อ airfryer
 
12. คูสคูสผงกะหรี่+แซลมอนย่างไร้น้ำมัน








ส่วนผสม คูสคูสผงกะหรี่+แซลมอนย่างไร้น้ำมัน


คูสคูสแบบโฮลวีต (ใช้ข้าวกล้องแทนได้) 1 ถ้วย
ผักต่าง ๆ เช่น ผักกาดขาว มะเขือเทศ เซเลอรี แครอต ถั่วชิกพี
ผงกระเทียม
พริกป่น
ผงกะหรี่สำเร็จรูป 1 ช้อนโต๊ะ (ผงกะหรี่ต้องมาปรุงรสเอง)
ซีอิ๊วขาว 1 ช้อนโต๊ะ
น้ำตาลดอกมะพร้าว 1/2 ช้อนโต๊ะ
นมถั่วเหลืองนิดหน่อย แทนน้ำเปล่า
ออริกาโน่
แซลมอน
	 


วิธีทำคูสคูสผงกะหรี่+แซลมอนย่างไร้น้ำมัน

       1. นำผักไปหั่นให้เป็นชิ้นพอคำ ผัดผักจากผักที่สุกยากไปสุกง่าย
     2. ผัดกับน้ำดื่มในช่วงแรก
     3. พอน้ำแห้งให้ปรุงรสต่าง ๆ และใส่คูสคูสตามลงไป
     4. ใส่นมถั่วเหลืองลงไปผัดให้เข้าเนื้อกัน วันนี้กินคู่กับแซลมอนย่างไร้น้ำมันเพราะตัวแซลมอนมีไขมันดีอยู่แล้ว (ไม่กินหนัง)
 
สามารถอัปเดตติดตามเพิ่มเติมได้ที่

อินสตาแกรม pa_yada_rimm
เฟซบุ๊ก healthy style’s yada
	 

          ใครกำลังมองหาอาหารคลีนเพื่อสุขภาพหรือเมนูอาหารลดน้ำหนักอยากให้ลองทำกันดูค่ะ และยิ่งถ้าควบคู่กับการออกกำลังกายรับรองลดความอ้วนได้แน่นอน
 
ขอบคุณข้อมูลและภาพประกอบจาก
คุณ yadaa's เจ้าของอินสตาแกรม pa_yada_rimm และ กินคลีนสไตล์เด็กหอไอเฟล
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













12 สูตรอาหารคลีนเพื่อสุขภาพ กินวนไปน้ำหนักลดชัวร์




อัปเดตล่าสุด 12 กรกฎาคม 2564 เวลา 10:57:38
 51,705 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































