




น้ำผักสีเขียว เครื่องดื่มสุขภาพ เมนูผัก น้ำผักโขม น้ำเซเลอรี่

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เครื่องดื่มเพื่อสุขภาพ












10 สูตรน้ำผักสีเขียว เครื่องดื่มสุขภาพสีสวยทำง่ายไม่เหม็นเขียว





52,837อ่าน














0












           แก้วนี้เพื่อตัวเอง กับน้ำผักสีเขียว เครื่องดื่มมีประโยชน์สีสวย ทำง่ายดื่มง่าย แคลอรีต่ำไม่อ้วน ดื่มแบบอุ่นหรือแบบแช่เย็นได้หมดถ้าสดชื่น 




             ใครเป็นมือใหม่หัดดื่มคงแอบกลัวว่าน้ำผักสีเขียว สูตรเครื่องดื่มเพื่อสุขภาพ จะมีกลิ่นเหม็นเขียวไม่อร่อย แต่ถ้าได้ทำตามสูตรนี้รับรองว่าจะดื่มง่ายและรับรองว่าต้องมีเบิ้ลแน่นอนค่ะ กระปุกดอทคอมขอนำเสนอวิธีทำน้ำผักสีเขียว เช่น น้ำผักโขม น้ำเซเลอรี่ น้ำตำลึง น้ำแตงกวา น้ำผักกาดหอม เป็นต้น ลองทำกันเลยจ้า
 
1. น้ำผักโขม





          ใครจะไปรู้ว่าผักโขม ผักมีประโยชน์ที่เราชอบเอามาทำผักโขมผัดไข่หรือผักโขมอบชีสจะเอามาทำน้ำผักสีเขียวสุดกลมกล่อมได้ด้วย เพราะมีทีเด็ดคือเติมน้ำมะนาวเพิ่มรสหวานอมเปรี้ยวและดับกลิ่นเหม็นเขียว ถ้าอยากพิสูจน์จัดสักแก้วเลยจ้า
 


ส่วนผสม น้ำผักโขม


ผักโขม 250 กรัม
น้ำต้มสุก 1 ถ้วย
น้ำเชื่อมหรือน้ำผึ้ง ปริมาณตามชอบ
น้ำมะนาว ปริมาณตามชอบ
เกลือป่นเล็กน้อย
น้ำแข็ง
	 


วิธีทำน้ำผักโขม

     1. ล้างผักโขมให้สะอาด หั่นเป็นชิ้นเล็ก ๆ ใส่ลงในเครื่องปั่น ตามด้วยน้ำต้มสุก ปั่นผสมให้ละเอียด ยกลงกรองด้วยผ้าขาวบาง เอาเฉพาะน้ำ
     2. เทน้ำผักโขมใส่ลงในหม้อ นำขึ้นตั้งไฟแรงจนเดือด (อย่าต้มนาน) ยกลงจากเตาทันที พักทิ้งไว้จนเย็น
     3. เวลาดื่ม เทน้ำผักโขมลงในแก้ว ตามด้วยน้ำเชื่อมหรือน้ำผึ้ง เกลือป่น และน้ำมะนาว คนผสมให้เข้ากัน ชิมรสตามชอบ ใส่น้ำแข็ง พร้อมดื่ม
 

ดูวิธีทำ น้ำผักโขม เพิ่มเติมคลิก

2. น้ำเซเลอรี่





           ส่วนใหญ่จะคุ้นเคยกับการเอาเซเลอรี่หรือขึ้นฉ่ายฝรั่ง ผักเพื่อสุขภาพมาทำสลัดหรือเอามาทำกับข้าว เช่น เซเลอรี่ผัดกุ้ง เป็นต้น ลองจับมาทำน้ำเซเลอรี่สักแก้วดีไหม สูตรนี้เติมน้ำมะนาวเพื่อลดความเหม็นเขียว และเติมความหวานจากหญ้าหวานหรือน้ำผึ้ง
 


ส่วนผสม น้ำเซเลอรี่


เซเลอรี่ 5 ก้าน
มะนาว 1 ลูก
น้ำผึ้ง หรือหญ้าหวาน (ตามชอบ)
	 


วิธีทำน้ำเซเลอรี่

     1. ล้างเซเลอรี่ให้สะอาด หั่นเป็นท่อนแล้วเอาไปปั่นจนละเอียด หรือใส่เครื่องแยกกาก
     2. เทใส่แก้ว บีบน้ำมะนาวลงไป เติมน้ำผึ้ง หรือหญ้าหวานได้ตามชอบ
 

ดูวิธีทำ น้ำเซเลอรี่ เพิ่มเติมคลิก

3. น้ำตำลึง





          ใครมีใบตำลึงเหลือ ๆ หรือปลูกไว้ริมรั้ว จับมาทำน้ำตำลึงหวานเย็นชื่อใจกันเถอะ เพิ่มรสชาติจากน้ำมะนาว เกลือ และน้ำผึ้ง อยากรู้ว่ารสชาติเป็นอย่างไรจัดโลดเลยจ้า
 


ส่วนผสม น้ำตำลึง


ใบตำลึง 20 กรัม (ประมาณ 20-30 ใบ)
น้ำ 200 มิลลิลิตร
น้ำผึ้ง หรือน้ำเชื่อม 30 มิลลิลิตร
น้ำมะนาว 2 ช้อนโต๊ะ
เกลือป่น
น้ำแข็ง
	 


วิธีทำน้ำตำลึง

     1. ล้างใบตำลึงให้สะอาด จากนั้นใส่ใบตำลึงและน้ำต้มสุกลงในเครื่องปั่น ปั่นผสมจนละเอียด นำไปกรองคั้นเอาเฉพาะน้ำ
     2. นำน้ำตำลึงเทใส่หม้อนำไปต้มจนเดือด ยกลงจากเตา พักไว้จนเย็น
     3. เทน้ำตำลึงใส่แก้ว ตามด้วยน้ำผึ้ง น้ำมะนาว และเกลือป่นเล็กน้อย คนผสมให้เข้ากัน เทใส่แก้วที่มีน้ำแข็ง
 

ดูวิธีทำ น้ำตำลึง เพิ่มเติมคลิก

4. green plus



สูตรจาก นิตยสารแม่บ้าน

            ใครชอบท้องผูกมาทำ green plus สูตรเครื่องดื่มดีท็อกซ์ที่อุดมไปด้วยกากใยเน้น ๆ ใส่ผักกาดคอสกับกีวี ดับกลิ่นเหม็นเขียวจากแอปเปิลเขียว แตงกวา และน้ำเลมอน
 


ส่วนผสม green plus


ผักกาดคอส หั่นเป็นชิ้น 100 กรัม
แตงกวา หั่นเป็นชิ้น ๆ 50 กรัม
เลมอน คั้นน้ำ 2 ช้อนโต๊ะ
แอปเปิลเขียวปอกเปลือกหั่นเป็นชิ้น ๆ 30 กรัม
กีวีปอกเปลือกหั่นเป็นชิ้น ๆ 30 กรัม
	 


วิธีทำ green plus


นำส่วนผสมทุกอย่างปั่นรวมกันจนละเอียด รินใส่แก้วเล็ก ๆ ดื่มทันทีเป็นมื้อเช้า ช่วยล้างพิษในร่างกาย

 

ดูวิธีทำ green plus เพิ่มเติมคลิก

5. น้ำปวยเล้ง+แอปเปิลเขียวปั่น





           ปวยเล้งผัดหมูสับ หรือปวยเล้งผัดไข่กินบ่อยก็เบื่อ จับมาทำน้ำผักสีเขียวเพื่อสุขภาพสักครั้งกันเถอะ สูตรนี้ใส่แอปเปิลเขียวเพิ่มรสหวานอมเปรี้ยว ถ้าดื่มแบบเติมน้ำแข็งก็ฟินไปอีกแบบค่ะ
 


ส่วนผสม น้ำปวยเล้ง+แอปเปิลเขียวปั่น


ปวยเล้งประมาณ 1 กำมือ
แอปเปิลเขียวหั่นเต๋า 1 ลูก
น้ำสะอาด 1 แก้วกาแฟ
น้ำมะนาว หรือน้ำผึ้ง 1 ช้อนชา
	 


วิธีทำน้ำปวยเล้ง+แอปเปิลเขียวปั่น

     1. ล้างปวยเล้งและแอปเปิลเขียวให้สะอาดแล้วหั่นเตรียมไว้ จากนั้นนำส่วนผสมทุกอย่างปั่นเข้าด้วยกันจนละเอียด
     2. เทน้ำผักปั่นใส่แก้ว สามารถเติมรสชาติด้วยน้ำมะนาวหรือน้ำผึ้งได้ เทใส่แก้ว พร้อมดื่ม
 

ดูวิธีทำ น้ำปวยเล้ง+แอปเปิลเขียวปั่น เพิ่มเติมคลิก

6. แอปเปิล+ผักกาดหอม+น้ำมะนาวปั่น





          ผักกาดหอมไม่ใช่แค่ผักตกแต่งจานเท่านั้น แต่ยังจับมามิกซ์กับแอปเปิลเป็นน้ำผักสีเขียวมีคุณค่าได้ด้วย สูตรนี้เติมน้ำมะนาวเพิ่มรสเปรี้ยว ถ้าได้ลองดื่มแล้วจะติดใจ
 


ส่วนผสม แอปเปิล+ผักกาดหอม+น้ำมะนาวปั่น


แอปเปิลเขียวหรือแดงก็ได้ 1 ลูก
ผักกาดหอมประมาณ 4-5 ใบ
น้ำมะนาว 1 ลูก
	 


วิธีทำแอปเปิล+ผักกาดหอม+น้ำมะนาวปั่น

     1. ล้างส่วนผสมทุกอย่างให้สะอาด จากนั้นหั่นเป็นชิ้นเล็ก ๆ เตรียมไว้
     2. นำแอปเปิลไปปั่นให้ละเอียดพอประมาณก่อน จากนั้นเติมผักกาดหอมที่หั่นไว้ลงไป ตามด้วยน้ำมะนาวคั้นสด
     3. ปั่นต่อจนส่วนผสมเข้ากันดี เทใส่แก้ว พร้อมดื่ม
 

ดูวิธีทำ แอปเปิล+ผักกาดหอม+น้ำมะนาวปั่น เพิ่มเติมคลิก

7. สับปะรด+แตงกวา+ปวยเล้งปั่น





           ปวยเล้งกับแอปเปิลเขียวเพิ่งทำไปเมื่อวาน วันนี้ขอลองทำปวยเล้งผสมแตงกวากับสับปะรดบ้างดีกว่า สูตรนี้ได้รสหวานและเปรี้ยวจากธรรมชาติ ใส่แตงกวาดับกลิ่นเหม็นเขียว
 


ส่วนผสม สับปะรด+แตงกวา+ปวยเล้งปั่น


สับปะรดหั่น 1 ถ้วยตวง
แตงกวา 1 ลูก
ปวยเล้ง 1 ถ้วยตวง
น้ำสะอาด
	 


วิธีทำสับปะรด+แตงกวา+ปวยเล้งปั่น

     1. ล้างแตงกวาและปวยเล้งให้สะอาด จากนั้นหั่นเป็นชิ้นเล็ก ๆ เตรียมไว้
     2. นำส่วนผสมทุกอย่างลงไปปั่น หากคิดว่าเนื้อข้นไป ให้เติมน้ำสะอาดลงไปในส่วนผสมได้
     3. ปั่นต่อจนทุกอย่างเป็นเนื้อเดียวกัน เทใส่แก้ว พร้อมดื่ม
 

ดูวิธีทำ สับปะรด+แตงกวา+ปวยเล้งปั่น เพิ่มเติมคลิก

8. กีวี+ขิง+มะนาว





            น้ำขิงเพียว ๆ ก็รสเผ็ดร้อนไปหน่อย ลองเติมกีวีและมะนาวเพิ่มรสเปรี้ยวหน่อยดีไหม ใครอยากได้รสหวานก็เติมน้ำผึ้งลงไปอีกนิด
 


ส่วนผสม กีวี+ขิง+มะนาว


กีวี 1 ลูก
ขิง 1 แง่งเล็ก ๆ
น้ำมะนาวคั้นสด 1 ช้อนโต๊ะ
น้ำผึ้ง 1 ช้อนชา
	 


วิธีทำกีวี+ขิง+มะนาว

     1. ปอกเปลือกขิงและกีวีเตรียมไว้
     2. นำส่วนผสมทั้งหมดไปปั่นให้เป็นเนื้อเดียวกัน
     3. สามารถเติมความหวานด้วยน้ำผึ้ง (ถ้าต้องการ) เทใส่แก้ว พร้อมดื่ม
 

ดูวิธีทำ กีวี+ขิง+มะนาว เพิ่มเติมคลิก

9. น้ำเซเลอรี่+แอปเปิลเขียว





          น้ำเซเลอรี่เพียว ๆ คงไม่เหมาะสำหรับคนหัดดื่มน้ำผักสีเขียว ลงเพิ่มแอปเปิลเขียวดับกลิ่นเหม็นเขียวและใส่ขิงเพิ่มรสเผ็ดร้อนและกลิ่นหอมหน่อยเนอะ ดื่มแบบไม่ใส่น้ำแข็งหรือใส่น้ำแข็งก็ตามชอบเลยค่ะ
 


ส่วนผสม น้ำเซเลอรี่+แอปเปิลเขียว


เซเลอรี่ 5 ก้าน
แอปเปิลเขียว 1 ลูก
ขิง 2 ชิ้น
	 


วิธีทำน้ำเซเลอรี่+แอปเปิลเขียว

     1. ล้างเซเลอรี่ให้สะอาด หั่นเซเลอรี่กับแอปเปิลเขียวเป็นชิ้น ปอกเปลือกขิงและหั่นชิ้นบาง
     2. หั่นเป็นท่อนแล้วเอาไปปั่นจนละเอียด หรือใส่เครื่องแยกกาก พร้อมดื่ม
 

ดูวิธีทำ น้ำเซเลอรี่+แอปเปิลเขียว เพิ่มเติมคลิก

10. น้ำเซเลอรี่สับปะรด





           ปิดท้ายกันด้วยน้ำเซเลอรี่สับปะรด ใส่น้ำมะนาวลงไปหน่อย เติมความหอมหวานกลมกล่อมจากน้ำมะพร้าว แหม… แค่เห็นส่วนผสมก็อยากลองชิมรสชาติแล้วค่ะ
 


ส่วนผสม น้ำเซเลอรี่สับปะรด


เซเลอรี่ 1 ก้าน
ซูกินีหั่น 1 ถ้วย
สับปะรดหั่น 1/2 ถ้วย
น้ำมะพร้าว 1 แก้ว
น้ำมะนาว 1/2 ลูก
	 


วิธีทำน้ำเซเลอรี่สับปะรด

     1. ใส่เซเลอรี่ ซูกินี และสับปะรดลงไปปั่นจนละเอียด หรือใส่เครื่องแยกกาก
     2. เติมน้ำมะพร้าว บีบน้ำมะนาวลงไป เทใส่แก้ว พร้อมดื่ม
 

ดูวิธีทำ น้ำเซเลอรี่สับปะรด เพิ่มเติมคลิก

           ใครกำลังมองหาสูตรเครื่องดื่มเพื่อสุขภาพต้องลองทำน้ำผักสีเขียวกันนะคะ รับรองดื่มง่ายไม่มีกลิ่นเหม็นเขียว ไปซื้อวัตถุดิบและเตรียมเครื่องปั่นไว้รอกันได้เลยจ้า
 

สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing คลิกเลย
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













10 สูตรน้ำผักสีเขียว เครื่องดื่มสุขภาพสีสวยทำง่ายไม่เหม็นเขียว




อัปเดตล่าสุด 4 พฤศจิกายน 2562 เวลา 12:25:14
 52,837 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































