




เมนูไก่ไหว้เจ้า เนรมิตของเหลือให้อร่อยฟินไม่น่าเบื่อ


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เมนูอาหารอื่นๆ












10 เมนูไก่ไหว้เจ้า หลากเมนูไก่ของเหลืออร่อยฟินไม่จำเจ





496อ่าน














0












แชร์เก็บไว้เลย ! เมนูไก่ไหว้เจ้า จับไก่ต้มของเหลือมาประยุกต์เป็นเมนูอาหารแสนอร่อย ลองทำวนไปได้เลยไม่มีเบื่อแน่นอน
 




ไก่ไหว้เจ้าทำอะไรกินดี ? ถ้าเบื่อกินไก่ต้มเปล่า ๆ กับน้ำจิ้มรสแซ่บ ลองจับมาทำอาหารไทยที่คุ้นเคยกันดีไหม กระปุกดอทคอมขอนำเสนอวิธีทำเมนูไก่ไหว้เจ้า เช่น ไก่รวนเค็ม ข้าวมันไก่ ไก่ต้มน้ำปลา ไก่ผัดพริกแห้ง เป็นต้น ลองเลือกเมนูที่ชอบแล้วเข้าครัวกันเลยค่ะ

1. ไก่รวนเค็ม



ภาพจาก คุณ nok pu สมาชิกเว็บไซต์พันทิปดอทคอม




เริ่มกันด้วยเมนูไก่รวนเค็ม สูตรจาก คุณ nok pu สมาชิกเว็บไซต์พันทิปดอทคอม จับไก่ไหว้เจ้าสับเป็นชิ้นแล้วเอาไปรวนในกระทะ ปรุงรสเค็มตามชอบ

ส่วนผสม ไก่รวนเค็ม


น้ำมันหมู
ขิง (หั่นแว่น)
ใบมะกรูดฉีก     
ไก่ต้มสับชิ้นใหญ่
น้ำเปล่า หรือน้ำซุป
กระเทียมจีน
ซีอิ๊วขาว
ซอสแม็กกี้
ซีอิ๊วดำ

      หมายเหตุ : สามารถใส่พริกไทยกับตะไคร้เพิ่มได้

วิธีทำไก่รวนเค็ม


ตั้งกระทะใส่น้ำมันหมู ขิง ใบมะกรูด และใส่ไก่ต้มสับชิ้นใหญ่ลงไป รวนแล้วไก่จะได้ไม่เละ
เติมน้ำเปล่าให้น้ำท่วมเนื้อไก่ เปิดไฟปานกลาง ใครมีฝาก็ปิดและรอจนกว่าน้ำเดือด
พอน้ำงวดลงมานิดหนึ่งแล้วพลิกกลับด้านไก่ และรอให้น้ำงวดอีกจนเห็นน้ำมันไก่ออกมาสีเหลือง ๆ
ใส่น้ำมันเพิ่ม ทำหลุมตรงกลางใส่กระเทียมลงไปเจียวให้หอม
พอรวนไก่กับกระเทียมเข้ากันดี ปรุงรสด้วยซีอิ๊วขาวและซอสแม็กกี้ ใส่ซีอิ๊วดำเพิ่มสีสัน
รวนจนไก่เริ่มแห้งเปลี่ยนเป็นสีเหลือง ถ้าไก่ติดกระทะก็ใส่น้ำมันเพิ่มอีกเล็กน้อย ตักใส่จานพร้อมเสิร์ฟ


ดูวิธีทำ ไก่รวนเค็ม เพิ่มเติมคลิก

2. ข้าวมันไก่ 



ภาพจาก ครัวแม่ผึ้ง bee happy kitchen




และแล้วก็ถึงวิธีทำข้าวมันไก่ สูตรจาก ครัวแม่ผึ้ง bee happy kitchen มาพร้อมวิธีหุงข้าวมัน วิธีทำน้ำซุปผักกาดดอง และวิธีทำน้ำจิ้มข้าวมันไก่

ส่วนผสม ข้าวมันไก่


ไก่ 500 กรัม
น้ำ 2 ลิตร 
กระเทียม 
รากผักชี 
ขิง 
เกลือ 1-2 ช้อนชา
ข้าว 1-2 ถ้วย 
หนังไก่เล็กน้อย
ส่วนผสม น้ำจิ้มข้าวมันไก่
พริก 2-3 เม็ด 
ขิงซอย 3 ช้อนโต๊ะ
ซีอิ๊วขาว 3 ช้อนโต๊ะ
กระเทียมดอง 3 ช้อนโต๊ะ
น้ำตาลปี๊บ 3 ช้อนโต๊ะ
น้ำส้มสายชู 1 ช้อนโต๊ะ
เต้าเจี้ยว 4 ช้อนโต๊ะ
ซีอิ๊วดำหวาน 1/2 ช้อนชา
น้ำ 2-3 ช้อนโต๊ะ


วิธีทำข้าวมันไก่


นำไก่ติดหนังไปต้มกับน้ำ 2 ลิตร ใส่กระเทียม รากผักชี และขิงลงไป ปรุงรสด้วยเกลือ ต้มไฟอ่อน ๆ ประมาณ​ 20 นาที จนเนื้อไก่สุกพอดี ตักไก่ขึ้นมา และพักน้ำซุปไว้ (เคล็ดลับทำให้เนื้อไก่นุ่มเด้งฉ่ำ คือเมื่อไก่สุกแล้วให้นำมาแช่ในน้ำเย็น ๆ จะช่วยน็อกไก่ให้มีความนุ่มฉ่ำอร่อย เวลาจะกินก็ค่อย ๆ นำออกมาหั่นเสิร์ฟ เนื้อไก่จะไม่แห้งไม่เละ ไม่มันจนเกินไป)
นำข้าวมาซาวให้สะอาด และพักให้สะเด็ดน้ำ
เอาหนังไก่มาเจียว ใส่ขิงและกระเทียม แต่ถ้าไม่มีหนังไก่ให้ใช้น้ำมันพืชแทน จะทำให้ได้น้ำมันที่มีความหอม เมื่อนำไปผัดกับข้าวก็จะเคลือบเม็ดข้าวให้เงาสวย และหอมน่ากินมากขึ้น เจียวจนได้น้ำมันหนังไก่หอม ๆ แล้วก็นำข้าวลงมาผัดจนน้ำมันเคลือบเม็ดข้าวจนทั่วจะหอมมาก ๆ
นำข้าวไปหุงในหม้อข้าวโดยใส่น้ำซุปไก่จนท่วมข้าว ปริมาณจะเหมือนกับการหุงข้าวทั่วไป หรือปรับลดลงเล็กน้อยข้าวจะได้เรียงเม็ดสวยไม่แฉะ พอข้าวมันไก่สุกพอดี หอมฟุ้งเม็ดข้าวเงางามสวย ส่วนน้ำซุปที่เหลือในหม้อ ใส่ผักกาดดองกระป๋องลงไป ปรุงรสตามชอบ 
ทำน้ำจิ้มข้าวมันไก่ โดยนำส่วนผสมทุกอย่างมาปั่นรวมกัน 1-2 นาที ก็จะได้น้ำจิ้มข้าวมันไก่สูตรอร่อยเข้มข้น
หั่นไก่ให้สวยงาม จะเห็นว่าไก่นุ่มเด้งฉ่ำมาก ๆ เพราะแช่น้ำเย็นไว้ จัดลงจานเสิร์ฟพร้อมข้าวมันไก่และน้ำจิ้ม


ดูวิธีทำ ข้าวมันไก่ เพิ่มเติมคลิก

3. ไก่รวนเค็มแบบฝรั่ง 



ภาพจาก นิตยสาร gourmet & cuisine




ถ้าเบื่อเมนูไก่รวนเค็มแบบไทย ลองมาทำเมนูไก่รวนเค็มแบบฝรั่ง สูตรจาก นิตยสาร gourmet & cuisine ใส่กุ้งและไส้กรอก เติมเห็ดแชมปิญอง มีความหอมจากสมุนไพรจีน

ส่วนผสม ไก่รวนเค็ม


ไก่ต้ม 1/2 ตัว (หรือไก่ย่าง)
หอมหัวใหญ่ 1/2 หัว
พริกหยวก 1-2 เม็ด
พริกขี้หนูสีแดง 6-7 เม็ด
ขิงสับ 2 ช้อนโต๊ะ
กระเทียม 2-3 กลีบ
กุ้งสด 5-8 ตัว
ไส้กรอก (หั่นเฉียง) 1-2 ถ้วย
เห็ดแชมปิญอง (หั่นแว่น) 1-2 ถ้วย
พริกหวานสีแดง สีส้ม และสีเหลือง (หั่นยาวรวมกัน) 1/2 ถ้วย
กานพลู 2 ก้าน
โป๊ยกั๊ก 2 ดอก
น้ำสต๊อกไก่ 1/4  ถ้วย
ซีอิ๊วญี่ปุ่น 1 ช้อนโต๊ะ
น้ำมันพืช เล็กน้อย (สำหรับผัด)


วิธีทำไก่รวนเค็ม


นำหอมหัวใหญ่ พริกหยวก พริกขี้หนูแดง ขิง และกระเทียม ปั่นให้เข้ากัน เทคนิคคือ ใช้วิธีสับให้ละเอียดก็ได้ ผัดแล้วจะแห้งกว่าที่นำส่วนผสมไปปั่น
ตั้งกระทะใส่น้ำมันพืชลงไป จากนั้นใส่เครื่องที่ปั่นไว้ลงไปผัดจนหอม
ใส่กุ้งสดลงไปผัดพอสุก เทคนิคคือ ใส่เนื้อกุ้งสดจะช่วยเพิ่มรสหวานอร่อยให้กับเมนูนี้
เติมน้ำสต๊อกไก่ ใส่กานพลูและโป๊ยกั๊ก ปรุงรสด้วยซีอิ๊วญี่ปุ่น
ใส่เห็ดแชมปิญอง พริกหวาน ไก่ย่าง และไส้กรอก ลงไปผัดให้เข้ากันจนน้ำงวด ปิดไฟ เสิร์ฟพร้อมข้าวสวย เทคนิคคือ ผัดแค่พอน้ำงวด อย่าผัดนานเพราะไก่จะเปื่อยเละเกินไป


ดูวิธีทำ ไก่รวนเค็มแบบฝรั่ง เพิ่มเติมคลิก

4. ไก่ต้มน้ำปลา 








ใครกำลังมองหาเมนูกับแกล้มสำหรับปาร์ตี้ หรือกับข้าวสำหรับมื้อเย็น นี่เลยเมนูไก่ต้มน้ำปลา ใส่เครื่องสมุนไพรดับกลิ่นคาว มาพร้อมวิธีทำน้ำจิ้มรสแซ่บ

ส่วนผสม ไก่ต้มน้ำปลา


น่องไก่ติดสะโพก 1 ชิ้น (หรือไก่ส่วนอื่น ๆ ตามชอบ)
รากผักชี 3 ราก
ข่า 1/2 หัว
ตะไคร้ 1 ต้น
มะกรูด 3 ใบ
น้ำปลา 1 ช้อนโต๊ะ
ซอสปรุงรส 2 ช้อนโต๊ะ
ซีอิ๊วดำ 1 ช้อนชา
น้ำตาลปี๊บ 1 ช้อนชา
น้ำเปล่า


ส่วนผสม น้ำจิ้มไก่ต้มน้ำปลา


พริกขี้หนู
กระเทียม
น้ำตาลปี๊บ
น้ำมะนาว
น้ำปลา


วิธีทำไก่ต้มน้ำปลา


ใส่น้ำลงในหม้อ นำขึ้นตั้งไฟต้มจนเดือด จากนั้นใส่ไก่ลงไปลวกให้พอหนังตึง ตักขึ้นสะเด็ดน้ำ ใส่จานพักไว้
ใส่รากผักชี ข่า ตะไคร้ และใบมะกรูด ลงในหม้อ วางชิ้นไก่ที่ลวกไว้ทับลงไป ตามด้วยน้ำตาลปี๊บ น้ำปลา ซอสปรุงรส และซีอิ๊วดำ จากนั้นเทน้ำเปล่าใส่ลงไป กะให้พอท่วมชิ้นไก่ เปิดไฟอ่อน ๆ ปิดฝาต้มทิ้งไว้ประมาณ 30-60 นาที ตักไก่ใส่จาน บั้งเนื้อไก่เล็กน้อยแล้วตักน้ำซุปราดลงไป
ทำน้ำจิ้มไก่ต้มน้ำปลา โดยซอยพริกและกระเทียมแล้วนำไปโขลกพอหยาบ ใส่น้ำตาลปี๊บ น้ำมะนาว และน้ำปลา คนผสมให้ละลายเข้ากัน ตักน้ำจิ้มใส่ถ้วย เสิร์ฟพร้อมไก่ต้มน้ำปลา


ดูวิธีทำ ไก่ต้มน้ำปลา เพิ่มเติมคลิก

5. เปาะเปี๊ยะสด ใส่ไก่ฉีก



ภาพจาก คุณ sujitrar สมาชิกเว็บไซต์พันทิปดอทคอม





ถ้าอยากกินอาหารว่างขอแนะนำเมนูเปาะเปี๊ยะสด ใส่ไก่ฉีก สูตรจาก คุณ sujitrar สมาชิกเว็บไซต์พันทิปดอทคอม จับแผ่นเปาะเปี๊ยะไก่ฉีกและเครื่องเคราต่าง ๆ ราดน้ำราดรสเข้มข้น

ส่วนผสม เปาะเปี๊ยะสด


เห็ดหอมแห้ง 50 กรัม
เต้าหู้ก้อน 340 กรัม
แตงกวาหั่นเส้น 100 กรัม
ไก่ต้มฉีก
ถั่วงอกต้ม 200 กรัม
ต้นหอม 6 ต้น
แผ่นแป้งโรตีสายไหม
ไข่เจียวหั่นเส้น 100 กรัม
พริกเหลือง 20 กรัม
ไข่เจียวและพริกเหลือง สำหรับโรย


ส่วนผสม น้ำราดเปาะเปี๊ยะ


น้ำเปล่า 1 ลิตร
ผงพะโล้ 5 กรัม
ซีอิ๊วขาว 4 ช้อนโต๊ะ
ซีอิ๊วดำ 1 ช้อนโต๊ะ
น้ำตาลทราย 1/4 ถ้วย
น้ำมะขาม 1/3 ถ้วย
น้ำตาลทราย 1 ถ้วย
เกลือ 1/2 ช้อนชา
แป้งข้าวโพด 6 ช้อนโต๊ะ


วิธีทำเปาะเปี๊ยะสด


นำเห็ดหอมไปแช่น้ำให้นิ่มแล้วนำมาหั่นเป็นชิ้นยาว
นำน้ำเปล่าใส่หม้อต้มให้เดือด แล้วใส่เห็ดหอมลงไป หลังจากนั้นใส่ผงพะโล้ ซีอิ๊วดำ ซีอิ๊วขาว และน้ำตาลทราย ต้มด้วยไฟอ่อนประมาณ 5 นาที หลังจากนั้นใส่เต้าหู้ลงไปตุ๋นต่อประมาณ 10 นาที ในขั้นตอนนี้ถ้าใครมีเนื้อไก่หรือเนื้อหมูใส่ลงไป ตุ๋นจนครบเวลาตักเต้าหู้และเห็ดหอมออก พักไว้
จากนั้นค่อย ๆ ใส่แป้งข้าวโพดที่ละลายไว้ ใส่จนน้ำซอสข้นเหนียวตามชอบ
หั่นเต้าหู้เป็นชิ้นยาวเพื่อใช้สำหรับเป็นไส้เปาะเปี๊ยะ
ในส่วนของไส้เปาะเปี๊ยะ จะมีไข่เจียวหั่นเส้น พริกเหลือง ถั่วงอกลวก แตงกวาหั่นชิ้นยาว ไก่ต้มหรือหมูต้ม เห็ดหอมหั่น และเต้าหู้ที่เราตุ๋นไว้
นำแผ่นแป้งโรตีสายไหมมาวาง นำไส้ที่เตรียมไว้มาเรียงบนแผ่นแป้งตามชอบ หลังจากนั้นม้วนแผ่นแป้ง โรยหน้าด้วยไข่เจียวหั่นเส้น พริกเหลือง ราดน้ำราด เสิร์ฟคู่กับต้นหอม


ดูวิธีทำ เปาะเปี๊ยะสด ใส่ไก่ฉีก เพิ่มเติมคลิก

6. ไก่ผัดพริกแห้ง



ภาพจาก คุณ angelisa สมาชิกเว็บไซต์พันทิปดอทคอม




ถ้าร่างกายต้องการความแซ่บขอแนะนำเมนูไก่ผัดพริกแห้ง สูตรจาก คุณ angelisa สมาชิกเว็บไซต์พันทิปดอทคอม จับไก่ลงไปผัดกับพริกและกระเทียมจนหอม สุดท้ายโรยต้นหอมเพิ่มความสวยงาม

ส่วนผสม ไก่ผัดพริกแห้ง


กระเทียมหั่น
พริกแห้งหั่น
น้ำมันมะกอก
อกไก่หั่นเป็นชิ้น
เครื่องปรุงลดโซเดียม 
ต้นหอมหั่นท่อน


วิธีทำไก่ผัดพริกแห้ง


ตั้งกระทะใส่น้ำมันมะกอกเล็กน้อย ใส่ผัดพริกกระเทียมที่หั่นไว้ลงไปผัดจนหอม ใส่อกไก่ลงไป ปรุงรสด้วยเครื่องปรุงลดโซเดียม
พอสุกโรยด้วยต้นหอมหั่นท่อน จัดเสิร์ฟ


ดูวิธีทำ ไก่ผัดพริกแห้ง เพิ่มเติมคลิก

7. ผัดพริกเผาไก่ทอด 








ใครมีพริกเผาจับมาทำเมนูผัดพริกเผาไก่ทอดสักมื้อ ใส่พริกหวาน หอมใหญ่ และโหระพา ผัดกับน้ำพริกเผา และปรุงรสตามชอบ 

ส่วนผสม ผัดพริกเผาไก่ทอด


เนื้อไก่
เกลือ
พริกไทย
ซีอิ๊วขาว
แป้งทอดกรอบ
กระเทียมสับ
พริกแห้งหั่น
หอมใหญ่
น้ำพริกเผา
น้ำมันหอย
ซีอิ๊วขาว
น้ำตาลทราย
ใบโหระพา
พริกหวานหั่นเต๋า
ต้นหอมหั่นท่อน


วิธีทำผัดพริกเผาไก่ทอด


เอาเนื้อไก่หมักกับเกลือ พริกไทย และซีอิ๊วขาว ประมาณ 30 นาที เสร็จแล้วเอาไปคลุกกับแป้งทอดกรอบ
ตั้งกระทะใช้ไฟกลาง ใส่น้ำมันพืชลงไป พอร้อนใส่ไก่ลงไปทอดจนสุกเหลือง ตักขึ้นสะเด็ดน้ำมัน
เจียวกระเทียมกับพริกแห้งจนหอม ใส่หอมใหญ่ลงไปผัดจนสุกใส ใส่น้ำพริกเผาลงไป ปรุงรสตามชอบ
ใส่ไก่ทอดลงไปคลุกจนทั่ว ตามด้วยใบโหระพา พริกหวาน และต้นหอม ผักจนทั่ว ตักเสิร์ฟ


ดูวิธีทำ ผัดพริกเผาไก่ทอด เพิ่มเติมคลิก

8. ก๋วยเตี๋ยวไก่ฉีกต้มยำ








ถ้าชอบกินเมนูเส้นอยากให้ลองทำเมนูก๋วยเตี๋ยวไก่ฉีกต้มยำ มาพร้อมวิธีทำน้ำซุปไก่ ชอบเผ็ดมากหรือเผ็ดน้อยปรุงได้ตามชอบกันเลยจ้า

ส่วนผสม น้ำซุปไก่


โครงไก่ 2 โครง หรือผงซุปไก่ 2 ช้อนโต๊ะ
หัวไชเท้า 1 หัว
รากผักชี 4 ราก
พริกไทยเม็ด
เกลือ
กระเทียมกลีบใหญ่
น้ำเปล่า 15 ถ้วย
กระเทียมดอง 2 หัว
น้ำกระเทียมดอง 2 ช้อนโต๊ะ
น้ำตาลกรวด
น้ำตาลมะพร้าว
ซีอิ๊วขาว


ส่วนผสม ก๋วยเตี๋ยว


เส้นก๋วยเตี๋ยว
ผักชี
ต้นหอม
ไก่ฉีก


ส่วนผสม น้ำต้มยำ


ถั่วคั่วบดหยาบ
พริกขี้หนูคั่ว
พริกไทย
น้ำมะนาว
น้ำตาลทราย
น้ำปลา


วิธีทำก๋วยเตี๋ยวไก่ฉีก


เอาโครงไก่ที่ล้างทำความสะอาดแล้วใส่ลงในหม้อ เติมน้ำเปล่า ใส่หัวไชเท้าหั่นแว่นลงไป ตามด้วยรากผักชีทุบ พริกไทยเม็ดบุบ กระเทียมทุบ กระเทียมดอง น้ำกระเทียมดอง และเกลือ เปิดไฟแรง พอเดือดลดเป็นไฟกลาง หมั่นช้อนฟองออกจนน้ำซุปใส
ปรุงรสด้วยน้ำตาลกรวด น้ำตาลมะพร้าว และซีอิ๊วขาว ชิมรสตามชอบ ปิดไฟ
ลวกเส้นก๋วยเตี๋ยวใส่ชาม เตรียมไว้
ทำน้ำต้มยำ เอาเครื่องปรุงใส่ชามผสม ชิมรสชาติตามชอบ ใส่น้ำซุปไก่ลงไป คนให้เข้ากัน ราดลงไปบนเส้นก๋วยเตี๋ยว ใส่ไก่ฉีก โรยต้นหอมกับผักชี


ดูวิธีทำ ก๋วยเตี๋ยวไก่ฉีกต้มยำ เพิ่มเติมคลิก

9. ไก่ฝอย 



ภาพจาก คุณ sujitrar สมาชิกเว็บไซต์พันทิปดอทคอม




ชวนทำเมนูไก่ไหว้เจ้าแปรรูปที่เก็บไว้กินได้นาน ๆ นั่นคือไก่ฝอย สูตรจาก คุณ sujitrar สมาชิกเว็บไซต์พันทิปดอทคอม เริ่มจากหมักไก่จนครบเวลาแล้วเอาไปผัดกับหอมเจียวจนกรอบ

ส่วนผสม ไก่ฝอย


ไก่ต้มฉีกฝอย 320 กรัม
น้ำตาลทราย 100 กรัม
น้ำตาลปี๊บ 1 ช้อนโต๊ะ
เกลือ 1/4 ช้อนชา
หอมแดงซอย 80 กรัม
น้ำมัน สำหรับทอด


วิธีทำไก่ฝอย


นำน้ำตาลทราย น้ำตาลปี๊บ และเกลือ ใส่ลงในชามผสม และคลุกให้เข้ากัน
นำไก่ต้มฉีกให้เป็นฝอย ใช้ส่วนที่เป็นเนื้อไก่ได้ทุกส่วน (ถ้าทำขายควรใช้เฉพาะอกไก่) นำไก่ที่ฉีกแล้วมาคลุกเคล้าให้เข้ากับส่วนผสมน้ำตาล หมักไก่ฝอยทิ้งไว้ 15-20 นาที เพื่อให้น้ำตาลซึมไปในเนื้อไก่
ระหว่างรอให้เจียวหอมแดงด้วยไฟอ่อนจนเหลือง แล้วตักขึ้นพักไว้ ปิดเตา
นำไก่ที่หมักไว้ใส่ลงไปในน้ำมัน เปิดเตาด้วยไฟอ่อนสุด คนไก่ฝอยตลอด ห้ามทิ้งไว้มิเช่นนั้นจะไหม้ คนจนกว่าไก่จะเหลืองกรอบ ตักขึ้นสะเด็ดน้ำมัน โรยหอมเจียว


ดูวิธีทำ ไก่ฝอย เพิ่มเติมคลิก

10. ผัดกะเพราไก่ติดกระดูก 



ภาพจาก คุณ maekwansri สมาชิกเว็บไซต์พันทิปดอทคอม (#maekwansri)




ปิดท้ายกันด้วยเมนูผัดกะเพราไก่ติดกระดูก สูตรจาก คุณ maekwansri สมาชิกเว็บไซต์พันทิปดอทคอม (#maekwansri) ใส่ทั้งพริกแห้งและพริกสด ปรุงรสด้วยน้ำปลา เติมสีสันจากซีอิ๊วดำ

ส่วนผสม ผัดกะเพราไก่


สะโพกไก่สับเป็นชิ้นพอคำ
ใบกะเพรา 
กระเทียม
พริกสด
พริกแห้ง
น้ำปลา
น้ำตาลทราย
ซีอิ๊วดำ
น้ำมัน


วิธีทำผัดกะเพราไก่


โขลกกระเทียมกับพริกแห้งและพริกสดให้พอแหลก นำไปผัดกับน้ำมันให้หอม ใส่ไก่ลงไปผัดให้เข้ากัน เหยาะซีอิ๊วดำเล็กน้อย ผัดรวนไปเรื่อย ๆ เติมน้ำให้พอท่วมไก่ ปล่อยให้เดือด 
ปรุงรสด้วยน้ำปลาและน้ำตาลตามชอบ ผัดให้เข้ากัน เคี่ยวจนน้ำเริ่มงวดลง ใส่ใบกะเพราลงไป ผัดให้เข้ากัน ตักเสิร์ฟ


ดูวิธีทำ ผัดกะเพราไก่ติดกระดูก เพิ่มเติมคลิก

เป็นอย่างไรกันบ้างกับเมนูไก่ไหว้เจ้า จับมาทำได้ทั้งผัดกะเพราไก่รวน และเมนูไก่อื่น ๆ อีกสารพัด ถ้าไหว้เจ้าคราวหน้าต้องลองทำกันหน่อย

แนะนำเมนูของเหลือไหว้เจ้าและเมนูไก่อื่น ๆ ที่น่าสนใจ ใครอยากทำเมนูไหนคลิกเลยจ้า


19 เมนูจากของไหว้เจ้า เนรมิตของเหลือเป็นอาหารจานใหม่ง่าย ๆ
7 สูตรไก่ตุ๋น กับข้าวเมนูไก่อร่อยนุ่มเปื่อยถึงกระดูก
8 วิธีทำไก่ยัดไส้ เมนูไก่เครื่องทะลักอิ่มแน่นไม่จำเจ
12 เมนูไก่แซ่บ หลากเมนูไก่รสจัดจ้านยิ่งกินยิ่งเพลิน
7 เมนูไก่น่องใหญ่ หลากเมนูไก่อร่อยฟินกินไม่มีเบื่อ


 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













10 เมนูไก่ไหว้เจ้า หลากเมนูไก่ของเหลืออร่อยฟินไม่จำเจ




อัปเดตล่าสุด 2 มีนาคม 2565 เวลา 14:35:08
 496 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































