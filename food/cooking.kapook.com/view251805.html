




เมนูมอสซาเรลล่าชีส อร่อยเพลินถูกใจสายชีส


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารว่าง












14 เมนูมอสซาเรลล่าชีส เสกอาหารว่างยืด ๆ หลากเมนูอร่อยสุดฟิน





11,279อ่าน














0












รวมเมนูมอสซาเรลล่าชีส อาหารว่างมีความยืดเยิ้มหอมอร่อยจากชีสเน้น ๆ ใครก็ทำได้ที่ครัวบ้าน
 




             มอสซาเรลล่าชีสทำอะไรได้บ้าง ? ลองเอามาทำอาหารว่าง สำหรับกินรองท้องยามบ่ายกันดีไหม กระปุกดอทคอมขอนำเสนอวิธีทำเมนูมอสซาเรลล่าชีส เช่น ขนมปังชีส มัฟฟินไข่ชีส เปาะเปี๊ยะชีส แพนเค้ก มันฝรั่งชีส เป็นต้น ก่อนเข้าครัวเรามาทำความรู้จักกับมอสซาเรลล่าชีสกันก่อนดีกว่า
ประโยชน์ของมอสซาเรลล่าชีส
(mozzarella cheese) 

            จุดเด่นของมอสซาเรลล่าชีส คือ มีแคลอรีต่ำ ให้พลังงาน 280 กิโลแคลอรีต่อ 100 กรัม มีแคลเซียม โปรตีน วิตามิน โซเดียม นอกจากนี้ยังมีแบคทีเรียดีที่เป็นโปรไบโอติกส์ช่วยให้ระบบย่อยอาหารทำงานดีขึ้น ช่วยแก้ปัญหาในเรื่องการขับถ่าย
เรื่องน่ารู้อื่น ๆ เกี่ยวกับมอสซาเรลล่าชีส



มอสซาเรลล่าชีส มีต้นกำเนิดมาจากประเทศอิตาลี ผลิตจากนมวัวหรือนมควาย เป็นชีสสด ไม่ได้ผ่านกระบวนการบ่ม ดังนั้นจึงมีกลิ่นไม่แรงมาก 


ลักษณะของมอสซาเรลล่าชีสมีความยืดหยุ่นและนุ่ม 


วิธีการเก็บมอสซาเรลล่าชีส ให้หั่นเป็นชิ้นหรือขูดฝอยพอใช้ในแต่ละครั้ง เก็บใส่ภาชนะหรือถุงซิปล็อก นำแช่ช่องฟรีซ พอจะใช้ก็นำออกมารอละลาย 


ส่วนใหญ่นิยมเอามอสซาเรลล่าชีสมาทำชีสทอด ขนมปังหน้าชีส มัฟฟินชีส ลาซานญ่า โรยหน้าพิซซ่า เป็นต้น



เมนูจากมอสซาเรลล่าชีส

1. ขนมปังกระเทียมชีส



ภาพจาก ครัวป้ามารายห์

           เปิดกันด้วยเมนูขนมปังกระเทียมชีส สูตรจาก ครัวป้ามารายห์ มาพร้อมวิธีทำเนยกระเทียม โรยมอสซาเรลล่าชีสตามชอบ เอาไปอบจนขนมปังกรอบนุ่ม


ส่วนผสม ขนมปังกระเทียมชีส


ขนมปังบาแกตต์
กระเทียม 7-8 กลีบใหญ่ 
เนยเค็มละลาย 70 กรัม
ต้นหอมซอย 1 ช้อนโต๊ะ
น้ำผึ้ง 1/2 ช้อนโต๊ะ
ครีมชีส 40 กรัม
มอสซาเรลล่าชีส 120 กรัม


วิธีทำขนมปังกระเทียมชีส

     1. ทำเนยกระเทียมโดยผสมเนยเค็มละลาย กระเทียมสับ น้ำผึ้ง และต้นหอมหั่น
     2. หั่นขนมปังบาแกตต์หนาประมาณ 1 เซนติเมตร หรือหนาบางตามต้องการ ปาดด้วยครีมชีส โรยมอสซาเรลล่าชีส
     3. นำอีกแผ่นมาประกบ ราดเนยกระเทียมลงไป
     4. นำไปอบที่อุณหภูมิ 200 องศาเซลเซียส ใช้ไฟบน-ล่าง เป็นเวลา 8-10 นาที
 

ดูวิธีทำ ขนมปังกระเทียมชีส เพิ่มเติมคลิก

2. ขนมปังชีส



ภาพจาก คุณ sujitrar สมาชิกเว็บไซต์พันทิปดอทคอม

           ใครไม่มีเตาอบก็ทำได้กับขนมปังชีส สูตรจาก คุณ sujitrar สมาชิกเว็บไซต์พันทิปดอทคอม สูตรเตาแก๊สและเตาอบ จับขนมปังห่อชีสขูดแล้ววางเรียงบนถาดอบ ทาหน้าด้วยไข่แดง และราดซอสมะเขือเทศ มายองเนส งา ต้นหอม และชีส 


ส่วนผสม ขนมปังชีส


นมสดรสจืดอุ่น 160 มิลลิลิตร
น้ำตาลทราย 60 กรัม (4 ช้อนโต๊ะ)
ยีสต์ 2 ช้อนชา
ไข่ไก่ (เบอร์ 2) 1 ฟอง
แป้งขนมปัง 180 กรัม (26 ช้อนโต๊ะ)
แป้งอเนกประสงค์ 100 กรัม (17 ช้อนโต๊ะ)
เกลือ 1/2 ช้อนชา
เนยสดรสจืด (หรือเค็ม หรือมาร์การีน) 50 กรัม (3 ช้อนโต๊ะ)
มอสซาเรลล่าชีส
ซอสมะเขือเทศ
มายองเนส
งา
ต้นหอมซอย หรือพาร์สลีย์ หรือผักชี ตามชอบ
ไข่แดงผสมนมสด (สำหรับทาหน้าโดว์)


วิธีทำขนมปังชีส

     1. ทำส่วนผสมของเหลวโดยนำนมสดอุ่น น้ำตาลทราย ยีสต์ และไข่ ใส่ลงในถ้วย คนให้เข้ากัน พักไว้
     2. นำแป้งทั้งสองชนิด และเกลือใส่ลงกะละมังหรือชามผสม คนให้เข้ากันแล้วทำหลุมตรงกลาง หลังจากนั้นเทของเหลวที่พักไว้ใส่ลงไป คนส่วนผสมให้เข้ากัน หลังจากนั้นใส่เนยสด หรือมาร์การีน แล้วนวดให้เนยและส่วนผสมอื่น ๆ เข้ากัน 
     3. นำชามอีกใบทาน้ำมันพืชหรือเนยละลายให้ทั่ว แล้วนำแป้งที่นวดแล้ววางลงในชาม คลุมด้วยพลาสติกถนอมอาหาร คลุมด้วยผ้าอีกชั้น และพักแป้งไว้ 1 ชั่วโมง เมื่อครบเวลาให้นำแป้งออกจากชาม แล้วพับแป้งไปมาเพื่อไล่ลม หลังจากนั้นคลึงเป็นก้อนกลมแล้วตัดแบ่งครึ่ง และตัดเป็นชิ้นเล็ก ๆ ขนาดตามต้องการ แล้วคลึงเป็นลูกกลมจนหมดทุกชิ้น หลังจากนั้นใช้ไม้คลึงแป้ง คลึงเป็นแผ่นบาง
     4. นำชีสมาวางบนแผ่นแป้ง แล้วพับแป้งทั้งสี่ด้านลงมาห่อไส้ให้สวยงาม วางเรียงบนถาด แล้วใช้ผ้าคลุมพักไว้ 15 นาที หลังจากนั้นนำไข่แดงผสมกับนมสดนิดหน่อยทาที่โดว์ โรยหน้าด้วยซอสมะเขือเทศ มายองเนส งา ต้นหอม และชีส
     5. นำเข้าอบที่อุณหภูมิ 170 องศาเซลเซียส ประมาณ 15-20 นาที หรือจนกว่าจะสุก ส่วนอบเตาแก๊สให้นำขนมใส่ถาด และนำไปวางในหม้อ (ในสูตรใช้หม้อเคลือบเพราะตัววัสดุจะหนา) เปิดไฟอ่อนที่สุด ใช้เวลาประมาณ 20 นาที (แล้วแต่เตา เปิดดูได้ว่าสุกหรือยัง) หลังจากสุกไม่ว่าจะอบเตาแก๊สหรือเตาอบ เนื้อขนมออกมานุ่มเหมือนกัน เพียงแต่อบเตาแก๊สก้นขนมจะเกรียมกว่านิดหน่อย
 

ดูวิธีทำ ขนมปังชีส เพิ่มเติมคลิก

3. แพนเค้กมันฝรั่ง



ภาพจาก คุณแขมร อินเตอร์ สมาชิกเว็บไซต์พันทิปดอทคอม

          มื้อเช้าลองมาทำเมนูแพนเค้กมันฝรั่ง สูตรจาก คุณแขมร อินเตอร์ สมาชิกเว็บไซต์พันทิปดอทคอม ใส่ชีสเน้น ๆ ปรุงรสด้วยด้วยน้ำตาลทราย เกลือ และพริกไทย



ส่วนผสม แพนเค้กมันฝรั่ง


มันฝรั่ง 800 กรัม
น้ำตาลทราย 1 ช้อนโต๊ะ
เกลือ 1 ช้อนชา
แป้งข้าวเหนียว 4 ช้อนโต๊ะ
พริกไทยขาวป่น 1/2 ช้อนชา
มอสซาเรลล่าชีสขูด 100-150 กรัม
น้ำมัน สำหรับจี่ 1 ช้อนโต๊ะ


วิธีทำแพนเค้กมันฝรั่ง

     1. ปอกเปลือกมันฝรั่ง ล้างทำความสะอาดและนำมาหั่นเป็นชิ้น จากนั้นนำไปล้าง 2 รอบหรือจนกว่าน้ำจะใส นำไปต้มประมาณ 20-30 นาที จนกระทั่งมันฝรั่งสุกดี ใช้ไม้เสียบลูกชิ้นจิ้มเช็กความสุก ถ้านิ่มแสดงว่าสุกแล้ว
     2. เทน้ำร้อนทิ้ง และนำไปบดให้ละเอียดในขณะที่ยังร้อน ๆ อยู่ ปรุงรสด้วยน้ำตาลทรายกับเกลือ ใส่แป้งข้าวเหนียว บดจนเนียน ใส่พริกไทยขาวป่น จากนั้นใช้อุ้งมือและหลังมือนวดให้ทุกอย่างเข้ากันดี
     3. ใช้ช้อนหรือสกู๊ปไอศกรีมตักเป็นก้อนขนาดตามต้องการ ทำการแผ่ ๆ แป้งออกเพื่อทำหลุมยัดไส้ชีส ใส่ชีสตรงกลางหลุมและใช้อุ้งมือขยุ้มปิดไส้ชีส พร้อมทั้งปิดตกแต่งและปั้นให้เป็นก้อนกลม ๆ
     4. ใส่น้ำมันสำหรับจี่ประมาณ 1 ช้อนโต๊ะ ใช้ไฟกลางค่อย ๆ จี่แพนเค้กมันฝรั่งจนกระทั่งสุกดีทั้ง 2 ข้างและด้านข้างด้วย กินตอนร้อน ๆ ก็จะได้ชีสเยิ้ม ๆ แต่ถ้ากินตอนเย็นแล้วก็จะฟินไปอีกแบบ
 

ดูวิธีทำ แพนเค้กมันฝรั่ง เพิ่มเติมคลิก

4. ไข่นกกระทามันม่วง 



ภาพจาก คุณ phorn_kitchen สมาชิกเว็บไซต์พันทิปดอทคอม

           ใครเป็นสายขนมทอด อยากให้ลองมาทำเมนูไข่นกกระทามันม่วง สูตรจาก คุณ phorn_kitchen สมาชิกเว็บไซต์พันทิปดอทคอม สอดไส้ชีสเพิ่มความฟิน กินตอนทอดใหม่ ๆ กรอบเว่อร์


ส่วนผสม ไข่นกกระทามันม่วง


มันม่วงนึ่ง 500 กรัม
แป้งมัน 50 กรัม
แป้งหมี่ 15 กรัม
ผงฟู 1 ช้อนชา
เกลือ 1/2 ช้อนชา
น้ำตาลทราย 50 กรัม
กะทิ 2 ช้อนโต๊ะ
ไข่แดง 1 ฟอง
มอสซาเรลล่าชีส (หั่นเต๋า) ตามชอบ


วิธีทำไข่นกกระทามันม่วง

     1. เอามันม่วงไปนึ่งประมาณ 15-20 นาทีหรือจนสุกแล้วปอกเปลือกบดจนละเอียด ใส่ส่วนผสมทุกอย่าง ยกเว้นชีส นวดให้เป็นเนื้อเดียวกัน
     2. นำมันม่วงบดห่อชีสแล้วปั้นเป็นก้อนกลมเอาไปทอดกับน้ำมันท่วม ๆ ระหว่างทอดคอยคนด้วย ทอดจนสุกกรอบ ตักขึ้นพักให้สะเด็ดน้ำมัน
 

ดูวิธีทำ ไข่นกกระทามันม่วง เพิ่มเติมคลิก

5. ขนมปังเรนโบว์ชีส 



ภาพจาก คุณสมาชิกหมายเลข 858048 สมาชิกเว็บไซต์พันทิปดอมคอม

           ขนมปังชีสแม้จะอร่อยแต่สีสันจืดชืด ต้องนี่เลยขนมปังเรนโบว์ชีส สูตรจาก คุณสมาชิกหมายเลข 858048 สมาชิกเว็บไซต์พันทิปดอมคอม สอดไส้ชีสหลากสี เอาไปปิ้งในกระทะจนชีสเยิ้ม


ส่วนผสม ขนมปังเรนโบว์ชีส


ขนมปัง 2 แผ่น
มอสซาเรลล่าชีส 1 แพ็ก
สีผสมอาหาร สีม่วง สีฟ้า สีเขียว สีเหลือง สีส้ม สีแดง (หรือสีอื่น ๆ ตามชอบ)
เนยสด เล็กน้อย


วิธีทำขนมปังเรนโบว์ชีส 

     1. แบ่งมอสซาเรลล่าชีสใส่ภาชนะ 6 ส่วน
     2. ใส่สีผสมอาหารลงในชีสแต่ละถ้วย ไม่ต้องใส่ให้สีเข้ม เพราะเวลาอบออกมาจะไม่น่ากิน
     3. ทาเนยลงบนขนมปังแผ่นด้านบนแล้วนำชีสมาเรียงทีละสีจนครบ
     4. นำขนมปังด้านที่ทาเนยลงไปปิ้งในกระทะใช้ไฟอ่อน ทาเนยลงบนขนมปังด้านบนอีกครั้ง ปิดฝาอบ 1 นาที จากนั้นกลับขนมปังอีกด้านลงไปปิ้ง ปิดฝาอบอีก 1 นาที เป็นอันเสร็จเรียบร้อย
 

ดูวิธีทำ ขนมปังเรนโบว์ชีส เพิ่มเติมคลิก

6. ขนมปังชีส



ภาพจาก คุณแม่นกกะอันนา

          อีกหนึ่งวิธีทำขนมปังชีส สูตรจาก คุณแม่นกกะอันนา โรยชีสบนขนมปังทุกด้าน เอาไปทอดกับเนยจนสุกกรอบ



ส่วนผสม ขนมปังชีส


ขนมปัง 2 แผ่น
เชดดาร์ชีสสีส้ม
มอสซาเรลล่าชีสขูด
เนย


วิธีทำขนมปังชีส

     1. นำขนมปังมาทาเนยให้ทั่วทั้ง 2 ด้าน และ 2 แผ่น เสร็จแล้วตั้งกระทะใช้ไฟอ่อน อย่าใช้ไฟแรงเพราะเนยจะไหม้เป็นสีดำ นำขนมปังแผ่นล่างวางลงบนกระทะ โรยชีสที่เตรียมไว้ลงไป โดยเว้นขอบขนมปังเอาไว้ เพราะเวลาชีสละลายจะได้ไม่ล้นออกมา ประกบด้วยขนมปังอีกแผ่น ทอดจนขนมปังแผ่นล่างสุกเหลืองกรอบ พลิกกลับด้าน โรยชีสที่เตรียมไว้ลงไปบนแผ่นขนมปัง
     2. เสร็จแล้วพลิกกลับด้านทอดจนชีสละลาย เมื่อขนมปังแผ่นล่างกรอบได้ที่แล้วก็กลับด้านขนมปัง รอสักครู่ให้ขนมปังกรอบและชีสละลาย เมื่อชีสทั้งสองด้านกรอบได้ที่แล้วก็ตักเสิร์ฟ โรยหน้าเพิ่มรสด้วยเครื่องเทศ พริกป่นและพริกไทย
 

ดูวิธีทำ ขนมปังชีส เพิ่มเติมคลิก

7. เปาะเปี๊ยะแฮมชีส



ภาพจาก คุณ phorn_kitchen สมาชิกเว็บไซต์พันทิปดอทคอม

          เปาะเปี๊ยะชีสทำบ่อยก็เบื่อก็เอียน ลองมาทำเปาะเปี๊ยะแฮมชีส สูตรจาก คุณ phorn_kitchen สมาชิกเว็บไซต์พันทิปดอทคอม เติมแฮมเพิ่มโปรตีน ห่อเป็นแท่งแล้วเอาไปทอดจนกรอบ



ส่วนผสม เปาะเปี๊ยะแฮมชีส


แผ่นเปาะเปี๊ยะ
แฮม
มอสซาเรลล่าชีสแบบแท่ง หรือแบบแผ่น
น้ำเปล่า (สำหรับทาแป้ง)
น้ำมันสำหรับทอด
ซอสมะเขือเทศ
มายองเนส


วิธีทำเปาะเปี๊ยะแฮมชีส

     1. วางแฮมบนแผ่นเปาะเปี๊ยะ ตามด้วยชีส พอม้วนไปทบหนึ่งก็พับแป้งจากด้านข้างซ้ายและขวา จากนั้นม้วนให้สุด โดยทาน้ำเปล่าไว้ที่ริมแผ่นแป้งเพื่อยึดให้แป้งติดกัน 
     2. เอาไปทอดน้ำมันท่วม ๆ จนสีเหลืองทอง จิ้มกับซอสมะเขือเทศ มายองเนส ซอสพริก หรือน้ำจิ้มไก่ได้เลย 
 

ดูวิธีทำ เปาะเปี๊ยะแฮมชีส เพิ่มเติมคลิก

8. เกี๊ยวทอดผักโขมแฮมชีส



ภาพจาก คุณ tuckky&luckky สมาชิกเว็บไซต์พันทิปดอทคอม

           เตรียมแผ่นเกี๊ยวรอเลย จะได้เอามาทำเมนูเกี๊ยวทอดผักโขมแฮมชีส สูตรจาก คุณ tuckky&luckky สมาชิกเว็บไซต์พันทิปดอทคอม สอดไส้ผักโขมแฮมและโรยชีสลงไป ห่อให้แน่นแล้วเอาไปทอดจนสุก


ส่วนผสม เกี๊ยวทอดไส้ผักโขมแฮมชีส


แผ่นเกี๊ยว
ผักโขม
แฮม
ชีส
หอมใหญ่
เนย
ออริกาโน่
น้ำมันพืช (สำหรับทอด)
น้ำจิ้มบ๊วย


วิธีทำเกี๊ยวทอดไส้ผักโขมแฮมชีส

     1. นำผักโขมไปล้างแล้วนำไปต้มกับน้ำเปล่า ใส่เกลือเล็กน้อย พอผักเริ่มนิ่มนำขึ้นจากเตา บีบน้ำออก พักไว้
     2. หั่นแฮม หอมใหญ่ และผักโขมที่ต้มไว้
     3. ตั้งกระทะใส่เนยลงไป นำผักโขม แฮม และหอมใหญ่ลงไปผัด ใส่ออริกาโน่เพิ่มความหอม ผัดพอเข้ากันดี ตักขึ้นพักไว้
     4. นำแผ่นเกี๊ยวมาห่อไส้ผักโขมแฮม โรยชีสลงไปด้วย โดยห่อเป็นทรงสามเหลี่ยมหรือสี่เหลี่ยมตามชอบ ห่อโดยใช้น้ำลูบข้าง ๆ แผ่นเกี๊ยวให้แผ่นติดกัน
     5. ใส่น้ำมันพืชลงในกระทะ นำขึ้นตั้งไฟ นำเกี๊ยวที่ห่อไว้ลงทอดจนสุก ตักใส่ภาชนะ จิ้มกับน้ำจิ้มบ๊วย
 

ดูวิธีทำ เกี๊ยวทอดผักโขมแฮมชีส เพิ่มเติมคลิก

9. โคโรเกะทูน่าสอดไส้ชีส



ภาพจาก คุณ bookygatto สมาชิกเว็บไซต์พันทิปดอทคอม

         ชวนมาทำอาหารว่างแบบคลีน ๆ นั่นคือโคโรเกะทูน่าสอดไส้ชีส สูตรจาก คุณ bookygatto สมาชิกเว็บไซต์พันทิปดอทคอม จับมันฝรั่งผสมทูน่าและผักต่าง ๆ ใส่ชีสลงไป ปั้นเป็นก้อนกลมแล้วเอาไปทอดด้วยหม้อทอดหรืออบจนสุก



ส่วนผสม โคโรเกะทูน่าสอดไส้ชีส


มันฝรั่ง
น้ำเปล่า
ทูน่าในน้ำแร่
หอมใหญ่
แครอต
ต้นหอม
เกล็ดขนมปังโฮลวีต
มอสซาเรลล่าชีสแบบไขมันต่ำ


วิธีทำโคโรเกะทูน่าสอดไส้ชีส

     1. นำมันฝรั่งปอกเปลือกและหั่นเป็นชิ้นเล็ก ๆ เติมน้ำเปล่าลงไปแล้วนำเข้าไมโครเวฟใช้ไฟ 800 วัตต์ เวลา 10 นาที
     2. บดมันฝรั่งให้เป็นเนื้อเดียวกัน ใส่ทูน่า หอมใหญ่ แครอต และต้นหอมลงไปคลุกเคล้าให้เข้ากัน
     3. ปั้นมันฝรั่งเป็นก้อน แล้วยัดชีสเข้าไปข้างใน คลุกเกล็ดขนมปังให้ทั่วทั้งชิ้น นำเข้าไปอบในเตาอบ หรือหม้อทอดไร้น้ำมัน (airfryer) ใช้ไฟ 170 องศาเซลเซียส เวลา 9 นาที
 

ดูวิธีทำ โคโรเกะทูน่าสอดไส้ชีส เพิ่มเติมคลิก

10. อกไก่ชีสบอล



ภาพจาก คุณ bookygatto สมาชิกเว็บไซต์พันทิปดอทคอม 

          จากที่เคยทอดลองมาอบกันดีไหม นี่เลยอกไก่ชีสบอล สูตรจาก คุณ bookygatto สมาชิกเว็บไซต์พันทิปดอทคอม จับเนื้ออกไก่ผสมกับผักและยัดชีสลงไป จากนั้นก็เอาไปคลุกคอร์นเฟล็กจนทั่ว และทอดด้วยหม้ออบลมร้อน



ส่วนผสม อกไก่ชีสบอล


เนื้ออกไก่สับ
ไข่ขาว
คอร์นเฟล็กบด
แครอต (สับละเอียด)
ต้นหอม (สับละเอียด)
มอสซาเรลล่าชีส (หั่นชิ้นเล็ก)


วิธีทำอกไก่ชีสบอล

      1. นำเนื้ออกไก่สับมาคลุกกับแครอตและต้นหอมให้เข้ากัน ปั้นเนื้ออกไก่สับให้เป็นก้อน และยัดชีสลงไปตรงกลางของก้อนอกไก่ปั้น
      2. นำเนื้ออกไก่ปั้นไปชุบไข่ขาวให้ทั่วทั้งก้อน เสร็จแล้วนำไปคลุกกับคอร์นเฟล็กบด
      3. นำเนื้ออกไก่ปั้นเข้าหม้ออบลมร้อนโดยใช้ไฟปานกลาง เวลาประมาณ 10 นาที
 

ดูวิธีทำ อกไก่ชีสบอล เพิ่มเติมคลิก

11. ดอกกะหล่ำอบชีส





          ต่อไปนี้ความอร่อยของดอกกะหล่ำจะไม่จำเจ ถ้าได้ลองทำเมนูดอกกะหล่ำอบชีส ใส่หอมใหญ่กับเนย เพิ่มนมสดและวิปปิ้งครีม ตัดเลี่ยนด้วยพริกไทยดำ โรยชีสขูดก่อนนำไปอบ



ส่วนผสม ดอกกะหล่ำอบชีส


เนยเค็ม 1 ช้อนโต๊ะ
หอมใหญ่สับ 1 ช้อนโต๊ะ
แป้งสาลีอเนกประสงค์ 2 ช้อนโต๊ะ
นมสด 2+1/2 ถ้วย
วิปปิ้งครีม
เกลือป่น เล็กน้อย
พริกไทยดำบด เล็กน้อย
ดอกกะหล่ำ ตัดเป็นชิ้นเล็ก ๆ 1 หัวเล็ก (น้ำหนักประมาณ 300-400 กรัม)
เบคอน (หรือแฮม) หั่นเป็นชิ้นเล็ก ๆ 100 กรัม
มะกะโรนีต้มสุก 200 กรัม
มอสซาเรลล่าชีสขูดฝอย


วิธีทำดอกกะหล่ำอบชีส

     1. ใส่เนยเค็มลงในกระทะ พอเนยละลายใส่หอมใหญ่สับลงไปผัดจนสุกและใส จากนั้นใส่แป้งสาลีอเนกประสงค์ลงไปผัดจนสุก ค่อย ๆ เติมนมสดลงไปคนผสมเรื่อย ๆ ให้เข้ากัน
     2. ใส่วิปปิ้งครีมลงไป ปรุงรสด้วยเกลือป่นและพริกไทยดำบดเล็กน้อย ชิมรสตามชอบ จากนั้นเคี่ยวต่อจนส่วนผสมเข้ากันดีและมีลักษณะข้น ยกลงจากเตา เตรียมไว้
     3. ใส่เนยเล็กน้อยลงในกระทะอีกใบ ใส่ดอกกะหล่ำลงไปผัดจนเกือบสุก ตามด้วยเบคอน และเส้นมะกะโรนีต้มสุกแล้วลงไปผัดให้เข้ากัน
     4. ตักส่วนผสมดอกกะหล่ำลงในภาชนะสำหรับอบ จากนั้นโรยมอสซาเรลล่าชีสขูดฝอยลงไปให้ทั่วตามชอบ จากนั้นนำไปอบที่อุณหภูมิประมาณ 350 องศาฟาเรนไฮต์ สังเกตให้ชีสละลายและเปลี่ยนเป็นสีน้ำตาลตามชอบ นำออกจากเตาอบ พร้อมเสิร์ฟ
 

ดูวิธีทำ ดอกกะหล่ำอบชีส เพิ่มเติมคลิก

12. ขนมปังไส้มันฝรั่งอบชีส



ภาพจาก คุณ iammreview สมาชิกเว็บไซต์พันทิปดอทคอม

          ใครชอบกินขนมปังเป็นทุนเดิม อยากให้ลองมาทำเมนูขนมปังไส้มันฝรั่งอบชีส สูตรจาก คุณ iammreview สมาชิกเว็บไซต์พันทิปดอทคอม จุดเด่นอยู่ที่เอาไส้มันฝรั่งยัดลงในขนมปังฝรั่งเศส และโรยชีสด้านบน


ส่วนผสม ขนมปังไส้มันฝรั่งอบชีส


ขนมปังฝรั่งเศสแบบกลม ลูกใหญ่ปานกลาง
เนยเค็ม
แฮม
มันฝรั่งและแครอต ต้มสุก (ถ้าชอบนิ่ม ๆ ก็ต้มให้นานหน่อย)
หอมใหญ่
มะเขือเทศ
ต้นหอม
เกลือป่น
ออริกาโน่ (สำหรับโรยหน้า)
พาร์สลีย์ (สำหรับตกแต่ง)
มอสซาเรลล่าชีส


วิธีทำขนมปังไส้มันฝรั่งอบชีส 

      1. หั่นด้านบนขนมปังให้เหลือพื้นที่หน่อย เนื่องจากจะทำขนมปังให้เป็นชามแล้วมีฝา ให้ควักไส้ขนมปังออกมา 
      2. ตั้งกระทะให้ร้อนแล้วใส่เนยกับแฮมลงไปผัด ใส่มันฝรั่ง แครอต หอมใหญ่ มะเขือเทศ และต้นหอมลงไป ปรุงรสด้วยเกลือและผงปรุงรสเล็กน้อย ใส่ออริกาโน่ลงไป ผัดให้เข้ากัน 
      3. ตักมันฝรั่งที่ผัดเสร็จเรียบร้อยแล้วมาใส่ในขนมปัง โรยหน้าด้วยมอสซาเรลล่าชีส นำเข้าเตาอบ ใช้ความร้อนสูงสุด ประมาณ 7 นาที ใส่พาร์สลีย์ลงไป
 

ดูวิธีทำ ขนมปังไส้มันฝรั่งอบชีส เพิ่มเติมคลิก

13. มะเขือเทศอบชีสทรงเครื่อง 



ภาพจาก คุณ medievil สมาชิกเว็บไซต์พันทิปดอทคอม

          มะเขือเทศเอาไปทำอะไรได้บ้าง ? จับมาทำมะเขือเทศอบชีสทรงเครื่อง สูตรจาก คุณ medievil สมาชิกเว็บไซต์พันทิปดอทคอม ใส่หมูสับ มะเขือเทศ และผักลงในมะเขือเทศที่คว้านไว้แล้ว โรยชีส จากนั้นก็เอาไปอบจนสุกนิ่ม


ส่วนผสม มะเขือเทศอบชีสทรงเครื่อง (สูตรสำหรับ 4 ที่)


มะเขือเทศใหญ่ 4 ลูก
หมูสับ (หรือเนื้อสัตว์ที่ชอบ) 150 กรัม
น้ำมันหอย 1 ช้อนโต๊ะ
น้ำปลา สูตรลดโซเดียม 1/2 ช้อนชา
พริกไทย 1 ช้อนชา
ผงกระเทียม 1 ช้อนชา
หอมใหญ่ (ขนาดกลาง หั่นชิ้นเล็ก) 1 ลูก
ต้นหอมซอยเล็กน้อย (ตามชอบ)
มอสซาเรลล่าชีส 3-4 ช้อนโต๊ะ
ซอสมะเขือเทศ 1 ช้อนโต๊ะ
น้ำมันพืช หรือน้ำมันมะกอก 1 ช้อนชา
ออริกาโน่
ต้นหอมซอย (สำหรับโรย)


วิธีทำมะเขือเทศอบชีสทรงเครื่อง

     1. หั่นมะเขือเทศด้านขั้วออก และเก็บไว้เป็นฝาถ้วยเวลาตกแต่งจาน จากนั้นคว้านเนื้อมะเขือเทศออกจนด้านในกลวง ลักษณะคล้ายถ้วย
     2. หั่นเนื้อมะเขือเทศที่คว้านออกเป็นชิ้นเล็ก ๆ พักไว้ ปรุงรสหมูสับด้วยน้ำมันหอย น้ำปลา พริกไทย และผงกระเทียม หมักไว้อย่างน้อย 1/2 ชั่วโมง
     3. เมื่อครบเวลานำหมูสับปรุงรสเข้าไมโครเวฟใช้ไฟ 800 วัตต์ ประมาณ 1 นาที เมื่อครบ 1 นาที ให้นำออกมาคน และนำกลับเข้าไมโครเวฟต่ออีก 1 นาที แล้วนำออกมาคน ทำซ้ำเรื่อย ๆ จนหมูสุกทั่ว
     4. ใส่หอมหัวใหญ่ เนื้อมะเขือเทศที่หั่นไว้ และต้นหอมซอยเล็กน้อย คนให้เข้ากัน
     5. ทาน้ำมันพืชลงบนถาดอบ และผิวมะเขือเทศให้ทั่ว เตรียมไว้
     6. นำหมูสับมาใส่ในมะเขือเทศที่คว้านไว้จนเต็ม ใส่ซอสมะเขือเทศ โรยมอสซาเรลล่าชีส นำเข้าเตาอบที่อุณหภูมิ 150 องศาเซลเซียส ประมาณ 15 นาที ก่อนเสิร์ฟโรยหอมซอยและออริกาโน่ เสิร์ฟขณะยังอุ่น
 

ดูวิธีทำ มะเขือเทศอบชีสทรงเครื่อง เพิ่มเติมคลิก

14. มัฟฟินไข่อบชีส 



ภาพจาก คุณ medievil สมาชิกเว็บไซต์พันทิปดอทคอม

            ปิดท้ายกันด้วยมัฟฟินไข่อบชีส สูตรจาก คุณ medievil สมาชิกเว็บไซต์พันทิปดอทคอม ใส่ผักตามชอบกับหมูสับลงไปในไข่คน โรยชีสปิดท้าย


ส่วนผสม มัฟฟินไข่อบชีส (สำหรับ 6 ชิ้น)


ไข่ไก่ 6 ฟอง
เนื้อหมูสับ 100 กรัม
ผักตามชอบหั่นชิ้นเล็ก (ในสูตรใช้ดอกโสน, แครอต, ใบเหลียง, ใบโหระพา) 
กระเทียมสับหยาบ 1 ช้อนโต๊ะ 
มอสซาเรลล่าชีส หั่นเต๋าเล็ก ประมาณ 20 ชิ้น
ซอสพริกศรีราชา หรือซอสมะเขือเทศ ตามชอบ
พริกไทย 1 ช้อนชา
น้ำปลาลดโซเดียม 2 ช้อนชา
ผงกระเทียม (ใส่หรือไม่ใส่ก็ได้) 1 ช้อนชา
น้ำมันพืช (สำหรับทาพิมพ์อบ)


วิธีทำมัฟฟินไข่อบชีส

     1. วอร์มเตาไว้ที่อุณหภูมิ 180 องศาเซลเซียส เตรียมไว้
     2. ทาน้ำมันพืชให้ทั่วพิมพ์ (ใช้พิมพ์มัฟฟิน หรือพิมพ์ทาร์ต หรือถ้วยเซรามิกก็ได้ค่ะ) เตรียมไว้
     3. ตอกไข่ไก่ใส่ชาม ปรุงรสด้วยพริกไทย น้ำปลา และผงกระเทียม แล้วตีให้เนื้อไข่เนียนสวย
     4. นำผักที่เตรียมไว้จัดใส่ในพิมพ์อบ (ปริมาณ 1/3 ของพิมพ์อบ) และใส่หมูสับตามลงไปในพิมพ์อบให้ได้ประมาณ 2/3 ของพิมพ์อบ (ประมาณพิมพ์ละ 1-2 ช้อนโต๊ะ) โรยกระเทียม ใส่ไข่ปรุงรสให้เกือบเต็มพิมพ์อบ
     5. นำเข้าเตาอบที่อุณหภูมิ 180 องศาเซลเซียส เป็นเวลานาน 15 นาที หรือจนหน้าไข่สุกเหลืองไม่แฉะและไม่ติดมือ นำมาพักไว้ประมาณ 5 นาที กลับด้านไข่ขึ้นมา (เวลาวางเสิร์ฟจะได้ตั้งสวย ไม่ล้ม) 
     6. ทาหน้าไข่ที่กลับด้านแล้วด้วยซอสพริกศรีราชา และโรยชีสแต่งหน้า นำไปอบต่อแค่พอให้ชีสละลาย นำออกจากเตา พักไว้ให้อุ่น จัดเสิร์ฟ
 

ดูวิธีทำ มัฟฟินไข่อบชีส เพิ่มเติมคลิก

          เตรียมชีสพร้อมลุย ! ชวนทำเมนูมอสซาเรลล่าชีส โดยเฉพาะขนมปังไส้มันฝรั่งอบชีส แค่ลูกเดียวก็อิ่มแปล้ กินแทนข้าวได้เลยด้วย

แนะนำเมนูชีสอื่น ๆ ที่น่าสนใจ ใครอยากลองทำเมนูไหนคลิกเลยจ้า

     ☆ 9 สูตรขนมปังชีสย่าง ทำง่ายจากหม้อทอดไร้น้ำมัน
     ☆ 17 เมนูเชดดาร์ชีส อาหารว่างสไตล์ฝรั่ง ที่สายชีสต้องลอง
     ☆ 9 สูตรชีสทอด เมนูของว่างแสนอร่อย ถูกใจทั้งครอบครัว
     ☆ 10 สูตรขนมจากชีส หอมอร่อยหลากสไตล์เพื่อความอ้วนที่ยั่งยืน
     ☆ 19 เมนูโปะชีส อาหารฝรั่งง่าย ๆ ท็อปความอร่อยเอาใจสายชีส
 

ขอบคุณข้อมูลจาก
www.fitterminal.com
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













14 เมนูมอสซาเรลล่าชีส เสกอาหารว่างยืด ๆ หลากเมนูอร่อยสุดฟิน




โพสต์เมื่อ 1 กุมภาพันธ์ 2565 เวลา 11:57:34
 11,279 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































