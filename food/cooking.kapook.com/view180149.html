




สูตรชงชาเขียว หลากเครื่องดื่มหอมเข้มจากธรรมชาติ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรเครื่องดื่ม






10 สูตรชงชาเขียว หลากเครื่องดื่มหอมเข้มจากธรรมชาติ




165,016อ่าน







0















      รับชาเขียวสักแก้วไหมจ๊ะ ? พบกับสูตรชงชาเขียว เครื่องดื่มหลากสไตล์มีทั้งแบบร้อนและเย็น รสชาติหอมหวานปนขมนิด ๆ เตรียมแก้วรอกระดกกันดีกว่า      ขนมจากเมนูชาเขียว ก็ทำไปแล้ว คราวนี้ลองมาทำเครื่องดื่มชาเขียวบ้างดีกว่า กระปุกดอทคอมขอนำเสนอวิธีชงชาเขียว เช่น ชาเขียวนมสด ชาเขียวมะนาว และเคล็ดลับชงชาเขียวอื่น ๆ อีกเพียบ ลองชงกินเองที่บ้านกัน







1. ชาเขียวนมสดเย็น




     จากที่เคยทำชาเขียวเย็นเติมน้ำแข็ง ลองเติมนมสดลงไปเพิ่มความกลมกล่อมหน่อยดีไหม ขอนำเสนอชาเขียวนมสดเย็น สูตรนี้เติมน้ำเชื่อมและนมข้นหวานเพิ่มรสหวาน ก่อนเสิร์ฟราดนมสดเพิ่มความฟินส่วนผสม ชาเขียวนมสดเย็น     • ผงชาเขียวมัทฉะ 2 ช้อนชา     • นมสด 160 มิลลิลิตร     • น้ำเชื่อม 2 ช้อนโต๊ะ     • นมข้นหวาน 1 ช้อนโต๊ะ     • น้ำแข็ง 1 แก้ว (แก้วขนาด 16 ออนซ์)     • นมสด (โรยหน้า)วิธีทำชาเขียวนมสดเย็น     1. ผสมผงชาเขียว นมสด น้ำเชื่อม และนมข้นหวาน คนให้เข้ากัน (หรือใส่ในเชคเกอร์)      2. เทใส่ลงในแก้วที่ใส่น้ำแข็งเตรียมไว้ โรยด้านบนด้วยนมสด พร้อมดื่ม     + ดูวิธีทำเพิ่มเติมได้ที่ ชาเขียวนมสด เครื่องดื่มสุดอร่อยเอาใจสาว ๆ
++++++++++++++++++
  
  
  2. ชาเขียวนมสดเย็น

     สำหรับคนชอบกินชาเขียวนมสดเย็นสูตรหวานน้อยหน่อย ขอนำเสนอชาเขียวนมสดเย็นสูตรนี้เลย เติมแค่น้ำเชื่อมวานิลลา ลองทำดื่มตอนบ่ายสิคะ รับรองสดชื่นส่วนผสม ชาเขียวนมสดเย็น     • ผงชาเขียว 4 ช้อนชา     • น้ำเชื่อมกลิ่นวานิลลา      • น้ำแข็ง      • นมสด 1 ถ้วยวิธีทำชาเขียวนมสดเย็น     1. เทนมใส่แก้ว เติมผงชาเขียว คนผสมจนละลายเข้ากัน หรือใช้เครื่องตีมือถือ ตีผสมจนเข้ากัน     2. เติมน้ำแข็งและน้ำเชื่อมกลิ่นวานิลลา คนผสมจนเข้ากัน จัดเสิร์ฟ
++++++++++++++++++
  
  
   3. กรีนทีลาเต้ ชาเขียวนมสดร้อน

     เลิกสั่งกรีนทีลาเต้จากร้านดังแล้วมาลองทำเองกันเถอะ ขอนำเสนอกรีนทีลาเต้ สูตรจาก คุณ rins cookbook สูตรนี้ผสมผงชาเขียวกับน้ำร้อน ทีเด็ดคือ ตีฟองนมแต่งบนถ้วย แหม… ละมุนลิ้นสุด ๆ ส่วนผสม กรีนทีลาเต้     • ผงชาเขียวมัทฉะ 1 ช้อนโต๊ะ     • น้ำร้อน 1 ช้อนโต๊ะ     • น้ำเชื่อมกลิ่นวานิลลา 2 ช้อนโต๊ะ     • นมสดเย็น 1+1/2 ถ้วยวิธีทำกรีนทีลาเต้     1. ใส่ผงชาเขียวและน้ำร้อนลงในแก้ว คนผสมให้ละลายเข้ากันจนเหนียว     2. ผสมน้ำเชื่อมกลิ่นวานิลลากับนมสดเข้าด้วยกัน นำไปทำโฟมนมด้วยเครื่อง โดยให้ได้อุณหภูมิ 66-77 องศาเซลเซียส จนเป็นเนื้อโฟมละเอียด กระแทกแก้วบนโต๊ะเบา ๆ เพื่อให้ฟองนมขนาดใหญ่แตกตัวลง วางพักทิ้งไว้ประมาณ 1 นาที เพื่อให้โฟมแยกตัวกัน     3. เทส่วนผสมชาเขียวลงในแก้ว จากนั้นหมุนแก้วให้น้ำชาเขียวเคลือบข้าง ๆ แก้ว ค่อย ๆ เทโฟมนมลงไปจนเกือบเต็มแก้ว สุดท้ายตักโฟมนมลงไปด้านบนให้สวยงาม โรยผงชาเขียวเป็นรูปตามชอบ พร้อมเสิร์ฟ     + ดูวิธีทำเพิ่มเติมได้ที่ กรีนทีลาเต้ เครื่องดื่มรสละมุน สูตร 5 นาทีกับส่วนผสม 4 อย่าง
++++++++++++++++++
  
  
  

4. ชาเขียวนมสดร้อน

     สำหรับคนรักสุขภาพขอนำเสนอสูตรชงชาเขียวสูตรนี้เลยค่ะ พบกับชาเขียวนมสดร้อน สูตรนี้ใช้นมอัลมอนด์ผสมกับผงชาเขียว เติมสตีเวียลงไป และเพิ่มความหอมจากกลิ่นวานิลลาส่วนผสม ชาเขียวนมสดร้อน     • นมอัลมอนด์ 2 ถ้วย     • ผงชาเขียว 1/2-1 ช้อนชา     • กลิ่นวานิลลา 1/2 ช้อนชา     • สตีเวีย 3-5 หยดวิธีทำชาเขียวนมสดร้อน     1. ต้มนมอัลมอนด์พออุ่นบนเตาแก๊สหรือไมโครเวฟ      2. เทนมอัลมอนด์ลงในเครื่องปั่น เติมผงชาเขียว กลิ่นวานิลลา และสตีเวีย ปั่นประมาณ 3-5 วินาทีหรือจนเข้ากัน      3. เทใส่แก้วพร้อมดื่ม
++++++++++++++++++
  
  
  5. ชาเขียวมะนาว 

     เติมความสดชื่นยามบ่ายกันด้วยชาเขียวมะนาว จับผงชาเขียวละลายน้ำร้อนแล้วเติมน้ำมะนาว และน้ำเชื่อมลงไปหน่อย สุดท้ายใส่น้ำแข็งส่วนผสม ชาเขียวมะนาว     • ผงชาเขียว 2 ช้อนชา     • น้ำร้อนจัด 500 มิลลิลิตร     • น้ำเชื่อม      • น้ำมะนาว      • เลมอนเหลืองฝานแว่น (สำหรับแต่ง)     • น้ำแข็ง วิธีทำชาเขียวมะนาว     1. ผสมชาเขียวกับน้ำร้อนจัด พักทิ้งไว้ ประมาณ 5-10 นาทีหรือจนน้ำเปลี่ยนสี กรองเอากากออก เตรียมไว้     2. ใส่น้ำชาเขียวลงในแก้ว ตามด้วยน้ำเชื่อม และน้ำมะนาว คนผสมให้เข้ากัน ชิมรสตามชอบ ใส่น้ำแข็งตามด้วยเลมอน พร้อมดื่ม     + ดูวิธีทำเพิ่มเติมได้ที่ ชาเขียวมะนาว ดื่มเย็น ๆ เรียกความสดชื่น
++++++++++++++++++
  
  
  


6. ชาเขียวมะนาว 

    
 ถ้าใครอยากทำชาเขียวมะนาวแช่เย็นเก็บไว้ ขอนำเสนอสูตรนี้เลยค่ะ 
จับผงชาเขียวละลายน้ำร้อนและเติมน้ำตาล กับน้ำมะนาว สุดท้ายเติมน้ำเย็น 
ลองชงกันดูนะคะ ทำเก็บไว้ดื่มตอนไหนก็ได้ส่วนผสม ชาเขียวมะนาว     • น้ำร้อน 2 ถ้วย     • ผงชาเขียว 1/2 ช้อนชา     • น้ำตาลทราย 1 ถ้วย     • น้ำมะนาว หรือน้ำเลมอน 1/2 ถ้วย     • น้ำเย็น 1.5 ลิตรวิธีทำชาเขียวมะนาว     1. ใส่ชาเขียวและน้ำตาลทรายลงในน้ำร้อน คนผสมจนละลายเข้ากัน     2. เติมน้ำเลมอนและน้ำเย็น คนผสมพอเข้ากัน นำไปแช่เย็นประมาณ 30 นาที ก่อนดื่ม
++++++++++++++++++


7. ชาเขียวไข่มุก

    
 ไปต้มไข่มุกกันเถอะ จะได้เอามาใส่ชาเขียวเคี้ยวเพลิน ๆ พบกับชาเขียวไข่มุก
 สูตรใส่นมสดและน้ำผึ้ง เพิ่มความเก๋ด้วยไอศกรีมชาเขียว ส่วนผสม ชาเขียวไข่มุก     • ผงชาเขียวมัทฉะ 1+1/2 ช้อนชา     • น้ำร้อน 2 ช้อนโต๊ะ     • น้ำผึ้งดอกอะคาเซีย (acacia honey) 2 ช้อนโต๊ะ (หรือน้ำผึ้งตามชอบ)     • นมสด 1 ถ้วย     • น้ำแข็ง 1/2 ถ้วย     • ไอศกรีมชาเขียว 2 ลูก     • ไข่มุกต้มสุก 1/4 ถ้วยวิธีทำชาเขียวไข่มุก     1. ละลายผงชาเขียวกับน้ำร้อนเข้าด้วยกัน     2. ใส่ชาเขียวที่ละลายไว้ลงในเชคเกอร์ ตามด้วยน้ำผึ้ง นมสด และน้ำแข็ง เขย่าผสมให้เข้ากัน     3. ตักไข่มุกใส่แก้ว เทส่วนผสมชาเขียวลงไป ตามด้วยไอศกรีมชาเขียว พร้อมเสิร์ฟ
++++++++++++++++++


8. ชาเขียวฮันนี่ดิวไข่มุก 

    
 มาต่อกันที่อีกเมนูชาเขียวไข่มุก สูตรนี้ใส่เนื้อแตงฮันนี่ดิวนั่นคือ 
ชาเขียวฮันนี่ดิวไข่มุก สูตรนี้ใช้ชาเขียวแบบซอง เติมนมสด และน้ำเชื่อม 
ที่ขาดไม่ได้เลยคือ ไข่มุก ส่วนผสม ชาเขียวฮันนี่ดิวไข่มุก     • ไข่มุกต้มสุก 1 ถ้วย     • ชาเขียวแบบซอง 2 ซอง     • น้ำเดือด 2 ถ้วย     • เนื้อแตงฮันนี่ดิว 1/2 ลูก (หั่นเป็นชิ้นเล็ก ๆ)     • นมสด หรือนมถั่วเหลือง 1 ถ้วย     • น้ำเชื่อม หรือน้ำผึ้ง ตามชอบวิธีทำชาเขียวฮันนี่ดิวไข่มุก     1. ชงชาเขียวกับน้ำร้อนทิ้งไว้จนชาเปลี่ยนสี นำไปแช่ให้เย็นจัด เตรียมไว้     2. นำเนื้อฮันนี่ดิวไปปั่นจนเนียนละเอียดแล้วเทใส่แก้ว นำไปแช่ให้เย็นจัด เตรียมไว้     3. พอน้ำชาเขียวและฮันนี่ดิวเย็นจัดแล้ว ใส่ลงในเหยือก เติมนมสดลงไป ตามด้วยน้ำเชื่อม (ตามชอบ) คนผสมให้เข้ากัน     4. ตักไข่มุกต้มสุกลงในแก้วประมาณ 2-3 ช้อนโต๊ะ แล้วเทส่วนผสมชาเขียวฮันนี่ดิวลงไป พร้อมเสิร์ฟ
++++++++++++++++++


9. ชาเขียวนมสดปั่น




    
 ถ้าเริ่มเบื่อกับชาเขียวนมสดเย็นก็เปลี่ยนมาทำชาเขียวนมสดปั่นเลยสิคะ 
สูตรทำง่ายแค่จับทุกอย่างลงไปปั่นจนเข้ากัน 
ชอบหวานน้อยก็ใส่เมเปิลไซรัปน้อยหน่อย เตรียมเครื่องปั่นรอเลยทุกคน ส่วนผสม ชาเขียวนมสดปั่น     • นมมะพร้าว หรือนมสด 1/2 ถ้วย     • น้ำเปล่า 1/2 ถ้วย     • น้ำแข็ง 2 ถ้วย     • ผงชาเขียว 2 ช้อนชา     • เมเปิลไซรัป 1-2 ช้อนชา     • กลิ่นวานิลลา 1/4 ช้อนชาวิธีทำชาเขียวนมสดปั่น     1. นำส่วนผสมทั้งหมดใส่เครื่องปั่น ปั่นจนเนียนละเอียด      2. เทใส่แก้ว พร้อมดื่ม
++++++++++++++++++
  
  
  

10. ชาเขียวนมถั่วเหลืองปั่น     ชาเขียวนมสดปั่นก็ทำไปเมื่อเช้า ตอนเย็นขอเปลี่ยนเป็นนมถั่วเหลืองแทนดีกว่า ขอนำเสนอชาเขียวนมถั่วเหลืองปั่น สูตรจาก นิตยสารแม่บ้าน สูตรนี้เติมน้ำเชื่อมและโรยอัลมอนด์ รสชาติเป็นอย่างไรต้องลองทำค่ะส่วนผสม ชาเขียวนมถั่วเหลืองปั่น     • นมถั่วเหลืองชนิดผง 1 ช้อนโต๊ะ     • ผงชาเขียว 1 ช้อนโต๊ะ     • น้ำร้อน 1/4 ถ้วยตวง     • น้ำแข็ง 1 ถ้วยตวง     • น้ำเชื่อม 6 ช้อนโต๊ะ     • อัลมอนด์อบสุก 8-10 เม็ดวิธีทำชาเขียวนมถั่วเหลืองปั่น     1. ผสมผงนมถั่วเหลืองกับผงชาเขียวเข้าด้วยกัน เทน้ำร้อนใส่ลงไป คนผสมจนละลาย    
 2. เทน้ำแข็งใส่ในเครื่องปั่น ตามด้วยส่วนผสมในข้อที่ 1 ตามด้วยน้ำเชื่อม 
และอัลมอนด์ ปั่นให้เข้ากันจนละเอียด (ถ้าส่วนผสมข้นเกินไป 
ให้เติมน้ำร้อนลงไปได้นิดหน่อย)      3. เทใส่แก้ว ตกแต่งด้วยอัลมอนด์สับหยาบ     + ดูวิธีทำเพิ่มเติมได้ที่ นมถั่วเหลืองมัทฉะอัลมอนด์เฟรปเป้ เอาใจคนชอบชาเขียวปั่น     ผงชาเขียวพร้อม
 ! มาลองทำเครื่องดื่มจากชาเขียวกันเลย ใครอยากชงชาเขียวสูตรไหนก็ตามสบาย 
จะปั่นเป็นสมูทตี้หรือแค่เติมน้ำแข็งก็ตามชอบ 
ถ้าไม่ชอบแบบเย็นก็มีแบบร้อนให้เลือกด้วยนะคะ
 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






10 สูตรชงชาเขียว หลากเครื่องดื่มหอมเข้มจากธรรมชาติ





อัปเดตล่าสุด 16 ธันวาคม 2564 เวลา 14:49:52
 165,016 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































