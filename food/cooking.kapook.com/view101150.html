




เมนูปลากระป๋อง สูตรอาหารง่าย ๆ จากปลากระป๋องทำง่าย ๆ เมนูเด็ดคู่ท้องยามสิ้นเดือน











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






9 เมนูปลากระป๋อง ทำง่าย ๆ สูตรเด็ดคู่ท้องยามสิ้นเดือน




628,627อ่าน







0















             ปลากระป๋อง วัตถุดิบอันดับต้น ๆ ที่เลือกมาทำเป็นเมนูอาหารสิ้นเดือนที่เหมือนจะสิ้นใจ แต่ให้มานั่งกินเพียว ๆ ล้วน ๆ อย่างเดียวคงจะเบื่อแย่ แถมเลี่ยนและจืดชืด แบบนี้ต้องเจอ 8 เมนูอร่อยจากปลากระป๋องแล้วจะอึ้ง !            เชื่อว่าหลายบ้านคงมีปลากระป๋องติดตู้เอาไว้ ยามขาดแคลนก็หยิบมาเปิดกิน แต่ให้มานั่งกินแบบเพียว ๆ จืด ๆ เลี่ยน ๆ คงไม่ดีแน่ วันนี้เรามีเมนูอร่อยเป็นสูตรอาหารจากปลากระป๋องมาฝาก เปลี่ยนปลากระป๋องเดิม ๆ มีอะไรที่พิเศษมากขึ้น ชอบเมนูอาหารจานไหนก็หยิบยกไปทำกันดูนะคะ เมนูอิ่มท้อง ทำง่าย ๆ ยามสิ้นเดือน 1. มาม่าไข่ตุ๋นปลากระป๋อง   สูตรจาก คุณ rita_bunny สมาชิกเว็บไซต์พันทิปดอทคอม            อาหารแสนประหยัดที่ใคร ๆ ก็จับจ้อง รวมความง่ายและประหยัดไอเดียสุดสร้างสรรค์ที่นำมาม่ามาคลุกเคล้าจนกลายเป็นกับข้าวหน้าตาไฮโซส่วนผสม มาม่าไข่ตุ๋นปลากระป๋อง     • บะหมี่กึ่งสำเร็จรูป (รสหมูสับ ขนาดจัมโบ้) 1 ซอง     • ปลาแมคเคอเรลในซอสมะเขือเทศ (หรือปลาซาร์ดีน) 1 กระป๋อง     • ไข่ไก่ 3 ฟอง     • น้ำ 2 ถ้วย     • ถั่วลันเตา     • แครอท     • ข้าวโพด     • มะเขือเทศ     • ผักชี     • ข้าวสวย วิธีทำมาม่าไข่ตุ๋นปลากระป๋อง               1. ขยำเส้นมาม่าแล้วใส่เครื่องปรุงลงไป (ใครกินเผ็ดสามารถใส่ซองพริกลงไปด้วยได้)          2. ใส่ปลากระป๋องลงไปแล้วใช้ส้อมบี้ให้แหลก          3. ใส่ไข่ไก่ลงไป          4. เติมน้ำเปล่าลงไป          5. ใส่ถั่วลันเตา แครอท และข้าวโพดลงไปแล้วคนให้เข้ากัน (คนเบา ๆ) ปิดฝานำเข้าไมโครเวฟ ใช้ไฟแรง 300 วัตต์ ประมาณ 15 นาที          6. นำออกจากไมโครเวฟตกแต่งด้วยมะเขือเทศและผักชี จัดเสิร์ฟกับข้าวสวย                          ดูวิธีทำเพิ่มเติมได้ที่ มาม่าไข่ตุ๋นปลากระป๋อง สูตรไมโครเวฟ อิ่มคุ้มอร่อยครบในราคาเบา ๆ             -------------------------------------------               2. ปลากระป๋องทอดกระเทียม       สูตรจาก นิตยสารแม่บ้าน             เริ่มต้นเมนูแรกก็น้ำลายไหลซะแล้วกับเมนูปลากระป๋องทอดกระเทียม ถ้าเรียกให้หรูหน่อยก็ปลาแมคเคอเรลทอดกระเทียม จับปลากระป๋องไปทอดให้กรอบ ๆ หอม ๆ กินกับข้าวสวยสักจาน แค่นี้ก็ฟินแล้ว              ส่วนผสม                     • ปลาแมคเคอเรลในซอสมะเขือเทศ 2 กระป๋อง (กรองเอาแต่เนื้อปลา)          • กระเทียมและรากผักชี โขลกรวมกันพอหยาบ 1/3 ถ้วยตวง          • แป้งทอดกรอบ 1/2 ถ้วยตวง          • ต้นหอมซอย 2 ช้อนชา          • น้ำมันพืชสำหรับทอดวิธีทำ                    1. นำเนื้อปลาแมคเคอเรลลงคลุกกับแป้งทอดกรอบจนทั่ว เตรียมไว้          2. ใส่น้ำมันพืชลงในกระทะ นำขึ้นตั้งไฟพอร้อน นำกระเทียมกับรากผักชีโขลกลงทอดจนเหลืองกรอบ ตักขึ้น พักไว้ให้สะเด็ดน้ำมัน          3. ใส่ปลาแมคเคอเรลที่คลุกกับแป้งลงทอดจนสุกเหลืองกรอบ ตักขึ้นให้สะเด็ดน้ำมันจัดใส่จานโรยกระเทียม รากผักชีที่ทอดไว้และต้นหอมซอยจัดเสิร์ฟ             ดูวิธีทำเพิ่มเติมได้ที่ ปลากระป๋องทอดกระเทียม เมนูง่าย ๆ จากปลากระป๋อง -------------------------------------            3. ยำปลากระป๋อง                       ใครอยากกินเมนูแซ่บ ๆ ก็จัดไปกับเมนูยำปลากระป๋องจานนี้รับรองแซ่บ ทำง่าย แถมราคาสบายกระเป๋า เหมาะเป็นเมนูสิ้นเดือนอย่างไม่ต้องสงสัย    ส่วนผสม ยำปลากระป๋อง                     • ปลากระป๋อง 1 กระป๋อง          • หอมแดงซอย 1 ช้อนโต๊ะ          • ตะไคร้ซอย 1 ช้อนโต๊ะ          • น้ำมะนาว          • น้ำปลา          • น้ำตาลทราย          • พริกขี้หนูซอย (ตามชอบ)วิธีทำยำปลากระป๋อง                    1. ผสมน้ำมะนาว น้ำปลา น้ำตาลทราย และพริกลงในอ่างผสม คนผสมให้เข้ากัน ชิมรสตามชอบ                      2. ใส่ปลากระป๋อง หอมแดง และตะไคร้ซอยลงเคล้าผสมให้เข้ากัน ชิมรสตามชอบ ตักใส่จาน พร้อมเสิร์ฟ                --------------------------------------                          4. ต้มยำปลากระป๋อง ไมโครเวฟ                              มาทำเมนูต้มยำซดร้อน ๆ ให้คล่องคอกันสักหน่อย ส่วนความแซ่บไม่ต้องพูดถึง เพราะคุณสามารถเลือกปรุงความแซ่บได้ตามใจชอบ แซ่บมาแซ่บน้อยก็จัดไป ทำง่ายนิดเดียวเอง แถมสูตรนี้ยังทำง่าย ๆ ด้วยไมโครเวฟอีกด้วย   ส่วนผสม ต้มยำปลากระป๋อง                     • น้ำ 3 ถ้วย          • ข่าหั่นแว่น          • ตะไคร้หั่นเป็นท่อนทุบพอแตก 1 ต้น          • ใบมะกรูดฉีก 2 ใบ          • หอมแดง 1 หัว          • เห็ดฟางผ่า 4 ส่วน 100 กรัม (หรือเห็ดอื่น ๆ ตามชอบ)           • ปลากระป๋อง 1 กระป๋อง          • น้ำปลา           • น้ำตาลทราย          • พริกขี้หนูสวนทุบพอแตก (ตามชอบ)          • ผักชีฝรั่งซอย          • น้ำมะนาว          






วิธีทำ ต้มยำปลากระป๋อง                     1. ใส่น้ำ ข่า ตะไคร้ ใบมะกรูด และหอมแดงลงในชามกระเบื้อง นำเข้าเตาไมโครเวฟ ใช้ไฟแรงนานประมาณ 5 นาที จนน้ำเดือด นำออกจากเตา          2. ใส่เห็ดฟาง และปลากระป๋อง นำเข้าเตาไมโครเวฟ ใช้ไฟแรงนานประมาณ 5 นาที จนเดือด และเห็ดฟางสุก นำออกจากเตา          3. ปรุงรสด้วยน้ำปลาและน้ำตาลทราย คนผสมให้เข้ากัน นำเข้าเตาไมโครเวฟ ใช้ไฟปานกลาง ต้มนานประมาณ 1 นาที นำออกจากเตา          4. ใส่พริกขี้หนูและผักชีฝรั่งซอยลงในชาม ตามด้วยน้ำมะนาว จากนั้นตักต้มยำปลากระป๋องใส่ คนผสมให้เข้ากัน พร้อมเสิร์ฟ




------------------------------------------
  
  
  
  
  
  


5. ลาบปลากระป๋อง






สูตรจาก นิตยสารแม่บ้าน 
            
  
          อีกหนึ่งเมนูปลากระป๋องแบบแซ่บ ๆ จับมาดัดแปลงเป็นอาหารอีสานอย่างเมนูลาบซะเลย น่าจะเป็นที่ชื่นชอบของใครหลายคน เสิร์ฟเป็นคำ ๆ คู่กับผักสด หน้าตาดูดีเชียว
  
  
  
  
  
  

ส่วนผสม ลาบปลากระป๋อง                      • ปลาซาร์ดีนในซอสมะเขือเทศ 2 กระป๋อง          • น้ำมะนาว 1+1/2 ช้อนโต๊ะ          • พริกป่น 1/2 ช้อนชา          • น้ำปลา 3 ช้อนโต๊ะ          • น้ำตาลทราย 1 ช้อนชา          • หอมแดงซอย 3-5 หัว          • ใบสะระแหน่ 15 ใบ          • ผักชี 1 ต้น          • ข้าวคั่ว 1 ช้อนโต๊ะ          • ผักเคียง เช่น ผักสลัดคอส บัตเตอร์เฮด และผักสลัดสีเขียวอื่น ๆวิธีทำลาบปลากระป๋อง                    1. กรองแยกซอสมะเขือเทศออกเอาแต่เนื้อปลา จากนั้นตัดเนื้อปลาเป็นชิ้นพอคำ
  
  
  
  
  
            2. ผสมน้ำปลา น้ำตาลทราย น้ำมะนาว และพริกป่นให้ละลายเข้ากันในอ่างผสม เตรียมไว้
  
  
  
  
  
  
          3. ใส่เนื้อปลากระป๋องลงในอ่างผสมน้ำยำ คลุกให้เข้ากันดี ใส่หอมแดงซอย ผักชี ใบสะระแหน่ และข้าวคั่วคลุกเบา ๆ แค่พอเข้ากัน
  
  
  
  
  
  
          4. เสิร์ฟพร้อมกับผักเคียง โดยจัดเป็นคำ ๆ เสิร์ฟ          ดูวิธีทำเพิ่มเติมได้ที่ ลาบปลากระป๋อง เมนูกับข้าวสิ้นเดือนง่าย ๆ ลดความอ้วนได้
--------------------------------------------
    
    
    
    
    
    


6. แซนด์วิชปลากระป๋อง





                    หรือใครที่อยากจะนำปลากระป๋องมาทำเป็นอาหารว่างหยิบกินเป็นคำ ๆ แบบไม่หนักท้องมากก็ต้องลองทำแซนด์วิชหน้าปลากระป๋องแบบนี้ก็เข้ากันดีทีเดียวล่ะ หยิบกินเป็นคำ ๆ กรอบอร่อย หรือใครที่ต้องรับมือกับเพื่อนฝูงที่มาเยี่ยมบ้านโดยไม่ได้เตรียมตัว เมนูง่าย ๆ จานด่วนแบบนี้เหมาะสุด ๆ
    

ส่วนผสม แซนด์วิชปลากระป๋อง                     • ขนมปังฝรั่งเศส (แครกเกอร์หรือขนมปังอื่น ๆ ได้ตามชอบ)          • เนยสด          • ปลากระป๋อง (เอาเฉพาะเนื้อ) 1-2 กระป๋อง          • หอมใหญ่หรือหอมแดงสับละเอียด          • น้ำมะนาว          • พริกขี้หนูซอย          • ช่อพาสเลย์สำหรับแต่ง วิธีทำ แซนด์วิชปลากระป๋อง                     1. หั่นขนมปังฝรั่งเศสหั่นเป็นแผ่นบาง ๆ ทาเนยเล็กน้อย เตรียมไว้ (สามารถนำไปย่างหรืออบให้กรอบได้ตามชอบ)          2. ใช้ช้อนบดปลากระป๋องพอหยาบ ใส่หัวหอมสับลงไป ปรุงรสด้วยน้ำมะนาวและพริกขี้หนูซอย คนผสมให้เข้ากัน ชิมรสตามชอบ ตักวางลงบนขนมปังที่เตรียมไว้ แต่งด้วยช่อพาสเลย์ พร้อมเสิร์ฟ
  
  
  
  
  
  



--------------------------------------
    
    
    
    
    
    


7. ฉู่ฉี่ปลากระป๋อง





                      ถ้าเมนูที่ผ่านมารู้สึกว่ายังไม่อิ่ม อยากจะได้นำปลากระป๋องมาทำเป็นเมนูแกงไทยแบบจัดหนัก ๆ กินกับข้าวสวยทำครั้งเดียวกินทีเดียวอิ่มเลย คงต้องจัดฉู่ฉี่ปลากระป๋องจานนี้เลยแล้วกัน รสชาติอร่อยแปลกใหม่ ไม่แพ้ฉู่ฉี่ปลาอื่น ๆ ที่เคยกินเลยล่ะ มาดูกัน
    
    
    
    
    
    

ส่วนผสม ฉู่ฉี่ปลากระป๋อง                      • ปลากระป๋อง 1 กระป๋อง          • นมสด 100 มิลลิลิตร           • น้ำพริกแกงเผ็ดสำเร็จรูป 1/2 ช้อนโต๊ะ           • น้ำปลา 1 ช้อนชา          • น้ำตาลปี๊บ 1 ช้อนชา          • พริกชี้ฟ้าแดงซอย          • ใบมะกรูดซอย (ใส่หรือไม่ใส่ก็ได้) วิธีทำ ฉู่ฉี่ปลากระป๋อง                      1. นำกระทะขึ้นตั้งไฟอ่อน ใส่นมสดลงไปตามด้วยน้ำพริกแกงเผ็ด ผัดให้เข้ากันจนหอม ปรุงรสด้วยน้ำปลาและน้ำตาลปี๊บ ผัดให้เข้ากัน ชิมรสตามชอบ          2. ใส่ปลากระป๋องลงไป เปิดไฟแรง ค่อย ๆ ผัดเบา ๆ ให้เข้ากัน (ระวังอย่าให้เนื้อปลาเละ) เติมพริกชี้ฟ้าซอยและใบมะกรูดซอยลงไป ตักใส่จาน พร้อมเสิร์ฟ
  
  
  
  
  
  



----------------------------------------
    
    
    
    
    
    


8. ขนมจีนปลากระป๋อง            

 สูตรจาก คุณเนินน้ำ



          ใครจะไปรู้ว่า ปลากระป๋องจะนำมาทำขนมจีนน้ำยาได้ด้วย แถมยังน่ากินมากด้วย ไม่เชื่อก็ลองตามมาดูวิธีทำขนมจีนน้ำยาปลาแมคเคอเรลในซอสมะเขือเทศ แต่เมนูนี้อาจจะไม่เหมาะกับสิ้นเดือนเท่าไหร่นัก เพราะแน่นเครื่องซะขนาดนี้ คนที่พอมีทุนก็ลองนำไปทำดูละกันเนอะ 
    

ส่วนผสม ขนมจีนปลากระป๋อง                      • ปลาแมคเคอเรลในซอสมะเขือเทศ          • ปลาอินทรีย์เค็มทอด          • น้ำพริกแกงเผ็ด          • กระชาย          • หอมแดง          • กะทิ          • น้ำปลา          • น้ำตาล          • ลูกชิ้นปลาลวกสุก          • ใบมะกรูด          • ไข่ต้ม, ถั่วฝักยาว, กระหล่ำปลี, ผักกาดดอง, ใบแมงลัก และถั่วงอก


วิธีทำขนมจีนปลากระป๋อง                      1. นำน้ำพริกแกงเผ็ด กระชาย หอมแดง ปลาอินทรีย์เค็ม ปลาแมคเคอเรล และน้ำเปล่า ใส่ลงในเครื่องปั่น ปั่นให้ละเอียด เตรียมไว้          2. นำกระทะขึ้นตั้งไฟ ใส่หัวกะทิลงไปเคี่ยวให้แตกมัน ใส่ส่วนผสมเครื่องแกงที่ปั่นไว้ลงไปคนให้เข้ากัน เติมกะทิลงไปต้มจนเดือด ชิมรสก่อนปรุง จากนั้นเติมน้ำปลาและน้ำตาลเล็กน้อย           3. ใส่ลูกชิ้นปลาที่ลวกสุกแล้วลงไปต้มให้เดือดอีกครั้ง ใส่ใบมะกรูด ตักราดบนขนมจีน เสิร์ฟพร้อมไข่ต้มและผักเคียงตามชอบ
----------------------------------------
  
  
  
  
  
  

9. มาม่ายำปลากระป๋อง







สูตรจาก คุณ am nicha

                     อีกหนึ่งเมนูสิ้นเดือนที่จับเอาเพื่อนซี้ยามสิ้นเดือนอย่างมาม่ากับปลากระป๋องมารวมมิตรกันซะเลยได้เป็นเมนูมาม่ายำปลากระป๋องที่ทั้งอิ่มและอร่อยสุด ๆ 



ส่วนผสม มาม่าปลากระป๋อง                     • มาม่ารสต้มยำกุ้ง 2 ห่อ          • ปลากระป๋อง          • หอมใหญ่หั่นเป็นวง ๆ           • มะนาว 1 ซีก          • พริกขี้หนูซอย 3 เม็ด          • ผักชีโรยหน้านิดหน่อย 
  
  
  
  
  
  วิธีทำ มาม่าปลากระป๋อง                     1. ต้มน้ำพอเดือดแล้วใส่เส้นมาม่าลงไปต้มจนเดือด จากนั้นปิดไฟแล้วคน ๆ สัก 2-3 นาที ตักขึ้นสะเด็ดน้ำ ใส่ชาม เตรียมไว้          2. เทปลากระป๋องใส่ชาม จากนั้นค่อย ๆ ตักเนื้อปลาวางไว้บนเส้นมาม่าให้สวยงาม ใส่หอมใหญ่ พริกขี้หนูซอย เครื่องปรุงรสมาม่าแล้วบีบมะนาวลงไป และเทน้ำที่ต้มมาม่าลงไปให้พอท่วมเส้นนิด ๆ โรยผักชีเล็กน้อย พร้อมเสิร์ฟ          อื้อหือ ! เมนูปลากระป๋องแต่ละเมนูน่ากินมากกกกกกกก... เห็นทีแบบนี้คงไม่ต้องรอให้ถึงสิ้นเดือนแล้วล่ะ ออกไปซื้อปลากระป๋องมาตุนเอาไว้ทำเป็นเมนูอร่อย ๆ ได้อีกเพียบเลย ดี๊ดี !

 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






9 เมนูปลากระป๋อง ทำง่าย ๆ สูตรเด็ดคู่ท้องยามสิ้นเดือน





อัปเดตล่าสุด 16 พฤศจิกายน 2564 เวลา 17:22:42
 628,627 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































