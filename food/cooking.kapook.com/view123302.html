




เมนูพาสต้า 15 เมนูพาสต้าง่าย ๆ อาหารฝรั่งจากเส้นพาสต้า อาหารฝรั่งง่ายๆ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






15 เมนูพาสต้าง่าย ๆ อาหารฝรั่งทำเองได้ในสไตล์ที่เป็นคุณ 




393,608อ่าน







0















          แหม... ถ้าพูดถึงเมนูพาสต้าคออาหารฝรั่งก็ต้องออกอาการอยากโดนกันบ้างละ ก็เล่นมีให้เลือกกินหลากหลายขนาดนี้ ถ้าไม่อยากรักพี่เสียดายน้อง มาดู 15 สูตรเมนูพาสต้าง่าย ๆ แล้วหยิบจับไปลองทำกันเองให้สุขสมอารมณ์หมายไปเลย      












          เมนูพาสต้า อาหารฝรั่งจานเส้นสไตล์อิตาเลียนที่ใคร ๆ ต่างก็รู้ดีว่า อะไรจะมีมากมายหลายเส้น หลายซอสให้เลือกกินได้ถึงเพียงนี้ ซึ่งแต่ละเมนูก็มีลักษณะโดดเด่นแตกต่างกันไป ถ้าลองหยิบมาเสิร์ฟตรงหน้าทีเดียวหลาย ๆ จานก็ต้องมีรักพี่เสียดายน้องกันบ้างล่ะ และวันนี้กระปุกก็จะทำให้คุณรักพี่เสียดายน้องอย่างที่ว่านั่นล่ะ เพราะเราจะขอจัดเสิร์ฟวิธีทำพาสต้ามาฝากมากมายถึง 15 จาน 15 เมนูด้วยกัน คุณพระ ! จัดหนักจัดเต็มกันไปเลย ใครที่กำลังมองหาสูตรพาสต้าอร่อย ๆ ไม่ว่าจะเป็นเมนูสปาเกตตี เมนูมะกะโรนี เมนูพาสต้าเส้นเกลียว เส้นลิงกวินี เส้นยาว เส้นแบน เส้นสั้น บอกเลยว่าจัดมาให้หมด เลือกชิมเลือกทำกันให้เพลิดเพลินตามอัธยาศัย







  1. พาสต้าซอสครีมต้มยำกุ้ง



          เริ่มต้นด้วยเมนูสปาเตตีลูกผสมที่จับเอาเมนูพาสต้า อย่างเส้นสปาเกตตีมาใส่ความเป็นไทยแท้ด้วยครีมต้มยำกุ้ง มิกซ์แอนด์แมตช์เป็นเมนูใหม่หน้าตาดี [สูตรจาก เฟซบุ๊ก something cooked] 



 ส่วนผสม          - น้ำสต๊อกไก่          - กุ้งลายเสือ (แยกหัวกุ้งกับเนื้อกุ้ง)          - หอมแดง          - ข่า          - มะนาวเขียว          - ตะไคร้          - พริกขี้หนูสด          - ใบมะกรูด          - ผักชีฝรั่ง          - เกลือเล็กน้อย          - น้ำพริกเผา          - วิปปิ้งครีม          - pecorino cheese          - เส้นพาสต้า bucatini ต้มสุกแบบอัล เดนเต้ (al dente’)           - ไข่กุ้งวิธีทำ

          - ทำน้ำต้มยำแบบเข้มข้น โดยตั้งกระทะใช้ไฟกลาง ใส่น้ำสต๊อก หัวกุ้ง หอมแดง ข่า ตะไคร้ พริกขี้หนู ใบมะกรูด และผักชีฝรั่งลงไป ต้มพอเริ่มเดือดแล้วช้อนกดหัวกุ้งเพื่อให้มันกุ้งไหลออกมา เคี่ยวไปเรื่อย ๆ จนน้ำสต๊อกเหลือประมาณหนึ่งในสามจากตอนแรก ชิมรส (เราจะปรุงให้รสค่อนข้างจัดไว้ก่อน เพราะว่าเดี๋ยวต้องเอาไปผสมกับครีมและชีส รสชาติจะกลมกล่อมพอดี) จากนั้นยกลงกรองเอาเฉพาะน้ำสต๊อกต้มยำ เตรียมไว้

          - นำเนื้อกุ้งลงไปผัดกับน้ำมันเล็กน้อยโดยใช้ไฟกลาง พอเนื้อกุ้งเริ่มเปลี่ยนเป็นสีส้มให้ใส่ครีมสดและน้ำพริกเผาลงไปผัดจนน้ำพริกเผาละลาย จากนั้นเติมน้ำสต๊อกต้มยำลงไปเคี่ยวจนครีมซอสข้น

          - พอได้ส่วนผสมตามต้องการแล้วปิดไฟ ใส่เส้นพาสต้าที่ต้มสุกร้อน ๆ ลงไปพร้อมกับขูดชีส ใส่ผักชีฝรั่งสับและไข่กุ้งลงไปคลุกให้เข้ากัน ตักใส่จาน 

          - ก่อนรับประทานให้บีบน้ำมะนาวลงไป











 2. สปาเกตตีซอสหมู



          สปาเกตตีซอสหมู อีกหนึ่งเมนูพาสต้าที่เรากินกันมาตั้งแต่เด็ก ๆ พ่อ-แม่ชอบทำให้กินอยู่บ่อย ๆ พอโตขึ้นก็ติดปาก อยากจะลองทำเองแล้วจะรออะไรอยู่เล่า [สูตรจากคุณบูตะ กะ กิมจิ สมาชิกเว็บไซต์พันทิปดอทคอม]




ส่วนผสม สปาเกตตีซอสหมู




          - เนยจืด
    
          - หอมใหญ่สับหยาบ
    
          - มะเขือเทศสับหยาบ
    
          - หมูสับ
    
          - ใบกระวาน
    
          - ออริกาโน่
    
          - เส้นสปาเกตตี
    
          - ซอสมะเขือเทศ
    

          - เกลือป่น (ปรุงรส)
  
          - พริกไทยป่น (ปรุงรส)



วิธีทำ







          - ตั้งกระทะ ใส่เนยจืดลงไป







          - ตามด้วยมะเขือเทศและหอมใหญ่ ผัดให้เข้ากัน







          - ใส่หมูสับลงไปผัด







          - เติมน้ำซุปและใส่ใบกระวานลงไป (เพิ่มความหอม) 







          - ระหว่างที่กำลังเคี่ยวน้ำซอส นำเส้นสปาเกตตีไปต้ม (อย่าลืมใส่เกลือและน้ำมันพืชลงไปด้วย)







          - เคี่ยวซอสหมูจนหอมใหญ่และมะเขือเทศเปื่อยนุ่ม ปรุงรสด้วยซอสมะเขือเทศ เกลือ พริกไทย น้ำตาลทราย และผงปรุงรส







          - เคี่ยวไปเรื่อย ๆ จนน้ำข้น ใส่ออริกาโน่ลงไป คนให้เข้ากัน
  






          - ตักน้ำซอสราดบนเส้นสปาเกตตีที่เราจัดไว้ในจานแล้วโรยออริกาโน่เพิ่มอีกนิดหน่อย หรือจะราดซอสมะเขือเทศเพิ่มอีกสักหน่อย พร้อมเสิร์ฟ
  












 3. สปาเกตตีคาโบนารา


          ถ้าพูดถึงเมนูพาสต้าอย่างสปาเกตตี อย่างไรเสียก็ต้องมีเมนูสปาเกตตีคาโบนาราแน่นอน จะพลาดได้อย่างไรกัน เส้นพาสต้านุ่ม ๆ เหนียว ๆ กินคู่กับซอสครีม ต่อให้จะเลี่ยนแค่ไหนก็ยอมล่ะแบบนี้ สิ่งที่ต้องเตรียม (สำหรับ 10 ที่)          - หอมใหญ่สับ 1 ช้อนโต๊ะ          - เส้นสปาเกตตีต้มสุก 500 กรัม          - ซอสคาโบนารา 600 กรัม          - พาร์มีซานชีสขูด          - น้ำมันมะกอกสำหรับผัด          - เบคอนหั่นชิ้นเล็กทอดกรอบ (ปริมาณตามชอบ)

          - พริกไทยดำ (โรยหน้า) วิธีทำ           1. ผัดหอมใหญ่กับน้ำมันจนมีกลิ่นหอม ใส่เส้นสปาเกตตีต้มสุกและน้ำลงไปผัดจนเส้นนุ่มตามต้องการ           2. ลดไฟอ่อนลง ใส่ซอสคาโบนาราลงผัดผสมจนสุก ใส่เบคอนทอดกรอบลงผัดให้เข้ากัน ตักใส่จาน โรยหน้าด้วยพาร์มีซานชีส และพริกไทยดำ พร้อมรับประทาน














4. สปาเกตตีมีทบอล



            สปาเกตตีมีทบอล อร่อยไปกับซอสเข้มข้นมาพร้อมกับเนื้อบดปรุงรสอร่อย ๆ ที่จะมาเอาใจทั้งผู้ใหญ่และเด็ก ๆ ทำครั้งเดียวกินอิ่มอร่อยกันได้ทั้งครอบครัว [สูตรจาก คุณ 13 destinations สมาชิกเว็บไซต์พันทิปดอทคอม]



ส่วนผสม เนื้อบด



         - เนื้อบด 500 กรัม
  
         - ไข่ 1 ฟอง
  
         - เกลือ 1 ช้อนชา
  
         - พริกไทยป่น 1/2 ช้อนชา
  
         - แป้งสาลีอเนกประสงค์ 1 ช้อนโต๊ะ
  
         - แป้งมันหรือแป้งข้าวโพด 1 ช้อนโต๊ะ
  
         - ใบออริกาโน่แห้ง (ปริมาณตามชอบค่ะ)
  
         - น้ำเปล่า 3 ช้อนโต๊ะ
  
         - เนย 1 ช้อนโต๊ะ
  
         - น้ำมันมะกอก 1 ช้อนโต๊ะ
  


ส่วนผสม ซอสสปาเกตตี



         - มะเขือเทศ 4 ลูก
  
         - หอมใหญ่ 1 ลูก
  
         - กระเทียม 3 กลีบ
  
         - ซอสมะเขือเทศ 3 ช้อนโต๊ะ 
  
         - เกลือป่นเล็กน้อย
  
         - พริกไทยป่นเล็กน้อย
  


ส่วนผสม สปาเกตตี



         - เส้นสปาเกตตี
  
         - น้ำมันมะกอก 1 ช้อนโต๊ะ 
  
         - เกลือป่น 1 ช้อนโต๊ะ 
  


วิธีทำ







         - ใส่เนื้อบด ไข่ เกลือป่น พริกไทยป่น แป้งทั้ง 2 ชนิด ใบออริกาโน่ และน้ำเปล่าลงในอ่างผสม
  






         - นวดส่วนผสมให้เนียนเป็นเนื้อเดียวกัน ปั้นเป็นก้อนกลม เตรียมไว้
  






         - ตั้งกระทะ ใส่เนยและน้ำมันมะกอกลงไป ใส่เนื้อบดลงทอดให้สุก
  






         - พอเนื้อสุก ตักใส่จานพักไว้
  






         - ทำซอสสปาเกตตีโดยหั่นมะเขือเทศ หัวหอม และกระเทียมเป็นชิ้นเล็ก ๆ เตรียมไว้
  






         - ตั้งกระทะ ใส่น้ำมันมะกอกลงไป พอร้อนใส่หอมหัวใหญ่ลงไปผัดให้หอม ตามด้วยกระเทียม ผัดจนหอม
  






         - ใส่มะเขือเทศลงไปผัดรวมกัน
  






         - ผัดส่วนผสมไปเรื่อย ๆ จนมะเขือเทศนิ่มและน้ำเริ่มข้นขึ้น แล้วใส่ซอสมะเขือเทศลงไป (ถ้าทำให้น้องหนูกินให้ใส่ซอสมะเขือเทศเพิ่มได้นะคะ น้องหนูชอบรสหวาน ๆ ค่ะ) ปรุงรสด้วยเกลือและพริกไทย โรยออริกาโน่ลงไป คนผสมให้เข้ากัน
  






         - ใส่มีทบอลลงไป เคี่ยวต่อสักครู่
  






         - ปิดไฟแล้วคนผสมให้เข้ากัน เตรียมไว้
  










         - ใส่น้ำ น้ำมันมะกอก และเกลือลงในหม้อ นำขึ้นตั้งไฟต้มจนน้ำเดือดแล้วใส่เส้นสปาเกตตีลงไปต้ม หมั่นคนเพื่อไม่ให้เส้นติด ต้มจนเส้นสุก เทลงในกระชอนเพื่อสะเด็ดน้ำจนแห้งแล้วใส่น้ำมันมะกอกลงไปคลุกกับเส้นเพื่อไม่ให้เส้นติดกัน
  






         - ตักเส้นสปาเกตตีใส่จาน ตามด้วยส่วนผสมซอสและมีทบอล พร้อมเสิร์ฟ
  












 5. สปาเกตตีลาวา

           สปาเกตตีจานนี้ไม่ใช่แค่ผัดสปาเกตตีซอสมะเขือเทศธรรมดา สูตรนี้จะเพิ่มเนื้อหมูชิ้นโตสอดไส้ชีสเข้ามาด้วย เมื่อตัดเนื้อหมูออกจะพบกับชีสอุ่น ๆ ไหลออกมาเป็นลาวา กินคู่กับเส้นสปาเกตตีผัดกับซอสมะเขือเทศ เสิร์ฟร้อน ๆ ได้ใจสุด ๆ เลยล่ะ [สูตรจาก นิตยสารแม่บ้าน ]สิ่งที่ต้องเตรียม           - เส้นปาเกตตีต้มสุก 600 กรัม           - หอมหัวใหญ่สับ 1/2 กรัม           - กระเทียมสับ 1 ช้อนโต๊ะ           - เนื้อมะเขือเทศ 1/4 ถ้วยตวง           - มะเขือเทศเข้มข้น 2 ช้อนโต๊ะ           - น้ำเปล่า 3/4 ถ้วยตวง           - น้ำตาลทราย 2 ช้อนชา           - เกลือป่นละเอียด 1/2 ช้อนชา           - พริกไทยป่น 1/2 ช้อนชา           - ออริกาโน่ 2 ช้อนชา           - พาร์สลีย์สับสำหรับโรย1 ช้อนโต๊ะ           - น้ำมันพืชวิธีทำ           - นำกระทะขึ้นตั้งไฟ ใส่น้ำมันพืช พอร้อนใส่กระเทียมและหอมหัวใหญ่ลงผัดจนสุก ใส่ส่วนผสมทั้งหมดลงผัดให้เข้ากันดี           - ยกลงตักราดบนเส้นสปาเกตตี วางหมูสอดไส้ชีสโรยพาร์สลีย์ จัดเสิร์ฟสิ่งที่ต้องเตรียม (หมูบดสอดไส้ชีส)           - หมูบด 300 กรัม           - เชดดาร์ชีส    3 แผ่น           - น้ำตาลทราย 1/2 ช้อนชา           - เกลือป่นละเอียด 1/4 ช้อนชา           - พริกไทยดำป่น 1/4 ช้อนชาวิธีทำ           - ผสมหมูบด น้ำตาลทราย เกลือป่นและพริกไทยป่น นวดให้เข้ากัน แบ่งให้ได้ 3 ส่วน ใส่เชดดาร์ชีส ตรงกลางหุ้มให้มิดปั้นให้เป็นก้อนกลมกดให้แบนเล็กน้อย นำเข้าแช่เย็นให้เช็ตตัว           - นำส่วนผสมข้อที่ 1 ลงกริลล์ในกระทะเทฟลอน โดยใส่น้ำมันพืชเล็กน้อยจนสุกทั่วทั้งชิ้น ตักขึ้นเตรียมไว้















 6. สปาเกตตีปูม้าผัดไวน์ขาว

              สปาเกตตีจานเด็ดชื่อหรู จับเอาสปาเกตตีมาผัดกับปูม้าสด ๆ จากทะเล รสชาติของน้ำซอสที่ได้จากอาหารทะเลชูรสด้วยไวน์ขาวจะไปเคลือบเส้นสปาเกตตี เป็นการผสมผสานรสชาติได้อย่างลงตัวทีเดียว [สูตรจาก คุณ swin สมาชิกเว็บไซต์พันทิปดอทคอม ]

สิ่งที่ต้องเตรียม           - ปูม้า 2 กก.           - ไวน์ขาว 1 ถ้วย           - กระเทียมสด 1 หัว           - สปาเกตตี น้ำหนัก 500 กรัม จำนวน 1 ห่อ           - น้ำมันมะกอกเอ็กซ์ตร้าเวอร์จิ้น (extra virgin) 1/2 ถ้วย           - เกลือป่น           - พริกไทยป่นวิธีทำ

           - ต้มเส้นสปาเกตตีตามเวลาที่ระบุไว้ข้างห่อประมาณ 10 นาที แต่เราจะต้มเพียง 8 นาที เพราะต้องนำไปผัดกับซอสอีก ไม่อย่างนั้นเส้นจะเปื่อยเกินไป แล้วเก็บน้ำต้มเส้นไว้ 1 ถ้วย เผื่อไว้ใส่ตอนผัดเส้น ในกรณีที่ผัดแล้วแห้งเกินไป

           - แกะปูม้าออกมา แบ่งเป็น 2 ส่วน เนื้อและกระดองปู



                  - ตั้งหม้อ ใส่น้ำมันมะกอกลงไป ใส่กระเทียมลงไปผัดกับน้ำมันมะกอก ผัดประมาณ 1 นาที พอกระเทียมเริ่มสุก (อย่าให้กระเทียมไหม้) ใส่เนื้อปูม้าลงไปผัด
  
    

                   - ใส่ไวน์ขาวลงไปตามด้วยกระดองปูและเกลือป่น

           - ปิดฝาหม้อ อบจนปูสุก ตักกระดองปูออกมาก่อน ชิมน้ำซอสแล้วปรุงรสด้วยเกลืออีกครั้ง จากนั้นใส่เส้นสปาเกตตีลงไปผัด

           - ผัดไปแล้ว ถ้าแห้งไปให้เติมน้ำลวกเส้นไปลงอีก 1/2 ถ้วย จัดใส่จาน พร้อมเสิร์ฟ














7. สปาเกตตีไข่กุ้ง


          สูตรนี้ส่งตรงมาจากเมืองฝรั่งจริง ๆ จ้า ด้วยฝีมือแม่ครัวไทยในต่างแดนกับเมนูสปาเกตตีไข่กุ้ง  ส่วนผสมน้อยทำง่ายสุด ๆ [สูตรจาก คุณ sassy_pim สมาชิกเว็บไซต์พันทิปดอทคอม]
  


สิ่งที่ต้องเตรียม          - เส้นสปาเกตตีลวกสุก          - กระเทียมจีน 2-3 กลีบ          - พริกแห้ง แล้วแต่ความชอบเลยจ้า           - ไข่กุ้ง (เรียกว่าไข่กุ้งแต่ทำมาจากไข่ปลา คุณหลอกดาว เม่าโศก)          - กุ้ง           - ปูอัด          - ใบมินต์อบแห้ง          - ซอสปรุงรส          - น้ำมันมะกอกวิธีทำ 

          -  เริ่มจากปอกเปลือกกระเทียมแล้วซอยเป็นชิ้น ๆ และหั่นพริกแห้งเป็นท่อน เตรียมไว้ 

                   -  นำกุ้งกับปูอัดแช่แข็งไปมาแช่น้ำอุ่นให้ละลาย

           -  ฉีกปูอัดเป็นเส้น ๆ กุ้งก็ปอกเปลือกทิ้งไป 

                    -  ตั้งกระทะ ใส่น้ำมันมะกอกลงไปไม่ต้องเยอะ (จริง ๆ ใช้น้ำมันพืชก็ได้ เราคว้าขวดนี้มาง่ายเลยใช้อันนี้ อิอิ) เมื่อน้ำมันร้อนก็ใส่กระเทียมลงไปเจียวพอหอม

           -  เมื่อกระเทียมส่งกลิ่นหอม ค่อยใส่พริกแห้งลงไป 

                   -  แล้วก็ใส่ไข่กุ้งลงไปพอประมาณก่อน (เดี๋ยวเอาไว้โรยหน้าด้วย) ยีให้แตกออกจากกัน 

                    -  ใส่เส้นสปาเกตตีลวกลงไป (เราชอบลวกนิ่ม ๆ กินง่ายดี) ผัดเส้นให้คลุกเคล้ากับไข่กุ้ง พริกและกระเทียม

                   -  ใส่ปูอัดกับกุ้งลงไป ผัดให้เข้ากัน
 
          -  ปรุงรสด้วยซอสปรุงรส แล้วใส่ใบมินต์ลงไป (ที่จริงจะต้นหอมก็ได้ เราไม่มี แล้วอยากลองอะไรแปลก ๆ เลยใส่ใบมินต์ลงไปแทนออริกาโน่) คลุกเคล้าแล้วชิมรสให้ได้ตามชอบ 

                   -  เสร็จแล้วตักใส่จาน (น่ากินไหมเอ่ย พอลองกินแล้วได้ทั้งรสเผ็ดและเย็น นี่สินะหยิน-หยาง แต่อร่อยนะ ถึงตอนแรกจะแปลก ๆ ที่มีความรู้สึกของใบมินต์ แต่เราชอบมินต์เลยให้ผ่าน)
  






 8. สปาเกตตีผัดมันกุ้ง

          สปาเกตตีจานนี้ให้รสชาติที่จัดจ้านถึงใจ จับสปาเกตตีไปผัดกับมันกุ้ง แถมยังใส่กุ้งแม่น้ำตัวโต ๆ ลงไปอีก แหม.. ดูมีมูลค่าสูงขึ้นมาเลยทีเดียว [สูตรจาก คุณครูกุ๊ก เฟซบุ๊ก icook] สิ่งที่ต้องเตรียม          - น้ำมันมะกอก หรือน้ำมันรำข้าว 2 ช้อนโต๊ะ          - กุ้งแม่น้ำแกะเปลือกเหลือหัว 1 ตัว           - กระเทียมหั่นเป็นแว่นบาง  2  ช้อนโต๊ะ          - เส้นสปาเกตตีลวกสุก 400 กรัม          - มันกุ้ง 2 ช้อนโต๊ะ           - เกลือป่น และพริกไทยดำสำหรับปรุงรส          - พริกฝรั่งเขียว-แดงหั่นเป็นชิ้น 6 ชิ้น วิธีทำ           1.ใส่น้ำมันลงในกระทะ ตั้งไฟพอร้อน ใส่กุ้งลงไปทอดจนเกือบสุก           2.ใส่กระเทียมลงผัดให้หอม ตามด้วยพริกฝรั่งผัดพอสุก           3.ใส่มันกุ้งลงผัดจนกระจายออก           4.ใส่เส้นสปาเกตตีลงคลุกเคล้าให้ทั่ว           5.ปรุงรสด้วยเกลือ และพริกไทยดำ คลุกเคล้าให้ทั่ว ตักใส่จาน ราดด้วยมันกุ้งเล็กน้อย พร้อมเสิร์ฟ
  

















9. สปาเกตตีเส้นดำผัดหอยลายกระป๋อง

           เห็นแต่สปาเกตตีเส้นเหลืองมาหลายเมนูแล้วแต่จานนี้ขอเปลี่ยนเป็นสปาเกตตีเส้นดำบ้าง จับไปผัดกับหอยลายกระป๋องแบบบ้าน ๆ เป็นเมนูสร้างสรรค์ไม่น้อยเลยทีเดียว [สูตรจาก เฟซบุ๊ก icook] สิ่งที่ต้องเตรียม          - เนยจืด 2 ช้อนชา           - กระเทียมสับ 1 ช้อนโต๊ะ           - หอมหัวใหญ่สับ 1 ช้อนโต๊ะ           - พริกแห้งสับ 2 เม็ด          - หอยลายกระป๋อง 1 กระป๋อง          - พริกหยวกแดง หั่นเต๋า 15 กรัม (หรือ 1 ช้อนโต๊ะ)          - พริกหยวกเขียว หั่นเต๋า 15 กรัม (หรือ 1 ช้อนโต๊ะ)           - มะเขือเทศสีดาผ่าครึ่ง 5 ลูก           - สปาเกตตีเส้นดำ 120 กรัม          - ผงปรุงรสหมู 1/2 ช้อนชา          - ใบโหระพา สำหรับแต่ง          - พริกไทยดำ 18 ช้อนชา วิธีทำ           1. ตั้งกระทะด้วยไฟปานกลาง ใส่เนยลงไปผัดกับกระเทียมและหัวหอมใหญ่จนหอม จากนั้นใส่พริกแห้งลงไปผัด            2. ใส่หอยลายกระป๋องลงไปผัด ตามด้วยพริกหยวกทั้ง 2 สี และมะเขือเทศสีดา คลุกเคล้าส่วนผสมทั้งหมดให้เข้ากัน            3. อุ่นเส้นสปาเกตตี โดยลวกผ่านน้ำร้อนหรือนำเข้าไมโครเวฟ จากนั้นนำไปผัดกับส่วนผสมทั้งหมด ปรุงรสด้วยพริกไทยดำ และผงปรุงรสหมู ตักใส่จาน โรยด้วยใบโหระพา พร้อมรับประทาน
  











  10. เพนเน่ซอสเพสโต้




          ถ้าอยากลองกินเมนูพาสต้าเส้นอื่น ๆ นอกเหนือไปจากเส้นสปาเกตตีดูบ้างก็มาเริ่มต้นกันด้วยวิธีทำซอสเพสโต้สูตรโฮมเมดเก็บไว้กินเองก่อน จากนั้นอยากกินพาสต้าตอนไหนก็จับมาคลุก ไม่ต้องเสียเงินแพง ๆ ไปกินตามร้านอาหารแล้ว [สูตรจาก เฟซบุ๊ก something cooked] 
  




วัตถุดิบ/ส่วนผสม          - ใบโหระพา (หรือ italian basil)          - กระเทียมปอกเปลือก          - ถั่วพิสตาชิโอ (pistachio)          - ถั่วแมคคาเดเมีย ( macadamia)          - น้ำมันมะกอก          - พาร์มีซานชีส (parmesan cheese)วิธีทำ

          - สับใบโหระพาและกระเทียมแบบหยาบ ๆ ทุบถั่วทั้งหมดให้ำแแตก และขูดชีสเตรียมไว้

          - ใส่กระเทียมและถั่วลงไปโขลกในครก เติมน้ำมันมะกอกลงไปเล็กน้อย เมื่อโขลกจนเริ่มเข้ากันแล้วให้ใส่ใบโหระพาสับลงไปโขลกอีกที โดยระหว่างนี้ให้เติมน้ำมันมะกอกลงไปด้วย เมื่อทุกอย่างเข้ากันแล้วให้ใส่ชีสลงไปผสมให้เข้ากันอีกที



          - เวลารับประทานให้คลุกซอสเพสโต้กับเส้นพาสต้าร้อน ๆ ที่ต้มสุกแบบอัล เดนเต้ al dente’ พร้อมเสิร์ฟ
  


















 11. ลิงกวินีผัดหอยลาย


          มาดูทางฝั่งเส้นลิงกวินี เส้นพาสต้าแบบแบน ๆ เหนียว ๆ ที่จับมาประยุกต์ให้เป็นแบบรสชาติไทย ๆ หน่อย กลิ่นหอมชวนหิว แถมรสชาติยังเด็ดเผ็ดจัดจ้านด้วย [สูตรจาก คุณเนินน้ำ ]ส่วนผสม          - เส้นลิงกวีนีต้มสุก          - พริกขี้หนูแห้ง          - กระเทียมสับ          - ขิงสับ          - น้ำมันพืช          - หอยลายสด          - เห็ดสด (ตามที่ชอบ)          - น้ำซุป          - ใบโหระพา          - เกลือ          - น้ำตาลทรายวิธีทำ

           1. ตั้งกระทะ ใส่น้ำมันพืชลงไปเล็กน้อย (ไม่ต้องรอให้กระทะร้อน) ใส่กระเทียมสับ ขิงสับ และพริกแห้งสับลงไปผัดให้หอม           เคล็ดลับ : ถ้ากระทะร้อนอาจจะทำให้พริกไหม้ และมีสีสันไม่น่ารับประทาน           2. ใส่หอยลายลงผัดให้สุก           3. ใส่เห็ดลงไป เติมน้ำซุปเล็กน้อย            4. ผัดให้เข้ากัน ปรุงรสด้วยเกลือและน้ำตาลทรายเล็กน้อย           5. ใส่เส้นลิงกวินีต้มสุกลงผัดให้เข้ากันดี           6. ใส่ใบโหระพา ปิดไฟ ตักใส่จาน พร้อมเสิร์ฟ
    
















 12. มะกะโรนีชีส


          มาถึงคิวเส้นพาสต้าที่เราคุ้นเคยกันนั่นก็คือ มะกะโรนีกันบ้าง ลองให้สาวกคนรักชีสเห็นมะกะโรนีชีสถ้วยนี้ดู เห็นทีต้องมีใจละลายแน่ ๆ อาหารฝรั่งชีสเน้น ๆ เสิร์ฟร้อน ๆ หอมกรุ่น ไม่ต้องไปแคร์หุ่นเลยแบบนี้ [สูตรจาก คุณน้องซาแมนต้า สมาชิกเว็บไซต์พันทิปดอทคอม]สิ่งที่ต้องเตรียม          - มะกะโรนี 1 ถ้วย
              - เกลือทะเล 1 ช้อนชา
          - แครอทหั่นเป็นชิ้นเล็ก 30-50 กรัม          - นมสดรสจืด 1 1/2 ถ้วย          - แป้งสาลีอเนกประสงค์ 3 ช้อนโต๊ะ          - เนยสด 2-3 ช้อนโต๊ะ          - เชดดาร์ชีส 180 กรัม          - เกลือทะเล          - พริกไทยดำป่น          - เบคอนหั่นเป็นชิ้นเล็ก ๆ ทอด 2-3 ช้อนโต๊ะวิธีทำ

          - นำมะกะโรนีไปต้ม (ตามวิธีทำที่ระบุไว้ในผลิตภัณฑ์) เติมเกลือทะเลลงไป ต้มจนเกือบสุก จากนั้นใส่แครอทลงไปต้มจนสุก ตักขึ้นสะเด็ดน้ำเตรียมไว้          - ตีผสมนมสด 1/2 ถ้วยกับแป้งสาลีอเนกประสงค์ด้วยตะกร้อมือให้เข้ากัน เตรียมไว้          - ทอดเบคอนให้กรอบ เตรียมไว้          - นำกระทะขึ้นตั้งไฟ ใส่เนยสดลงไป ตามด้วยนมสดที่เหลือและส่วนผสมนมสดผสมแป้ง คนผสมตลอดเวลา (ส่วนผสมจะเนียน) พอส่วนผสมเดือดให้เบาไฟลง และคนผสมต่ออีก 1-2 นาที          - ใส่เชดดาร์ชีสลงไป คนจนส่วนผสมเนียนเป็นเนื้อเดียวกัน ปิดไฟ ยกลงจากเตา          - ใส่มะกะโรนีกับแครอทต้มสุกลงไป คนผสมให้เข้ากัน ปรุงรสด้วยเกลือทะเลและพริกไทยป่น ชิมรสตามชอบ 

          - ตักใส่ถ้วย โรยหน้าด้วยเบคอนทอดกรอบ พร้อมเสิร์ฟ










13. สปาเกตตีซอสครีมเห็ด
          สปาเกตตีซอสครีมเห็ด อาหารฝรั่งยอดนิยม อร่อยไปกับครีมข้น ๆ หอม ๆ เส้นเหนียวหนึบ มีแฮมมีเห็ด ของแบบนี้ทำเองไม่ยากหรอก อะไรจะน่ากินน่าหม่ำขนาดนี้เนี่ย [สูตรจาก นิตยสารแม่บ้าน]

ส่วนผสม                      - แฮมหั่นชิ้นสี่เหลี่ยม 50 กรัม          - เส้นสปาเกตตีต้มสุก 150 กรัม          - กระเทียมสับ 1/2 ช้อนโต๊ะ          - หอมหัวใหญ่สับ 2 ช้อนโต๊ะ          - น้ำมันมะกอก 1 ช้อนโต๊ะ          - แป้งสาลีอเนกประสงค์ 2 1/2 ช้อนชา          - วิปครีมชนิดจืด 1/4 ถ้วยตวง          - นมสด 1/2 ถ้วยตวง          - ใบกระวาน 1 ใบ          - เห็ดแชมปิญองสไลซ์ 50 กรัม          - พริกไทยดำป่น 1/4 ช้อนชา          - เกลือป่นละเอียด 1/8-1/4 ช้อนชา          - พาร์สลีย์สับสำหรับโรย          - พาร์มีซานชีสสำหรับโรยวิธีทำ                       1. ตั้งกระทะใส่น้ำมันมะกอกพอร้อน ใส่หอมหัวใหญ่และกระเทียมลงผัดพอหอม                       2. ใส่แป้งสาลีอเนกประสงค์ลงผัดพอสุก ค่อย ๆ เติมวิปครีมและนมสดลงไปจนหมด รอจนส่วนผสมเดือด                       3. ใส่แฮม เห็ดแชมปิญอง ใบกระวาน พริกไทยดำป่น และเกลือป่น ลงผัดพอเข้ากัน (หากส่วนผสมข้นเกินไปสามารถเติมนมสดเพิ่มได้)                       4. ใส่เส้นสปาเกตตี ผัดให้เข้ากันอีกครั้ง ตักใส่ภาชนะโรยพาสลีย์ และพาร์มีซานชีส จัดเสิร์ฟ












 14. สปาเกตตีแบล็กคาโบนารา
                       เชื่อว่าอาจจะยังมีใครอีกหลายคนที่ยังไม่เคยกิน คาโบนาร่าสีดำจานนี้แน่นอน และยิ่งได้ยินชื่อก็คงจะยิ่งงงว่าคืออะไร ถ้าอยากลองชิมก็ต้องตามมาดู [สูตรจากเฟซบุ๊ก something cooked]

ส่วนผสม          - ไข่แดง          - ชีสพาร์มีซานขูด (parmesan cheese)          - หมึกดำจากปลาหมึก          - พริกคาเยน (cayenne pepper)          - เส้นสปาเกตตี          - หัวหอมสับ          - ไข่กุ้งวิธีทำ

          - ทำซอสคาโบนาราสีดำ (carbonara sauce base) โดยผสมไข่แดง ชีส หมึกดำ และพริกคาเยนให้เข้ากันเป็นเนื้อเดียว พักไว้          - ต้มเส้นสปาเกตตีให้สุกแบบอัลเดนเต้ (al dente) เตรียมไว้

          - นำกระทะขึ้นตั้งไฟกลาง พอร้อนใส่หัวหอมสับลงไปผัดให้นิ่มลงเล็กน้อย จากนั้นปิดไฟ ใส่เส้นสปาเกตตีร้อน ๆ ซอสสีดำที่เตรียมไว้ และไข่กุ้งลงไป เคล้าผสมอย่างรวดเร็วให้เข้ากัน ตัวซอสและไข่กุ้งจะเคลือบเส้นสปาเกตตี (ตามภาพ)











 15. ฟูซิลีผัดไส้กรอก



 ตบท้ายด้วยเมนูพาสต้ากับเส้นฟูซิลี นำไปผัดกับไส้กรอกชิพโปลาต้าดูแล้วไฮโซไปอีก แต่ไม่น่าเชื่อว่าทำง่ายจริง ๆ นะคะคุณขา [สูตรจากเฟซบุ๊ก icook by kucook]



สิ่งที่ต้องเตรียม          - มะเขือเทศบด (crushed tomato ขนาด 6 ออนซ์) จำนวน 1 กระป๋อง          - ซอสมะเขือเทศเข้มข้น (tomato paste ขนาด 6 ออนซ์) 1 กระป๋อง          - ซอสมะเขือเทศ (tomato sauce ขนาด 16 ออนซ์) 1 กระป๋อง          - น้ำมันมะกอกสำหรับผัด          - หอมหัวใหญ่สับหยาบ 2-3 หัว          - เซเลอรี เลือกก้านอวบ ๆ หั่นชิ้นเล็ก ๆ 6 ก้าน          - พาสลีย์สับละเอียด 1/3 ถ้วยตวง          - โหระพาสับละเอียด 1/3 ถ้วยตวง          - กระเทียมสับ 1/4 ถ้วยตวง          - ใบกระวาน 4 ใบ          - เกลือป่น และพริกไทย สำหรับปรุงรส          - เส้นฟูลซิลีแบบเกลียว          - ไส้กรอกชิพโปลาต้า (chipolata) หรือไส้กรอกที่ชอบ หั่นเป็นชิ้นวีธีทำ           1. ใส่ส่วนผสมมะเขือเทศทั้งหมดเทลงในหม้อ ยกขึ้นตั้งบนเตา เปิดไฟอ่อน เตรียมไว้           2. ใส่น้ำมันมะกอกลงในกระทะ นำขึ้นตั้งไฟพอร้อน ใส่หอมหัวใหญ่ลงผัดให้มีกลิ่นหอม ใส่เซเลอรีลงผัดให้ผักสุก จากนั้นก็ใส่กระเทียมลงผัดให้หอม ปรุงรสด้วยเกลือป่น และพริกไทยตามชอบ           3. พอผัดผักได้ที่ดีแล้วให้เทส่วน ผสมผักลงในหม้อมะเขือเทศ ใช้ไม้พายคนผสมให้เข้ากัน ใส่พาสลีย์ ใบโหระพา และใบกระวาน คนผสมทุกอย่างให้เข้ากัน จากนั้นปิดฝาเคี่ยวไปเรื่อย ๆ ประมาณ 1 - 1 1/2 ชั่วโมง คอยคนส่วนผสมเป็นระยะ ๆ ป้องกันไม่ให้ก้นหม้อไหม้           4. ใส่น้ำลงในหม้อ ตามด้วยน้ำมันมะกอก และเกลือป่นเล็กน้อย รอจนเดือด ใส่เส้นฟูลซิลีลงต้มในน้ำเดือด จนสุกนิ่ม ตักขึ้นสะเด็ดน้ำ เตรียมไว้           5. ใส่น้ำมันมะกอกลงในกระทะ ใส่ไส้กรอกลงผัด ตามด้วยเส้นฟูลซิลี และส่วนผสมซอส ผัดให้เข้ากัน ตักใส่จาน ราดด้วยส่วนผสมซอส แต่งด้วยใบโหระพาให้สวยงาม

           คุณพระ ! จะเลือกจานไหนไว้ทำเซอร์ไพรส์แฟนดีนะ มีให้เลือกเพียบเลย ใครใคร่อยากกินเส้นแบบไหนก็จัดไป หรือใครมีฝีมือหน่อยก็ดัดแปลงสูตรกันได้ตามใจชอบเลยจ้า ว่าแต่... ทำเสร็จแล้วอย่าลืมนำมาอวดโฉมกันบ้างนะคะ 





 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






15 เมนูพาสต้าง่าย ๆ อาหารฝรั่งทำเองได้ในสไตล์ที่เป็นคุณ 





อัปเดตล่าสุด 21 กุมภาพันธ์ 2562 เวลา 09:30:36
 393,608 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































