




สูตรน้ำพริก สูตรน้ำพริกโฮมเมด อาหารไทยคู่ครัว จิ้มตอนไหนก็ใช่เลย











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






14 สูตรน้ำพริกโฮมเมด อาหารไทยคู่ครัว จิ้มตอนไหนก็ใช่เลย




399,256อ่าน







0















           โป๊ก ๆ โขลก ๆ ตำ ๆ คนไทยขา...  มา ดูสูตรน้ำพริกโฮมเมด อาหารไทยอร่อยคู่ครัว รสแซ่บโดนใจ อยากให้มาลองทำพร้อมเคล็ดลับที่อยากบอกต่อ  








          สูตรอาหารไทยรสจัดนอกจากมีเมนูแกงกะทิ แกงส้ม ต้มแซ่บ หรือเมนูนึ่งมะนาวแล้ว เห็นจะมีเมนูน้ำพริกที่แนมกับผักสด หรือเครื่องเคียงต่าง ๆ ที่ถูกอกถูกใจทั้งชาวไทยและต่างชาติ วันนี้กระปุกดอทคอมอยากชวนเพื่อน ๆ มาพบกับเสน่ห์ของวิธีทำน้ำพริกตำรับไทยแท้ไปกับสูตรน้ำพริกโฮมเมด อาหารไทยคู่ครัวที่ใคร ๆ ก็ทำได้ มาแซ่บนัวพร้อมกันที่ครัวได้เลย ณ บัดนาว1. น้ำพริกมะขามผัด

          เมื่อบ่ายซื้อมะขามอ่อนมาจิ้มเกลือก็เข็ดฟันเหลือเกิน กินต่อไม่ไหวเลยพักยก นี่ก็เหลืออีกเยอะพอควรเลยคิดว่าเอามาทำน้ำพริกมะขามผัดสูตรจาก คุณเนินน้ำ อาหารบ้าน ๆ ที่บ้านน้ำ ใส่มะขามอ่อนลงไปโขลกกับพริกขี้หนู กระเทียม หอมแดงพอหยาบ และกะปิ เพิ่มเนื้อหมูสับลงไปหน่อย ปรุงรสตามชอบแล้วก็นำไปผัด กินกับผักสด พ่วงด้วยปลาสลิดทอด หรือหมูหวานก็เข้าทีนะคะ  ส่วนผสม น้ำพริกมะขามผัด      • เนื้อหมู 300 กรัม      • มะขามอ่อน 120 กรัม      • เกลือป่น 1/2 ช้อนชา      • พริกขี้หนูสวน 70 เม็ด (ชอบเผ็ดให้เพิ่มพริกค่ะ)      • กระเทียม 20-25 กลีบ      • หอมแดง 2 หัว      • กะปิ 2 ช้อนโต๊ะ      • น้ำตาลปี๊บ 1 1/2 - 2 ช้อนโต๊ะ      • น้ำปลา 1 1/2 ช้อนโต๊ะ      • น้ำมันพืช สำหรับผัดเล็กน้อย      • ผักสดตามชอบวิธีทำน้ำพริกมะขามผัด          1. นำหมูมาสับให้ละเอียด เตรียมไว้          2. ล้างทำความสะอาดผิวมะขามอ่อนแล้วพักให้สะเด็ดน้ำ จากนั้นใส่ลงในครก ใส่เกลือป่นลงไปโขลกให้ ละเอียด ตักขึ้นพักไว้ (การใส่เกลือจะทำให้มะขามไม่ดำค่ะ)          3. โขลกพริกขี้หนู กระเทียม และหอมแดงพอหยาบ แล้วใส่กะปิลงไปโขลกให้เข้ากัน ตามด้วยหมูสับโขลกให้เข้ากันอีกครั้ง          4. ปรุงรสด้วย น้ำตาลปี๊บและน้ำปลา โขลกผสมให้เข้ากัน          5. ตั้งกระทะบนไฟกลางค่อนข้างอ่อน ใส่น้ำมันพืชลงไปเล็กน้อยแล้วใส่ส่วนผสมที่โขลกไว้ลงไปผัด รอให้หมูสุกและน้ำพริกแห้ง ชิมรสตามชอบ (เพราะการทำแต่ละครั้งรสชาติจะไม่แน่นอนตายตัวขึ้นอยู่กับวัตถุดิบเป็นสำคัญ)          6. ตักใส่ถ้วย เสิร์ฟพร้อมผักสดต่าง ๆ ตามชอบ (กินไม่หมดสามารถเก็บไว้ในตู้เย็นได้นานค่ะ)          + ดูวิธีทำเพิ่มเติมได้ที่ น้ำพริกมะขาม ตำรับไทย ตำ ๆ ผัด ๆ ทำง่าย ๆ
++++++++++++++++++++
  
  
  
  

2. น้ำพริกกะปิ

          เมื่อตอนกลางวันจะไปซื้อน้ำพริกกะปิมากินกับข้าวสวยร้อน ๆ แต่ดันหมดเสียก่อน อาหารเย็นวันนี้เลยตั้งใจทำน้ำพริกกะปิถ้วยโตกินให้หนำใจ ถ้าใช้กะปิอย่างดีรสชาติของน้ำพริกก็นัวเอง ถ้ากินแต่น้ำพริกกะปิกับข้าวสวยคงไม่อิ่มหนำ ต้องเพิ่มเครื่องเคียงอย่างผักลวก ปลาทูทอด และไข่เจียวชะอมไปด้วย เพื่อน ๆ สนใจกินด้วยกันไหมคะ มาเข้าครัวกันได้แล้วส่วนผสม น้ำพริกกะปิ      • พริกขี้หนูสวน (หรือปริมาณตามชอบ) 1 ช้อนโต๊ะ      • กระเทียมไทยปอกเปลือก 1 ช้อนโต๊ะ      • กะปิอย่างดี 2 ช้อน โต๊ะ      • น้ำตาลปี๊บ 1 ช้อนโต๊ะ      • มะเขือพวง 1 ช้อนโต๊ะ      • น้ำปลา 1 ช้อนโต๊ะ      • น้ำมะนาว 3 ช้อนโต๊ะ      • น้ำต้มสุก 2 ช้อนโต๊ะ      • พริกขี้หนูสวน (สำหรับโรยหน้า)      • ผักสดและผักลวก       • ปลาทูทอด 1 ตัว      • ไข่เจียว ชะอมวิธีทำน้ำพริกกะปิ           1. โขลกพริกขี้หนูสวน กระเทียม และหอมแดงพอหยาบ ใส่กะปิ น้ำตาลปี๊บ และมะเขือพวงลงไปโขลกให้เข้ากัน           2. ปรุงรสด้วยน้ำปลาและน้ำ มะนาว เติมน้ำต้มสุกคนผสมให้เข้ากัน ชิมรสตามชอบ ตักใส่ถ้วย รับประทานคู่กับผักสด ผักลวก ปลาทูทอด และไข่เจียวชะอม          + ดูวิธีทำเพิ่ม เติมได้ที่ น้ำพริกกะปิ ถ้วยเล็กรสจัดจ้านกับเครื่องเคียง

+++++++++++++++++++
    
    
    
    

3. น้ำพริกมะม่วง

          เอาใจสาว ๆ ที่ชอบกินน้ำพริกรสเปรี้ยวจี๊ดด้วยสูตรน้ำพริกมะม่วงจากเฟซบุ๊ก พาทำ พาทาน อีกหนึ่งสูตรน้ำพริกกะปิที่เพิ่มมะม่วงสับเข้าไปให้มีรสชาติเปรี้ยวเข็ดฟันมากขึ้น เสิร์ฟพร้อมผักสด กินแล้วไม่อ้วนแน่นอนเลยจ้าส่วนผสม น้ำพริกมะม่วง      • กะปิ 1 ช้อน โต๊ะ      • กุ้งแห้ง 2 ช้อนโต๊ะ      • กระเทียม 20 กรัม      • พริกขี้หนูสวน (ปริมาณตามความสะใจ)      • น้ำตาลปี๊บ 1 1/2 ช้อนโต๊ะ (แล้วแต่ความชอบ)      • น้ำปลา 1 ช้อนโต๊ะ       • มะม่วงเปรี้ยวสับเป็นเส้น 1/2 ลูก (ถ้ามะม่วงไม่เปรี้ยวมากสามารถเพิ่มได้ค่ะ)      • น้ำมะนาว 1 ซีก (ใส่เพื่อความกลมกล่อมขึ้น)วิธีทำน้ำพริกมะม่วง

          1. นำกะปิไปเผา (หรือย่างไฟ) ให้หอม          2. ตำกุ้งแห้งให้ละเอียด           3. ใส่กระเทียมและพริกขี้หนูลงไปตำพอแหลก          4. ใส่กะปิที่เผาแล้วลงไป ตามด้วยใส่น้ำตาลปี๊บแล้วตำต่อให้ส่วนผสมเข้ากัน           5. ใส่มะม่วงสับลงไปโขลกพอแหลก จากนั้นปรุงรสด้วยน้ำปลาและบีบมะนาวลงไป ชิมรสตามใจชอบ ตักใส่ถ้วยเสิร์ฟพร้อมผักสด          + ดูวิธีทำเพิ่มเติมได้ที่ น้ำพริกมะม่วง ถ้วยเดียวเปรี้ยวแซ่บแบบนัว ๆ
+++++++++++++++++++++++
    
    
    
    

4. น้ำพริกปลาทูคั่ว

          เอ่ยถึงปลาทูเมื่อไรน้ำลายสอทุกครั้ง นอกจากเราจะกินปลาทูกับน้ำพริกแล้วยังสามารถเอาปลาทูมาทำน้ำพริกปลาทูคั่วสูตรจากคุณ bangbuatong60d สมาชิกเว็บไซต์พันทิปดอทคอม เนื้อปลาทูเอาไปย่างให้หอมแล้วแกะเอาแต่เนื้อไปโขลกกับเครื่องปรุงน้ำพริกอื่น ๆ สุดท้ายก็เอาไปคั่วให้หอม ต่อไปนี้ไม่ต้องกินน้ำพริกคำและปลาทูคำแล้วค่ะ ส่วนผสม น้ำพริกปลาทูคั่ว      • ปลาทู 9 ตัว      • กะปิ 2 ช้อนโต๊ะ      • ตะไคร้ซอย      • หอมแดง      • พริกแดง      • กระเทียม      • มะนาว      • น้ำปลา      • น้ำตาลทรายวิธีทำน้ำพริกปลาทูคั่ว           1. นำปลาทูไปย่างนำมาแกะเอาเฉพาะเนื้อแล้วนำมายีเอาก้างปลาออกจนหมด เตรียมไว้           2. นำกะปิวางบนใบตอง แผ่เป็นแผ่นบาง ๆ แล้วนำไปปิ้งจนหอม เตรียมไว้           3. นำตะไคร้ซอยไปคั่วในกระทะพอหอม เตรียมไว้           4. ย่างหัวหอม พริกแดง และกระเทียมพอหอม เตรียมไว้           5. โขลกเนื้อปลาทูย่าง กะปิย่าง ตะไคร้คั่ว หัวหอมย่าง พริกแดงย่าง และกระเทียมเข้าด้วยกันให้ละเอียด           6. นำกระทะขึ้นตั้งไฟปานกลาง ใส่ส่วนผสมที่โขลกไว้ลงคั่วจนหอม ปรุงรสด้วยน้ำปลา น้ำตาลทราย และน้ำมะนาว ชิมรสตามชอบ (ชิมรสก่อนปรุงเผื่อกะปิเค็มแล้ว น้ำมะนาวให้บีบทีหลังสุดครับจะได้ไม่ขม) ตักใส่ถ้วย เสิร์ฟพร้อมกับผักสดตามชอบ          + ดูวิธีทำเพิ่มเติมได้ที่ น้ำพริกปลาทูคั่ว เมนูง่าย ๆ ควบคุมน้ำหนักคน ท้อง
+++++++++++++++++++++++++
    
    
    
    

5. น้ำพริกอ่อง

          น้ำพริกอ่อง อาหารเหนือหาอร่อย ๆ ยากเหมือนกัน ถ้าอย่างนั้นต้องทำเองกับน้ำพริกอ่องสูตรจากคุณ fearbong สมาชิกเว็บไซต์พันทิปดอทคอม สูตรนี้ดัดแปลงจากต้นตำรับแท้ ๆ แต่รสชาติอร่อยและใกล้เคียง จุดเด่นคือ เอาน้ำพริกแกงผัดกับเนื้อหมูสับและมะเขือเทศ เป็นอีกสูตรน้ำพริกที่น่าลองส่วนผสม น้ำพริกอ่อง      • น้ำมันพืช (สำหรับผัด)      • น้ำพริกแกงเผ็ด      • เนื้อหมูบด      • มะเขือเทศเชอร์รี (หั่นชิ้น)       • ต้นหอม      • น้ำมันพืช      • น้ำตาลทราย      • น้ำปลา      • ผักเคียง วิธีทำน้ำพริกอ่อง          1. ใส่น้ำมันลงในกระทะ นำขึ้นตั้งไฟอ่อน          2. ใส่น้ำพริกแกงเผ็ดลงไปผัด (ควรใช้ไฟอ่อน เพราะถ้าน้ำพริกแกงไหม้จะทำให้มีรสขมค่ะ)          3. ใส่หมูสับลงไปผัดกับเครื่องแกง          4. ใส่มะเขือเทศลงไปผัดจนมะเขือเทศนิ่ม          5. ปรุงรสด้วยน้ำตาลทราย และน้ำปลาเล็กน้อย ชิมรสชาติตามชอบ ผัดให้เข้ากันจนทุกอย่างสุกดี          6. เติมต้นหอมซอยลงไปผัดให้เข้ากัน ตักใส่จาน กินคู่กับผักสดตามชอบ เช่น ผักกาดขาว แตงกวา ถั่วฝักยาว มะเขือเปราะ และถั่วพู          + ดูวิธีทำเพิ่มเติมได้ที่ วิธีทำน้ำพริกอ่อง สูตรโฮมเมด อร่อยง่าย ๆ พอหายอยาก


++++++++++++++++++++++++
    
    
    
    

6. น้ำพริกอ่องไก่สับ (สูตรอาหารคลีน)

          สำหรับสาว ๆ ที่ไม่อยากกินน้ำพริกอ่องหมูสับ เรามีน้ำพริกอ่องไก่สับสูตรจากนิตยสารแม่บ้านเป็นอีกทางเลือกของคนกินอาหารคลีน สูตรนี้ใช้เนื้ออกไก่สับผัดกับพริกขี้หนูแห้ง พริกชี้ฟ้าแห้ง กระเทียม และหอมแดง สุดท้ายใส่มะเขือเทศลงไป ปรุงรสตามชอบ เสิร์ฟกับผัก 5 สี ทั้งแครอต ผักกาดขาว ผักกาดแก้ว ผักกาดคอส ผักเรดเคอรัล และดอกโสนลวกสุก ว้าว… น่ากินอย่างแรงส่วนผสม น้ำพริกอ่องไก่สับ      • พริกขี้หนูแห้ง (แช่น้ำพอนิ่ม) 2 เม็ด      • พริกชี้ฟ้าแห้ง (นำเมล็ดออกแช่น้ำพอนิ่ม) 5 เม็ด      • กระเทียมกลีบใหญ่ (ปอก เปลือก) 5 กลีบ      • หอมแดง (ปอกเปลือก) 4 หัว      • น้ำมันพืช 1 ช้อนโต๊ะ      • เนื้ออกไก่ลอกหนัง (สับละเอียด) 200 กรัม      • มะเขือเทศราชินี (หั่นชิ้นเล็ก) 250 กรัม      • น้ำปลา 1 ช้อนโต๊ะ      • น้ำตาลปี๊บ 1 ช้อนโต๊ะ      • น้ำมะขามเปียก 2 ช้อนโต๊ะ      • ต้นหอมซอย 2 ต้น      • ผัก 5 สี สำหรับกินเคียง ได้แก่ แครอตหั่นเป็นแท่งแช่เย็น, ผักกาดขาว, ผักกาดแก้ว, ผักกาดคอส, ผักเรดเคอรัล และดอกโสนลวกสุกวิธีทำน้ำพริก อ่องไก่สับ           1. โขลกพริกขี้หนูแห้ง พริกชี้ฟ้าแห้ง กระเทียม และหอมแดงให้ละเอียด           2. ตั้งกระทะใส่น้ำมันพืช นำส่วนผสมที่โขลกไว้ลงไปผัดให้หอม เติมเนื้อไก่สับลงไปผัดพอเข้ากันดี เติมมะเขือเทศลงไปผัดให้เข้ากัน           3. ปรุงรสด้วยน้ำปลา น้ำตาลปี๊บ และน้ำมะขามเปียก ปิดไฟ โรยต้นหอม ตักใส่ถ้วย จัดเสิร์ฟพร้อมผัก 5 สี          + ดูวิธีทำเพิ่มเติมได้ที่ น้ำพริกอ่องไก่สับ สูตรน้ำพริกแคลอรีต่ำ หม่ำแล้วพุงไม่ล้ำ
++++++++++++++++++++
    
    
    
    

7. น้ำพริกอ่องทูน่า

          ทั้งน้ำพริกอ่องหมูสับและน้ำพริกอ่องไก่สับก็ทำกินจนเบื่อแล้ว ถ้าอย่างนั้นลองมากินน้ำพริกอ่องทูน่าสูตรจากคุณเนินน้ำ ใช้เนื้อปลาทูน่ากระป๋องผัดกับน้ำพริกแกงและมะเขือเทศ ตักใส่ถ้วยแล้วโรยหน้าด้วยต้นหอมและผักชีซอย กลิ่นหอมเย้ายวนจริงเชียว ส่วนผสม น้ำพริกอ่องทูน่า      • น้ำมันพืช (สำหรับผัด)      • น้ำพริกแกงสำเร็จรูป      • ปลาทูน่ากระป๋อง      • มะเขือเทศ      • น้ำตาลทราย      • น้ำปลา      • ต้นหอมซอย      • ผักชีซอย      • ผักสดตามชอบวิธีทำน้ำพริกอ่องทูน่า

          1. ตั้งกระทะใส่น้ำมันพืชเล็กน้อย ใส่น้ำพริกแกงลงผัดให้หอม          2. ใส่ปลาทูน่าลงไปผัด ยีให้เป็นชิ้นเล็ก ๆ ผัดให้เข้ากัน          3. ใส่มะเขือเทศลงผัดให้มะเขือเทศสุกนุ่ม (ถ้าชอบขลุกขลิกเติมน้ำได้เล็กน้อย) ปรุงรสด้วยน้ำตาลทรายและน้ำปลา ชิมรสตามชอบ ตักใส่ถ้วย โรยหน้าด้วยต้นหอมและผักชีซอย          + ดูวิธีทำเพิ่มเติมได้ที่ น้ำพริกอ่องทูน่า อาหารไทยประยุกต์ ทำง่ายสุด ๆ
+++++++++++++++++++++
    
    
    
    





8. น้ำพริกมะเขือเทศกุ้งหมูสับ





          ใครที่ติดอกติดใจกับน้ำพริกมะเขือเทศ วันหยุดนี้อยากชวนมาทำน้ำพริกมะเขือเทศกุ้งหมูสับสูตรจากนิตยสารแม่บ้าน สูตรนี้เพิ่มหมูและกุ้งลงไปด้วยทำให้อิ่มโปรตีนเพิ่มขึ้น ทำกินได้บ่อยไม่มีเบื่อเลยจ้าส่วนผสม น้ำพริกมะเขือเทศกุ้งหมูสับ      • พริกขี้หนูแห้ง (แช่น้ำพอนุ่ม) 10 เม็ด      • ตะไคร้ (ซอยละเอียด) 2 ต้น      • หอมแดง 3 หัว      • กระเทียม 5 กลีบ      • หมูสับไขมันต่ำ      • กระเทียม (สับละเอียด) 5-6 กลีบ      • กะปิ 1 ช้อนโต๊ะ      • เกลือป่นหยาบ 1/2 ช้อนชา      • มะเขือเทศราชินี (หั่นครึ่งนำเม็ดออก) 150 กรัม      • น้ำมันพืช 1/4 ถ้วยตวง      • เนื้อหมูสันนอก (สับหยาบ) 100 กรัม      • เนื้อกุ้งสด (สับหยาบ) 50 กรัม      • น้ำเปล่า 1/2 ถ้วยตวง      • เกลือป่นหยาบ 1 ช้อนชา      • น้ำตาลทราย 2 ช้อนโต๊ะ      • น้ำปลา 1 ช้อนชา      • ต้นหอมและผักชี (ซอยรวมกัน) 2 ช้อนโต๊ะ      • ผักสดกินเคียง เช่น แตงกวา, ถั่วฝักยาว, ผักกาดขาว, กะหล่ำปลี และมะเขือเปราะวิธีทำน้ำพริกมะเขือเทศกุ้งหมูสับ          1. โขลกพริกขี้หนู ตะไคร้ หอมแดง กระเทียม กะปิ และเกลือป่น 1/2 ช้อนชาให้ละเอียด ใส่เนื้อหมูสับและมะเขือเทศราชินี โขลกพอเข้ากัน พักไว้          2. นำกระทะใส่น้ำมันพืชตั้งไฟพอร้อน ใส่กระเทียมลงเจียวให้หอม ใส่ส่วนผสมที่โขลกลงไปผัด ตามด้วยเนื้อหมูสันนอก พอหมูเริ่มสุกเติมเนื้อกุ้งลงไปผัดพอสุก          3. เติมน้ำเปล่ารอให้เดือด ปรุงรสด้วยเกลือป่น 1 ช้อนชา น้ำตาลทราย และน้ำปลาผัดให้เข้ากัน ปิดไฟ ใส่ต้นหอมและผักชี ตักใส่ถ้วย เสิร์ฟพร้อมผักสดตามชอบ          + ดูวิธีทำเพิ่มเติมได้ที่ น้ำพริกมะเขือเทศกุ้งหมูสับ เมนูน้ำพริกแคลอรีต่ำ กินได้ ไม่ เบื่อ
++++++++++++++++++++
    
    
    
    

9. น้ำพริกหนุ่ม

          เมื่อวานเพิ่งกินน้ำพริกหนุ่มของฝากจากเพื่อนเกลอหมดไป แหม… ยังติดใจอยู่ วันนี้เลยตั้งใจจะทำน้ำพริกหนุ่มสูตรจากเฟซบุ๊ก พาทำ พาทาน สูตรทำง่ายไม่ใส่ปลาร้าและถั่วเน่า แค่มีพริกหนุ่ม หอมแดง และกระเทียม เพียงเท่านี้ก็ได้น้ำพริกตั้งถ้วยหนึ่งแล้วค่ะ แกล้มกับแคบหมูและผักสดตามชอบ อย่ากินแคบหมูเพลินนะคะ เดี๋ยวพุงล้ำไม่รู้ตัว ฮ่า ๆ ส่วนผสม น้ำพริกหนุ่ม (ปริมาณมาก-น้อยตามต้องการ)       • พริกหนุ่ม (ถ้าไม่ชอบเผ็ดอย่าใส่พริกเยอะค่ะ)      • หอมแดง       • กระเทียม       • เกลือป่นเล็กน้อย (สำหรับปรุงรส)      • ผักชีซอย       • ต้นหอมซอย      • ผักสด (ตามชอบ)      • แคบหมูวิธีทำน้ำพริกหนุ่ม           1. ย่างพริกหนุ่ม กระเทียม และหอมแดง จากนั้นแกะเปลือกออก            2. โขลกพริกหนุ่ม กระเทียม และหอมแดงที่ย่างแล้วกับเกลือเข้าด้วยกันให้ละเอียด ชิมรสตามชอบ (ให้ออกเผ็ด-เค็ม แต่ไม่ต้องเค็มมาก)            3. ตักน้ำพริกหนุ่มใส่ถ้วย โรยด้วยผักชีและต้นหอม เสิร์ฟคู่กับผักสดและแคบหมู          + ดูวิธีทำเพิ่มเติมได้ที่ น้ำพริกหนุ่ม สูตรทำง่ายแบบโฮมเมด
+++++++++++++++++++++
    
    
    
    10. น้ำพริกหนุ่มปลาทูน่า

          น้ำพริกหนุ่มก็ว่าอร่อยแล้วแต่ถ้ามาเจอน้ำพริกหนุ่มปลาทูน่า สูตรจากนิตยสารแม่บ้าน เพิ่มความอร่อยคูณสองด้วยการใส่เนื้อปลาทูน่าเข้าไปกินอิ่มได้ประโยชน์เต็ม ๆ เลยค่ะส่วนผสม น้ำพริกหนุ่มปลาทูน่า      • พริกหนุ่ม 6 เม็ด      • หอมแดง (ปอกเปลือก) 3 หัว      • กระเทียมไทยกลีบเล็ก 7 กลีบ      • พริกขี้หนูสีแดงเม็ดใหญ่ 4 เม็ด      • ปลาทูน่าในน้ำเกลือ 1/2 ถ้วยตวง      • น้ำมะนาวคั้นสด 1 1/2 ช้อนโต๊ะ      • น้ำปลา 1 ช้อนโต๊ะ      • น้ำตาลทราย 1 ช้อนชา      • น้ำต้มสุก 3 ช้อนโต๊ะ      • ผักสด เช่น ผักกาดขาว ผักกาด แก้ว แตงกวาญี่ปุ่น ถั่วฝักยาว หรือผักสลัดใบตามชอบวิธีทำน้ำพริกหนุ่มปลาทูน่า          1. นำพริกหนุ่ม เสียบด้วยไม้ปลายแหลม นำไปย่างไฟจนผิวด้านนอกไหม้เป็นสีดำ จากนั้นลอกผิวออก เตรียมไว้          2. คั่วหอมแดง กระเทียม และพริกขี้หนูในกระทะด้วยไฟอ่อนจนหอม (สังเกตผิวพริกเริ่มมีรอยไหม้) ปิดไฟ พักไว้ให้เย็น          3. โขลกพริกขี้หนู หอมแดง และกระเทียมให้แหลก จากนั้นเติมพริกหนุ่มลงไปโขลกให้เข้ากัน          4. เติมเนื้อปลาทูน่าลงไปโขลกให้แหลก จากนั้นปรุงรสด้วยน้ำมะนาว น้ำปลา และน้ำตาลทราย เติมน้ำต้มสุก ชิมรสให้รสเปรี้ยวนำ เสิร์ฟเคียงกับผักสดตามชอบ          + ดูวิธีทำเพิ่มเติมได้ที่ น้ำพริกหนุ่มปลาทูน่า เมนูลดน้ำหนักแบบ ไทย ๆ
+++++++++++++++++
    
    
    
    11. น้ำพริกแจ่วหมู

          สำหรับคนชอบรสชาติของน้ำพริกตาแดง เนื้อข้นเหนียวรสเผ็ด ขอแนะนำให้ลองน้ำพริกแจ่วหมูสูตรจากคุณสมาชิกหมายเลข 777067 สมาชิกเว็บไซต์พันทิปดอทคอม ที่ดัดแปลงเอาน้ำพริกตาแดงมาใส่หมูสับ แกล้มกับผักสดก็แจ่ม ใครอยากดัดแปลงใส่เนื้อสัตว์ชนิดอื่น ๆ ก็ได้ค่ะ เอาที่สบายใจส่วนผสม น้ำพริกแจ่วหมู      • พริกแห้ง      • หอมแดงคั่ว      • กระเทียมคั่ว      • กะปิ      • น้ำร้อน (สำหรับคั้นน้ำมะขามเปียก)      • น้ำมันพืชเล็กน้อย (สำหรับผัด)      • หมูสับ      • ซุปก้อน 2 ก้อน      • มะขามเปียก      • น้ำตาลปี๊บ      • ผักสด (ตามชอบ)           วิธีทำน้ำพริกแจ่ว หมู           1. โขลกพริกแห้ง หอมแดง กระเทียม และกะปิเข้าด้วยกันจนละเอียด เตรียมไว้           2. นำมะขามเปียกไปแช่ในน้ำร้อน (เพื่อง่ายต่อการคั้น) คั้นเอาเฉพาะน้ำ เตรียมไว้           3. ใส่น้ำมันพืชเล็กน้อยลงในกระทะ ใส่หมูสับและซุปก้อนลงผัดจนหมูเกือบสุก           4. ใส่น้ำพริกที่โขลกไว้ลงไปผัดกับหมูให้เข้ากัน ปรุงรสด้วยน้ำมะขามเปียกและน้ำตาลปี๊บ ชิมรสตามชอบ            5. เคี่ยวจนส่วนผสมเกือบแห้งและให้เครื่องปรุงซึมเข้าเนื้อหมู ชิมจนได้รสชาติตามชอบ ตักใส่ถ้วย เสิร์ฟพร้อมผักสด           + ดูวิธีทำเพิ่มเติมได้ที่ น้ำพริก แจ่วหมู น้ำพริกถ้วยใหม่แจ่มแจ๋วน่าลิ้มลอง
++++++++++++++++++++
    
    
    
    

12. ปลาร้าสับ

          ใครชอบกินปลาร้ายกมือขึ้นหน่อยค่ะ ? ถ้าหากได้ลองชิมปลาร้าสับสูตรจากคุณนางสาวเซาะกราว สมาชิ กเว็บไซต์พันทิปดอทคอม รับรองว่าจะติดใจแน่นอน เมื่อตำส่วนผสมทุกอย่างจนนัวได้ที่แล้วเสิร์ฟได้เลยค่ะ แซ่บนะจะบอกให้
  
  
  
 ส่วนผสม ปลาร้าสับ      • พริกขี้หนูซอย      • หอมแดงซอย      • กระเทียมซอย      • ใบมะกรูดซอย      • ขิงซอย      • กระชายซอย      • ตะไคร้ซอย      • ปลาร้าสับ      • น้ำมะขามเปียก      • ผงชูรส      • พริกป่นวิธีทำปลาร้าสับ          1. โขลกพริกขี้หนู หอมแดง กระเทียม ใบมะกรูด ขิง กระชาย และตะไคร้พอให้ละเอียดค่ะ          2. ใส่ปลาร้าสับลงไป เติมน้ำมะขามเปียก ผงชูรส และพริกป่นลงไปตำให้เข้ากันค่ะ ปรุงรสตามชอบ ตักใส่ ถ้วย พร้อมเสิร์ฟกับผักสด และข้าวสวย           + ดูวิธีทำเพิ่มเติมได้ที่ ปลาร้าสับ กลิ่นเย้ายวนรสเด็ดเผ็ดแซ่บ


+++++++++++++++++
    
    
    
    

13. น้ำพริกสมุนไพร

          เอาใจคนไม่ชอบกินน้ำพริกรสจัดจ้านด้วยน้ำพริกสมุนไพรสูตรจากนิตยสารแม่บ้าน จุดเด่นคือ ใส่สารพัดสมุนไพรลงไปคลุกเคล้ากับน้ำปรุงรส น้ำพริกกรอบอร่อยเคี้ยวเพลิน กินกับไข่ต้มยางมะตูมและผักสดก็เข้ากัน เก็บไว้ได้นานอีกด้วย ส่วนผสม น้ำปรุงรส

      • น้ำมะขามเปียก (คั้นข้น) 1/2 ช้อนโต๊ะ      • น้ำปลา 1 ช้อนโต๊ะ      • น้ำตาลปี๊บ 1/2  ช้อนโต๊ะส่วนผสม น้ำพริกสมุนไพร      • น้ำมันพืช (สำหรับทอด)      • หอมแดงซอย 100 กรัม      • กระเทียมซอย 75 กรัม      • ตะไคร้ซอย 25 กรัม      • ใบมะกรูดซอย 10 กรัม      • ข่าซอย 5 กรัม      • กุ้งแห้ง 25 กรัม      • พริกชี้ฟ้าแห้ง (หั่นท่อนสั้น) 10 กรัม      • ไข่ต้ม 2 ฟอง      • น้ำปรุงรส      • ผักสดและผักต้ม (ตามชอบ)วิธีทำน้ำปรุงรส          • ผสมน้ำมะขามเปียก น้ำปลา และน้ำตาลปี๊บ ยกขึ้นตั้งไฟเคี่ยวพอมีลักษณะเหนียวข้น ปิดไฟวิธีทำน้ำพริกสมุนไพร          1. ตั้งกระทะใส่น้ำมันพืชพอร้อน ใส่หอมแดง กระเทียม ตะไคร้ ใบมะกรูด ข่า กุ้งแห้ง และพริกชี้ฟ้าลงทอด ตามลำดับจนสุกเหลืองกรอบ ตักขึ้นพักให้สะเด็ดน้ำมัน          2. ตั้งกระทะใส่น้ำปรุงรส พอร้อนใส่ส่วนผสมทั้งหมดลงคลุกเคล้าให้เข้ากันจนทั่ว ยกลง พักไว้พออุ่น จัดใส่ ถ้วย รับประทานกับไข่ต้ม ผักสด และผักต้มตามชอบ          + ดูวิธีทำเพิ่มเติมได้ที่ น้ำพริกสมุนไพร แปลกแต่ดี มีประโยชน์
+++++++++++++++++
    
    
    
    14. น้ำพริกเห็ด

          มาต่อกันที่น้ำพริกสูตรสุดท้ายกับน้ำพริกเห็ดสูตรจาก คุณ isolateboy สมาชิกเว็บไซต์พันทิปดอทคอม ก่อนอื่นนำส่วนผสมแต่ละอย่างไปคั่วให้หอมและสุกก่อนแล้วค่อยเอามาโขลกให้ละเอียด ปรุงรสตามชอบ กินกับผักสดอย่างแตงกวา มะเขือเปราะ และถั่วพูก็เลิศนะคะ ส่วนผสม น้ำพริกเห็ด      • เห็ดสดหั่น (เช่น เห็ดฟาง เห็ดโคน เห็ดนางฟ้า เห็ดแชมปิญอง และเห็ดออรินจิ)      • พริกขี้หนู      • กระเทียม      • หอมแดง       • เกลือหรือน้ำปลา (สำหรับปรุงรส)      • น้ำมะนาว (สำหรับปรุงรส)      • ผักชี (แต่งหน้า)วิธีทำน้ำพริกเห็ด          1. ใส่เห็ด พริกขี้หนู กระเทียม และหอมแดงลงในกระทะคั่วให้สุกด้วยไฟอ่อนจนหอม นำส่วนผสมทั้งหมดใส่ลงในครกโขลกให้ละเอียด          2. ปรุงรสด้วยเกลือหรือน้ำปลาก็ได้ ชอบออกรสเปรี้ยวก็ใส่น้ำมะนาวสักครึ่งลูกคนให้เข้ากัน ชิมรสตามชอบ ตักใส่ถ้วย แต่งหน้าด้วยผักชี          + ดูวิธีทำเพิ่มเติมได้ที่ น้ำพริกเห็ด กับ 3 ขั้น ตอนง่าย ๆ ลองทำดู          ครั้นกินอาหารประเภทต้ม ผัด แกง หรือทอดทุกวันก็หน่าย ลองสลับมากินน้ำพริกบ้างก็ดีเหมือนกันนะคะ อร่อยแซ่บได้ประโยชน์กับ 14 สูตรน้ำพริกโฮมเมด ทำเองง่าย ๆ ที่บ้าน ใครอยากเพิ่ม หรือดัดแปลงอย่างไรก็ตามแต่ใจ ที่สำคัญอย่าลืมผักสดเชียวนะ เอามาแกล้มเพลิน ๆ ตัดรสเผ็ดก็แจ่มเลย



 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






14 สูตรน้ำพริกโฮมเมด อาหารไทยคู่ครัว จิ้มตอนไหนก็ใช่เลย





อัปเดตล่าสุด 15 ตุลาคม 2564 เวลา 14:28:57
 399,256 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































