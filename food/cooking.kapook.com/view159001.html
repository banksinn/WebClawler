




12 เมนูจากซี่โครงหมู กระดูกหมู อร่อยเด็ดเคี้ยวมันแบบหมู ๆ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
เมนูอาหาร






12 เมนูจากซี่โครงหมู กระดูกหมู อร่อยเด็ดเคี้ยวมันแบบหมู ๆ




342,642อ่าน







0















      อ้วนก็ยอม ! ชวนทำเมนูซี่โครงหมู กระดูกหมู อาหารเพิ่มพลังทำง่าย เนื้อนุ่มหวานลิ้น อร่อยเลอค่าสไตล์โฮมเมด โอ๊ย… อยากกินจนตัวสั่น       เมนูซี่โครงหมูหรือกระดูกหมูทำอะไรได้บ้าง ? เบื่อไหมกับเมนูทอดกระเทียมแม้จะอร่อยแต่กินบ่อยก็เซ็งจิต ใครอยากได้ไอเดียทำเมนูกระดูกหมูอื่น ๆ บ้างเข้ามาจดสูตรเลยจ้า กระปุกดอทคอมขอนำเสนอ 12 เมนูซี่โครงหมูหรือเมนูกระดูกหมูที่หลากหลาย หน้าตาชวนหิว กินตอนไหนก็ใช่เลย   







1. ซี่โครงหมูบาร์บีคิว      ติดใจเมนูซี่โครงหมูบาร์บีคิวจากร้านอาหารฝรั่ง วันหยุดมาลองทำกินเองกันดีกว่า สูตรจาก คุณ isweet สมาชิกเว็บไซต์พันทิปดอทคอม ซี่โครงหมูราดซอสบาร์บีคิวฉ่ำ ๆ จะกินเพียว ๆ ก็อร่อย หรือแกล้มกับเฟรนช์ฟรายส์ก็เยี่ยมส่วนผสม ซี่โครงหมูบาร์บีคิว     • ซี่โครงหมูแบบแผ่น 2 กิโลกรัม (pork spareribs)     • ซอสมะเขือเทศ 1 ขวดเล็ก (ประมาณ 3 ถ้วย)     • ซอสพริก หรือวูสเตอร์ซอส 2 ถ้วย      • ขิงอ่อนสับละเอียด หรือขิงแก่ 1/3 ถ้วย      • กระเทียมสับละเอียด 1/3 ถ้วย     • ออริกาโน่ 2 ช้อนโต๊ะ      • โรสแมรี 1 ช้อนโต๊ะ     • อบเชยป่น หรือเครื่องเทศ allspice 2 ช้อนโต๊ะ      • เกลือ 1/2 ช้อนชา     • พริกไทยขาวป่น ประมาณ 1 ช้อนโต๊ะ      • น้ำผึ้ง หรือน้ำตาลทราย 1/4 ถ้วย      • น้ำเปล่า 4 ถ้วย     หมายเหตุ : ขิงและกระเทียมหากไม่ชอบเป็นชิ้น ๆ ให้นำไปปั่นจนละเอียดก่อนนำมาทำซอสวิธีทำซี่โครงหมูบาร์บีคิว     • 1. ทำซอสบาร์บีคิว โดยผสมซอสมะเขือเทศกับซอสพริกเข้าด้วยกัน ตามด้วยขิงอ่อนสับ กระเทียมสับ ออริกาโน่ โรสแมรี อบเชย เกลือ พริกไทยขาวป่น และน้ำผึ้ง คนผสมให้เข้ากัน พักไว้     • 2. ตัดซี่โครงให้เป็นชิ้นตามที่ชอบ (เพื่อให้ใส่หม้อหรือกระทะได้ง่าย ใครมีหม้อใหญ่ ๆ จะใส่ทั้งแผ่นก็ได้ตามสะดวก)     • 3. ใส่ซอสลงในกระทะ (หรือหม้อ) เติมน้ำลงไปคนผสมให้ซอสละลายเข้ากัน จากนั้นนำซี่โครงใส่ลงไปในหม้อ ต้มพอเดือดแล้วเคี่ยวต่อด้วยไฟอ่อนประมาณ 1.30-2 ชั่วโมง      หมายเหตุ : บางสูตรก็นำซี่โครงไปต้มในน้ำเปล่าจนนุ่ม จากนั้นนำมาทาซอสก่อนย่าง ขณะย่างก็ทาซอสเรื่อย ๆ จนเข้าเนื้อ      • 4. นำซี่โครงที่เคี่ยวจนเนื้อนุ่มและซอสซึมเข้าเนื้อแล้วมาทาซอสบาร์บีคิวให้ชุ่ม จากนั้นนำไปอบ (หรือย่างตามสะดวก) ที่อุณหภูมิ 180 องศาเซลเซียส ประมาณ 10-13 นาที ส่วนซอสที่เหลือเก็บไว้ ราดอีกทีตอนจัดเสิร์ฟ     + ดูวิธีทำเพิ่มเติมได้ที่ ซี่โครงหมูบาร์บีคิว อาหารฝรั่งเลอค่า แบบโฮมเมดที่ใครก็ทำได้
+-+-+-+-+-+-+-+-+-+


2. สปาเกตตีซี่โครงหมูอบซอส      ใครมีสปาเกตตีเก็บไว้อย่ารอช้าจับเอามาทำเมนูสปาเกตตีซี่โครงหมูอบซอส สูตรจาก อาหารง่าย ๆ สไตล์ rita เนื้อหมูตุ๋นซอสนุ่ม ๆ กินกับเส้นสปาเกตตีอร่อยเว่อร์ส่วนผสม สปาเกตตีซี่โครงหมูอบซอส     • ซี่โครงหมู 600 กรัม     • ซอสมะเขือเทศ 1/4 ถ้วยตวง + 1 ช้อนโต๊ะ     • ซอสหอยนางรม 1/4 ถ้วยตวง     • ซีอิ๊วขาว 2 ช้อนโต๊ะ     • มายองเนส 2 ช้อนโต๊ะ     • สามสหาย 1 ช้อนโต๊ะ     • น้ำเปล่า 2 ถ้วยตวง     • เส้นสปาเกตตีลวกสุก     • ผักเคียงตามชอบ สำหรับแต่ง     • น้ำตาลทราย 1 ช้อนโต๊ะ (ใส่หรือไม่ใส่ก็ได้)     • สามสหายคือ รากผักชี กระเทียม และพริกไทยโขลก วิธีทำสปาเกตตีซี่โครงหมูอบซอส     • 1. หมักหมูด้วยเครื่องปรุงทุกอย่าง ยกเว้นน้ำเปล่า เป็นเวลา 30 นาที     • 2. นำหมูไปนาบไฟในหม้อจนผิวสุกแล้วจึงเติมน้ำเปล่าลงไป ปิดฝา เปิดไฟแรง พอเดือดแล้วปรับเป็นไฟกลาง ตุ๋นไปจนกว่าน้ำจะงวด แล้วเนื้อหมูจะนุ่มกำลังดี     หมายเหตุ : ให้เทน้ำเปล่าลงในชามหมักหมู คนให้ซอสหมักหมูละลายแล้วจึงค่อยเทใส่หม้อนะคะ     • 3. จัดเส้นสปาเกตตีใส่จาน ราดซี่โครงหมูอบซอสลงไป ตกแต่งจานด้วยผักเคียง พร้อมเสิร์ฟ     + ดูวิธีทำเพิ่มเติมได้ที่ สปาเกตตีซี่โครงหมูอบซอส อาหารฝรั่งโฮมเมด อร่อยได้ทุกเวลา
+-+-+-+-+-+-+-+-+-+


3. ซี่โครงหมูอบน้ำจิ้มบ๊วย      ใครอยากกินเมนูซี่โครงหมูสไตล์ไทยบ้างก็จัดให้ ขอแนะนำซี่โครงหมูอบน้ำจิ้มบ๊วย สูตรจาก เฟซบุ๊ก icook by kucook ทีเด็ดอยู่ที่น้ำจิ้มบ๊วยใส่กระเทียมและผงพะโล้ แม้จะดูแปลกแต่ใครได้ลองต้องติดใจแน่นอนจ้าส่วนผสม ซี่โครงหมูอบน้ำจิ้มบ๊วย     • ซี่โครงอ่อนหมู 1+1/2 กิโลกรัม     • กระเทียมปอกเปลือก 4 กลีบ     • ขิงสับ 1 แง่ง     • ผงพะโล้ 1 ช้อนชา     • น้ำผึ้ง 2 ช้อนโต๊ะ     • ซีอิ๊วขาว 2 ช้อนโต๊ะ     • ซีอิ๊วดำ 1 ช้อนโต๊ะ     • น้ำจิ้มบ๊วย (125 มิลลิลิตร) 1/2 ถ้วย     • น้ำมันงา 2 ช้อนชา     • งาขาวคั่ว 2 ช้อนโต๊ะ     • ต้นหอมสไลซ์บาง 2 ต้น วิธีทำซี่โครงหมูอบน้ำจิ้มบ๊วย     • 1. สับซี่โครงอ่อนหมูเป็นชิ้นพอดีคำ จากนั้นนำไปนึ่งในหวดนึ่งข้าวเหนียวที่มีน้ำเดือด นานประมาณ 30 นาที ตักซี่โครงหมูใส่ถาดรองอบ เตรียมไว้     • 2. ผัดผสมกระเทียม ขิงสับ ผงพะโล้ น้ำผึ้ง ซีอิ๊วขาว ซีอิ๊วดำ น้ำจิ้มบ๊วย และน้ำมันงาในกระทะจนเดือดเข้ากันดี หรือประมาณ 10 นาที จากนั้นราดลงในซี่โครงหมูที่เตรียมไว้ เคล้าผสมจนเข้ากันดี     • 3. นำซี่โครงหมูเข้าเตาอบ ตั้งเวลา 30-40 นาที กลับด้านซี่โครงหมูทุก ๆ 10 นาที อบจนครบเวลา และซี่โครงหมูสุกเป็นสีน้ำตาลไหม้เล็กน้อย (ถ้าส่วนผสมซอสเหนียวเกินไปให้เติมน้ำลงไป)     • 4. จัดซี่โครงหมูใส่จานที่รองด้วยใบตอง โรยหน้าด้วยงาขาวคั่ว และต้นหอมสไลช์ พร้อมเสิร์ฟ     + ดูวิธีทำเพิ่มเติมได้ที่ ซี่โครงหมูอบน้ำจิ้มบ๊วย จับอาหารฝรั่งมาฟิวชั่นเป็นแบบไทย ๆ
+-+-+-+-+-+-+-+-+-+


4. ซุปเยื่อไผ่ซี่โครงหมู     มาต่อกันที่เมนูกระดูกหมูสไตล์จีนกันบ้าง เชื่อว่าหลายคนต้องชอบซุปเยื่อไผ่ซี่โครงหมู สูตรจาก คุณ ta_gwang สมาชิกเว็บไซต์พันทิปดอทคอม น้ำซุปร้อน ๆ กับซี่โครงหมูอ่อน ใส่เห็ดเข็มทองและเก๋ากี้ สมุนไพรจีน อร่อยล้ำทำไม่ยาก ส่วนผสม ซุปเยื่อไผ่ซี่โครงหมู     • น้ำซุป     • กระเทียม รากผักชี และพริกไทย (โขลกเข้าด้วยกัน)     • ผงซุปไก่     • ซี่โครงหมูอ่อน หั่นชิ้นพอดีคำ     • เก๋ากี้     • เยื่อไผ่ แช่น้ำให้นุ่ม     • เห็ดเข็มทอง     • น้ำปลา     • ซีอิ๊วขาว     • เกลือป่น     • ผักชี     • พริกไทยป่นวิธีทำซุปเยื่อไผ่ซี่โครงหมู      • 1. นำหม้อน้ำซุปขึ้นตั้งไฟต้มจนเดือด ใส่เครื่องที่โขลกไว้ลงต้ม ใส่ผงซุปไก่ลงไป ต้มจนเดือดอีกครั้ง     • 2. ใส่ซี่โครงหมูและเก๋ากี้ลงไปต้ม หมั่นช้อนฟองออก พอน้ำซุปเดือดแล้วใส่เยื่อไผ่และเห็ดเข็มทองลงต้ม ปรุงรสด้วยน้ำปลา ซีอิ๊วขาว และเกลือป่น     • 3. ต้มจนหมูสุกนุ่มได้ที่ ปิดไผ ตักใส่ชาม โรยด้วยผักชี พริกไทยป่น พร้อมเสิร์ฟ     + ดูวิธีทำเพิ่มเติมได้ที่ ซุปเยื่อไผ่ซี่โครงหมู เมนูซุปซดร้อน ๆ หอมอร่อย
+-+-+-+-+-+-+-+-+-+


5. ต้มผักกาดดองซี่โครงหมู     เด็ก ๆ อยากกินต้มผักกาดดองซี่โครงหมูมื้อเย็น คุณแม่ใจดีเลยจัดหม้อโตให้จุใจเลย สูตรนี้เพิ่มความหอมจากเครื่องสมุนไพรโขลก ต้มจนหมูเปื่อยยิ่งฟินเลยจ้าส่วนผสม ต้มผักกาดดองซี่โครงหมู     • กระเทียม 1 ช้อนโต๊ะ     • พริกไทยเม็ด 1/2 ช้อนโต๊ะ     • ข่าแก่ หั่นแว่น 3 ชิ้น     • น้ำสำหรับต้ม     • ซี่โครงอ่อนหมู หั่นเป็นชิ้น 500 กรัม     • ผักกาดดอง หั่นเป็นชิ้น 400 กรัม     • เกลือป่น 1 ช้อนชา     • ซีอิ๊วขาว      • น้ำตาลทรายวิธีทำต้มผักกาดดองซี่โครงหมู     • 1. โขลกกระเทียมกับพริกไทยเม็ด และข่าเข้าด้วยกันจนละเอียด เตรียมไว้      • 2. นำผักกาดดองไปต้มกับน้ำ พอเดือด ตักขึ้นสะเด็ดน้ำ เตรียมไว้     • 3. ใส่น้ำลงในหม้อ ใส่เครื่องที่โขลกไว้ นำขึ้นตั้งไฟต้มจนเดือด จากนั้นใส่ซี่โครงอ่อนหมู รอจนเดือดอีกครั้ง ใส่ผักกาดดองลงต้ม หมั่นช้อนฟองอากาศออกจนน้ำซุปเริ่มใส     • 4. ปรุงรสด้วยเกลือป่น ซีอิ๊วขาว และน้ำตาลทราย ชิมรสตามชอบ ลดไฟอ่อน เคี่ยวต่อจนหมูและผักกาดดองสุกนุ่ม ตักใส่ถ้วย พร้อมเสิร์ฟ     + ดูวิธีทำเพิ่มเติมได้ที่ ต้มผักกาดดอง ซี่โครงหมู เสิร์ฟร้อน ๆ อร่อยกลมกล่อม
+-+-+-+-+-+-+-+-+-+


6. ซี่โครงหมูต้มซีอิ๊ว      เคยลองยัง ? ชวนทำเมนูซี่โครงหมูสไตล์เวียดนามนั่นคือ เมนูซี่โครงหมูต้มซีอิ๊ว สูตรจาก คุณ swin สมาชิกเว็บไซต์พันทิปดอทคอม ใส่ทั้งซี่โครงหมู หมูสามชั้น และกุ้ง ตุ๋นกับน้ำซีอิ๊วรสหวานเค็ม ตักข้าวสวยรอได้เลยส่วนผสม ซี่โครงหมูต้มซีอิ๊ว     • ซี่โครงหมูอ่อน 1 กิโลกรัม     • หมูสามชั้น 1/2 กิโลกรัม     • กุ้งสด 1/2 กิโลกรัม     • หอมใหญ่ซอย 3/4-1 ถ้วย     • น้ำมันพืช 2 ช้อนโต๊ะ     • ซีอิ๊วหวาน (ตราจี้แซ จากนครสวรรค์)     • ซีอิ๊วขาว     • เหล้าจีน 1/2 ถ้วย     • น้ำร้อนวิธีทำซี่โครงหมูต้มซีอิ๊ว     • 1. นำซี่โครงหมูอ่อนมาสับเป็นชิ้นเล็กและหั่นหมูสามชั้นขนาด 3 x 3 เซนติเมตร ใช้กรรไกรมาปอกเปลือกด้านบนของตัวกุ้งเพื่อให้แกะกุ้งได้ง่ายขึ้น (ไม่ต้องปอกเปลือกกุ้ง)     • 2. นำหอมใหญ่ไปผัดกับน้ำมันพืชด้วยไฟอ่อนประมาณ 5 นาทีจนเนื้อหอมใหญ่สุกใส จากนั้นใส่หมูสามชั้นลงไปผัดจนสุก เสร็จแล้วตักหมูสามชั้นขึ้น พักไว้     • 3. ใส่ซี่โครงหมูอ่อนลงไปผัดประมาณ 5 นาที     • 4. ใส่หมูสามชั้นลงไป ตามด้วยซีอิ๊วหวานและซีอิ๊วขาวลงไปให้ทั่ว คลุกเคล้าให้เข้ากัน     • 5. ใส่เหล้าจีนลงไป ตามด้วยเติมน้ำร้อนให้เกือบท่วมส่วนผสมเนื้อหมู ต้มจนเดือด ปิดฝา แล้วหรี่เป็นไฟอ่อน ตุ๋นไปอีกประมาณ 1.15 ชั่วโมง (75 นาที) หรือจนเนื้อหมูเริ่มเปื่อย     • 6. ใส่กุ้งสดลงไป เคี่ยวต่ออีกประมาณ 30 นาที ตักเสิร์ฟกับข้าวสวยร้อน ๆ หรือบะหมี่     + ดูวิธีทำเพิ่มเติมได้ที่ หมูต้มซีอิ๊วใส่กุ้ง อาหารเวียดนามอร่อยขั้นเทพ เมนูอร่อยเพิ่มพลัง
+-+-+-+-+-+-+-+-+-+


7. แกงคั่วซี่โครงหมู      เติมความแซ่บมื้อเย็นกันด้วยเมนูแกงคั่วซี่โครงหมู ใส่มะเขือเปราะและมะเขือพวง มาพร้อมสูตรน้ำพริกแกงคั่ว กินกับข้าวสวยร้อน ๆ อิ่มพุงล้ำก็ยอมส่วนผสม แกงคั่วซี่โครงหมู     • ซี่โครงหมูอ่อน สับพอคำ 200 กรัม     • มะเขือเปราะ 2-3 ลูก     • มะเขือพวง 1/4 ถ้วย     • น้ำพริกแกงคั่ว 35 กรัม     • น้ำปลา 1 ช้อนโต๊ะ     • พริกชี้ฟ้า หั่นเฉียง 1-2 เม็ด     • ผักชีฝรั่ง หั่นท่อน 2 ใบ     • ใบมะกรูดฉีก 3 ใบ     • น้ำมันพืช (สำหรับผัด)     • น้ำเปล่าวิธีทำแกงคั่วซี่โครงหมู     • 1. นำซี่โครงหมูไปล้างน้ำให้สะอาด ผึ่งไว้ให้หมาด หรือใช้กระดาษซับน้ำออกก็ได้      • 2. หั่นมะเขือเปราะและมะเขือพวงลงไปในแช่น้ำ      • 3. ทำน้ำพริกแกงคั่ว โดยโขลกขมิ้น ตะไคร้ซอย ข่าซอย พริกแห้ง กระเทียม หอมแดง เกลือป่น และกะปิให้ละเอียดเข้ากัน ตักใส่ถ้วย     • 4. ใส่น้ำมันลงในกระทะตั้งไฟพอร้อน ใส่น้ำพริกแกงลงไปผัดให้หอม ใส่ซี่โครงหมูลงไปผัดให้เข้ากัน      • 5. ใส่น้ำเปล่าลงไปให้ท่วมซี่โครงหมู ใช้ไฟอ่อน พอหมูสุกนุ่มใส่มะเขือเปราะและมะเขือพวงลงไป      • 6. ปรุงรสด้วยน้ำปลา ตามด้วยพริกชี้ฟ้า ผักชีฝรั่ง และใบมะกรูด คนให้เข้ากัน จัดเสิร์ฟ     + ดูวิธีทำเพิ่มเติมได้ที่ 8 เมนูแกงคั่ว สูตรแกงไทยเผ็ดร้อน ทำง่าย ๆ อร่อยมื้อเย็น
+-+-+-+-+-+-+-+-+-+


8. ข้าวต้มกระดูกหมูรวมมิตร      ตอนเช้าหาอาหารรองท้องกันเถอะ ขอแนะนำข้าวต้มกระดูกหมูรวมมิตร สูตรจาก คุณสมาชิกหมายเลข 1737794 สมาชิกเว็บไซต์พันทิปดอทคอม ใส่ทั้งกระดูกหมู หมูบะช่อ และกุ้ง สุดท้ายโรยกระเทียมเจียวส่วนผสม ข้าวต้มกระดูกหมูรวมมิตร      • น้ำเปล่า     • รากผักชีทุบ     • ซุปก้อน (คนอร์) 2 ก้อน     • ซีอิ๊วขาว 1 ช้อนโต๊ะ     • น้ำตาลทราย 1/2 ช้อนโต๊ะ     • กระดูกหมู 500 กรัม     • หมูบะช่อ 200 กรัม     • กุ้ง 100 กรัม     • ต้นหอมหั่น 1 กำ     • ผักชีหั่น 1 กำ     • ข้าวสวย 2 ทัพพี     • น้ำเปล่า 500 มิลลิลิตรวิธีทำข้าวต้มกระดูกหมูรวมมิตร     • 1. ต้มน้ำเปล่าให้เดือด ใส่รากผักชี ซุปก้อน ซีอิ๊วขาว และน้ำตาลทรายลงไป      • 2. เมื่อน้ำเปล่าเดือดพล่านให้ใส่กระดูกหมูลงไป (ต้มกระดูกหมูให้เปื่อย)     • 3. จากนั้นใส่หมูบะช่อลงไป โดยตักหมูใส่ถุงเเล้วตัดที่ตรงปลายถุง จากนั้นบีบให้เป็นก้อน ๆ     • 4. จากนั้นพอหมูเด้งสุกให้ใส่กุ้งลงไป อย่าต้มกุ้งนาน เพราะจะทำให้กุ้งตัวเล็กเเละเเข็ง      • 5. เมื่อกุ้งสุกดีเเล้วให้ปิดไฟ ใส่ข้าวสวย จากนั้นชิมรส ใส่ผักชีและต้นหอม โรยกระเทียมเจียว แต่งด้วยใบผักชี     + ดูวิธีทำเพิ่มเติมได้ที่ ข้าวต้มกระดูกหมูรวมมิตร อาหารเช้าหนักเครื่องใครกินก็ติดใจ
+-+-+-+-+-+-+-+-+-+


9. ต้มแซ่บกระดูกหมู      กระดูกอ่อนหมูเหลือ ๆ ถ้าเบื่อเอาไปทำเมนูต้มจืดแล้วก็จับมาทำเมนูต้มแซ่บกระดูกหมูกันดีกว่า ใส่เห็ดฟางให้เคี้ยวกรุบ ๆ น้ำซุปใส่ข้าวคั่วเพิ่มความนัว อร่อยจนต้องยกซดส่วนผสม ต้มแซ่บกระดูกหมู     • กระดูกอ่อนหมู 200 กรัม     • น้ำ 500 มิลลิลิตร     • ข่าแก่ หั่นแว่น 5 ชิ้น     • ตะไคร้ หั่นเฉียง 1 ต้น     • ใบมะกรูด ฉีกก้านกลาง 3 ใบ     • เห็ดฟาง ผ่าครึ่ง 100 กรัม     • มะเขือเทศราชินี ผ่าครึ่ง 50 กรัม     • หอมแขก ซอยบาง 1 หัว     • น้ำปลา 3 ช้อนโต๊ะ     • น้ำมะขามเปียก 2 ช้อนโต๊ะ     • น้ำตาลทราย 2 ช้อนชา     • น้ำมะนาว 2 ช้อนโต๊ะ     • พริกป่น ตามชอบ     • ข้าวคั่ว 1 ช้อนโต๊ะ     • ใบโหระพา 10 ใบ     • ผักชีฝรั่งซอย 1 ช้อนโต๊ะวิธีทำต้มแซ่บกระดูกหมู     • 1. ใส่น้ำลงในหม้อ นำขึ้นตั้งไฟต้มจนเดือด ใส่ข่า ตะไคร้ และใบมะกรูดลงต้มจนเดือดอีกครั้ง     • 2. ใส่กระดูกอ่อนหมูลงต้มจนสุกและเปื่อย     • 3. ใส่เห็ดฟาง มะเขือเทศ และหอมแขกซอยลงต้ม     • 4. ปรุงรสด้วยน้ำปลา น้ำมะขามเปียก และน้ำตาลทราย คนผสมจนเข้ากันดี ยกลงจากเตา ตักใส่ชาม เติมน้ำมะนาว พริกป่น ข้าวคั่ว และผักชีฝรั่ง ชิมรสตามชอบ โรยด้วยใบโหระพา      + ดูวิธีทำเพิ่มเติมได้ที่ 6 สูตรต้มแซ่บ จัดเต็มความจัดจ้านจี๊ดจ๊าดพ่นไฟ
+-+-+-+-+-+-+-+-+-+


10. ต้มแซ่บกระดูกหมูอ่อน      อยากกินต้มแซ่บกระดูกหมูอ่อนแต่ไม่มีข้าวคั่วก็ไม่ต้องแคร์ แค่เตรียมเครื่องสมุนไพรและเครื่องปรุงให้พร้อม อ้อ… อย่าลืมกระดูกหมูอ่อนเชียวนะ ส่วนผสมพร้อมกันแล้วก็ลงมือทำกันเลยจ้า ส่วนผสม ต้มแซ่บกระดูกหมูอ่อน     • น้ำ 500 มิลลิลิตร     • ข่าแก่หั่นแว่น 5 ชิ้น     • ตะไคร้หั่นเฉียง 1 ต้น     • ใบมะกรูด ฉีกก้านกลาง 3 ใบ     • กระดูกอ่อนหมู 200 กรัม     • เห็ดฟางผ่าครึ่ง 100 กรัม     • มะเขือเทศราชินีผ่าครึ่ง 50 กรัม     • หอมแขกซอยบาง 1 หัว     • น้ำปลา 3 ช้อนโต๊ะ     • น้ำมะขามเปียก 2 ช้อนโต๊ะ     • น้ำตาลทราย 2 ช้อนชา     • น้ำมะนาว 2 ช้อนโต๊ะ     • พริกป่น      • ใบโหระพา 10 ใบ     • ผักชีฝรั่งซอย 1 ช้อนโต๊ะวิธีทำต้มแซ่บกระดูกหมูอ่อน     • 1. ใส่น้ำลงในหม้อ นำขึ้นตั้งไฟต้มจนเดือด ใส่ข่า ตะไคร้ และใบมะกรูดลงต้มจนเดือดอีกครั้ง     • 2. ใส่กระดูกอ่อนหมูลงต้มจนสุก ใส่เห็ดฟาง มะเขือเทศ และหอมแขกซอยลงต้ม     • 3. ปรุงรสด้วยน้ำปลา น้ำมะขามเปียก และน้ำตาลทราย คนผสมจนเข้ากันดี ยกลงจากเตา ตักใส่ชาม เติมน้ำมะนาว พริกป่น และผักชีฝรั่ง ชิมรสตามชอบ โรยด้วยใบโหระพา      + ดูวิธีทำเพิ่มเติมได้ที่ ต้มแซ่บกระดูกหมู เผ็ดร้อนเปรี้ยวแซบถึงใจ
+-+-+-+-+-+-+-+-+-+


11. ต้มรากบัวกระดูกหมูอ่อน      รู้ยัง ? รากบัวนอกจากทำเครื่องดื่มน้ำรากบัวแล้วยังเอามาทำอาหารคาวได้ด้วยนะคะ ขอแนะนำเมนูต้มรากบัวกระดูกหมูอ่อน สูตรจาก นิตยสารแม่บ้าน ใส่ถั่วลิสงเพิ่มความฟิน จะหาซื้อก็ยากทำเองเลยค่ะส่วนผสม ต้มรากบัวกระดูกหมูอ่อน     • กระดูกหมูอ่อน 300 กรัม     • รากบัวจีน 350 กรัม     • ถั่วลิสงดิบ 100 กรัม     • พริกไทยเม็ด 1 ช้อนชา     • น้ำตาลทราย 1/2 ช้อนชา     • เกลือป่น 1/2 ช้อนชา     • ซีอิ๊วขาว 1+1/2 ช้อนโต๊ะ     • น้ำเปล่า 1 ลิตรวิธีทำต้มรากบัวกระดูกหมูอ่อน     • 1. เตรียมรากบัวจีน โดยนำรากบัวจีนมาล้างให้สะอาด ปอกเปลือกหั่นเป็นแว่น ล้างน้ำอีกครั้งพักไว้     • 2. ต้มน้ำเปล่าให้เดือด ใส่กระดูกหมูอ่อนและถั่วลิสงลงไป ลดไฟลง ต้มจนเปื่อยนานประมาณ 1 ชั่วโมง โดยระหว่างต้มให้หมั่นช้อนฟองให้น้ำซุปใส     • 3. บุบพริกไทยเม็ดใส่ลงไป ตามด้วยรากบัวที่เตรียมไว้ ปรุงรสด้วย เกลือป่น ซีอิ๊วขาว น้ำตาลทราย ปิดฝาตุ๋นด้วยไฟอ่อน ๆ อีกประมาณ 30 นาที ตักใส่ชาม จัดเสิร์ฟ     + ดูวิธีทำเพิ่มเติมได้ที่ ลดน้ำหนักด้วย ต้มรากบัวกระดูกหมูอ่อนใส่ถั่วลิสง
+-+-+-+-+-+-+-+-+-+


12. บะหมี่แห้งราดซอสกระดูกหมูตุ๋น      บะหมี่หมูแดงคงต้องชิดซ้ายให้กับบะหมี่แห้งราดซอสกระดูกหมูตุ๋น สูตรจาก เฟซบุ๊ก fashion on food เนื้อหมูเปื่อยนุ่มหอมเครื่องโขลก ราดน้ำซอสขลุกขลิกเพื่อให้ลื่นคอ อร่อยจนต้องเบิ้ลส่วนผสม บะหมี่แห้งราดซอสกระดูกหมูตุ๋น     • รากผักชี     • กระเทียม     • พริกไทย     • น้ำมันหอย      • ซีอิ๊วขาว     • ซอสปรุงรส     • น้ำตาลทราย     • น้ำมันพืช     • แป้งมัน     • กระดูกหมู     • น้ำซุป     • ซีอิ๊วดำ     • เห็ดหอม     • น้ำมันกระเทียมเจียวกากหมู     • บะหมี่ลวก     • คะน้าลวก     • ต้นหอมซอยวิธีทำบะหมี่แห้งราดซอสกระดูกหมูตุ๋น     • 1. ผสมรากผักชี กระเทียม และพริกไทยโขลก ปรุงรสด้วยน้ำมันหอย ซีอิ๊วขาว ซอสปรุงรส และน้ำตาลทราย ชิมตามชอบ สุดท้ายเหยาะน้ำมันพืชและแป้งมันลงไป ใส่กระดูกหมูอ่อนลงไปหมักอย่างน้อย 30 นาที หรือข้ามคืน พอหมักได้ที่ก็นำไปทอดจนกระดูกหมูสุกเกรียมสวย     • 2. นำกระดูกหมูหมักลงไปต้มในน้ำซุปเดือด ๆ เทเครื่องโขลกลงไปต้มด้วย เหยาะซีอิ๊วดำ พอน้ำเดือดก็หรี่ไฟลงแล้วตุ๋นต่อประมาณ 1 ชั่วโมง หรือจนกระดูกหมูเปื่อย สุดท้ายใส่เห็ดหอมลงไป โรยพริกไทย เสิร์ฟกับคะน้าลวก เส้นบะหมี่ลวกคลุกน้ำมันกระเทียมเจียวกากหมู โรยต้นหอมซอย     + ดูวิธีทำเพิ่มเติมได้ที่ บะหมี่แห้งราดซอสกระดูกหมูตุ๋นเห็ดหอม จานเด็ดสุดอร่อย     ขอสารภาพว่าเป็นคนขี้เกียจแทะกระดูกหมูมาก แต่พอมาเจอเมนูซี่โครงหมูที่มีภาพยั่วน้ำลายเพียงนี้มีหรือจะอดใจไหว เอาล่ะ… ขอตัวไปเตรียมรถเข็นจ่ายตลาดก่อนนะคะ เพราะกระดูกหมูหลายกิโลฯ คงหิ้วไม่ไหวแน่นอน  


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






12 เมนูจากซี่โครงหมู กระดูกหมู อร่อยเด็ดเคี้ยวมันแบบหมู ๆ





อัปเดตล่าสุด 9 พฤศจิกายน 2564 เวลา 18:00:38
 342,642 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































