




เมนูไข่แดงเค็ม สูตรอาหาร เมนูไข่ เช่น หมูสับผัดไข่เค็ม ปลาหมึกผัดไข่เค็ม ขนมเปี๊ยะถั่วไข่เค็ม ขนมจีบหมูสับไข่เค็ม

















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            เมนูไข่












12 เมนูไข่แดงเค็ม  ทั้งคาวหวานอร่อยเค็มมันไปทุกอณู





56,243อ่าน














0












          ไข่แดงเค็มทำอะไรได้บ้าง ? พบกับเมนูไข่แดงเค็ม สูตรอาหารเมนูไข่ จับมาทำอาหารคาวและขนมหวาน มาพร้อมวิธีทำไข่แดงเค็ม ทำกินอร่อยได้ทั้งบ้านเลย 




            แอบติดใจเมนูไข่แดงเค็ม ที่ร้านอาหารตามสั่งปากซอย โดยเฉพาะปลาหมึกผัดไข่เค็ม เลยแวะไปตลาดซื้อไข่แดงเค็มดิบมาตุนไว้ ครั้นจะทำเมนูเดิมทุกวันคงเบื่อแน่นอน คงจะดีถ้ามีเมนูไข่แดงเค็มอื่น ๆ มาให้ลองทำอีกเนอะ กระปุกดอทคอมขอนำเสนอวิธีทำเมนูไข่แดงเค็ม เช่น หมูสับผัดไข่เค็ม ขนมจีบหมูสับไข่เค็ม ขนมเปี๊ยะถั่วไข่เค็ม เป็นต้น ดูน่าอร่อยทุกเมนูเลย อย่ารอช้า ! เข้าครัวเลยดีกว่าค่ะ
 
1. วิธีทำไข่แดงเค็ม 



สูตรจาก คุณ kitty chef

          สำหรับใครที่อยากทำไข่แดงเค็มก็มีวิธีทำมาบอกค่ะ สูตรนี้ใช้ไข่แดงของไข่เป็ด โรยเกลือและเติมเหล้าลงไปหน่อย พักไว้จนเซตตัวแล้วล้างน้ำและเอาไปอบจนสุก
 


ส่วนผสม ไข่แดงเค็มข้ามคืน


ไข่เป็ด เบอร์ l
เกลือ 1/2-1 ช้อนชา
เหล้า หรือไวน์ 1/2 ช้อนชา (ใช้เหล้าชนิดไหนก็ได้ที่มีในบ้าน หรือตามสะดวก)
	 


วิธีทำไข่แดงเค็มข้ามคืน

     1. ตอกไข่แล้วแยกไข่แดงกับไข่ขาว ใช้เฉพาะไข่แดง โดยเทไข่แดงกลับใส่ในเปลือก โรยเกลือทั้งด้านบนและด้านล่าง
     2. เทเหล้าตามลงไป ปิดฝาหรือผ้าขาวบาง พักไว้ 6-8 ชั่วโมง หรือพักทิ้งไว้ข้ามคืน หากอากาศร้อนจัดก็สามารถนำเข้าตู้เย็น พอครบเวลาไข่แดงก็เซตตัวแล้วก็เอาไปล้างน้ำ โดยปล่อยให้น้ำไหลผ่านเพื่อล้างเอายางเยิ้ม ๆ ออก
     3. เรียงไข่แดงบนถาด นำเข้าเตาอบที่อุณหภูมิ 150 องศาเซลเซียส ใช้ไฟบน-ล่าง ประมาณ 5-7 นาที
 

ดูวิธีทำ วิธีทำไข่แดงเค็ม เพิ่มเติมคลิก

2. หมูสับผัดไข่เค็ม



สูตรจาก คุณ phorn_kitchen 

          แค่เห็นก็น้ำลายไหลแล้วสำหรับเมนูหมูสับผัดไข่เค็ม สูตรนี้ใช้หมูสามชั้นสับหรือจะใช้หมูเนื้อแดงล้วนก็ตามชอบ ผัดกับไข่แดงเค็ม ปรุงรสเค็มหวานตามชอบ
 


ส่วนผสม หมูสับผัดไข่เค็ม


กระเทียมสับ
น้ำมันพืช (สำหรับผัด)
หมูสามชั้นสับ
ไข่แดงเค็ม
น้ำมันหอย
ซอสปรุงรส
น้ำปลา
พริกไทย
น้ำตาลทราย
ต้นหอมซอย
	 


วิธีทำหมูสับผัดไข่เค็ม

     1. เจียวกระเทียมให้เหลือง
     2. ใส่หมูลงผัด ใส่เครื่องปรุงทุกอย่าง ตามด้วยไข่แดงของไข่เค็ม ผัดจนไข่แดงสุก
     3. ตักใส่จานโรยต้นหอมซอย
 

ดูวิธีทำ หมูสับผัดไข่เค็ม เพิ่มเติมคลิก

3. ปลาหมึกผัดไข่เค็ม 



สูตรจาก อาหารง่าย ๆ สไตล์ rita 

          สำหรับเด็กหอหรือมนุษย์คอนโดอยากให้ลองทำเมนูปลาหมึกผัดไข่เค็ม ทุกขั้นตอนทำด้วยไมโครเวฟตั้งแต่เจียวกระเทียมถึงผัดปลาหมึกกับไข่เค็ม แต่งหน้าด้วยต้นหอมกับพริกชี้ฟ้า
 


ส่วนผสม ปลาหมึกผัดไข่เค็ม


ไข่แดงเค็มสุก (ของไข่เป็ด) 3 ฟอง
น้ำเปล่า 3 ช้อนโต๊ะ
น้ำมันพืช 1 ช้อนโต๊ะ
กระเทียมบุบ 2-3 กลีบ
ปลาหมึกต้ม (แช่แข็ง) 300 กรัม
น้ำพริกเผา (เผ็ดจัด) 1 ช้อนโต๊ะ
น้ำมันหอย 1 ช้อนโต๊ะ
ซีอิ๊วขาว 2 ช้อนชา
น้ำตาลทราย 1 ช้อนชา
พริกไทยนิดหน่อย
ต้นหอมหั่น 1-2 ต้น
พริกชี้ฟ้าหั่น 1 เม็ด
	 


วิธีทำปลาหมึกผัดไข่เค็ม 

     1. ผสมน้ำเปล่ากับไข่เค็มให้เข้ากัน เตรียมไว้
     2. ใส่กระเทียมกับน้ำมันพืชลงในถ้วยทนความร้อน นำเข้าไมโครเวฟใช้ไฟแรง 800 วัตต์ ประมาณ 1-2 นาที
     3. ใส่ปลาหมึกลงไปในน้ำมันกระเทียม (ถ้าใช้ปลาหมึกสด ให้นำปลาหมึกไปเข้าไมโครเวฟให้สุกก่อนนำไปใส่น้ำมันกระเทียม) นำเข้าไมโครเวฟต่ออีก 1.30 นาที (ปลาหมึกแช่แข็งจะมีน้ำออกมาบ้าง ไม่ต้องตกใจให้ตักน้ำทิ้ง)
     4. เทส่วนผสมไข่แดงลงไป ปรุงรสด้วยน้ำพริกเผา น้ำมันหอย ซีอิ๊วขาว น้ำตาลทราย และพริกไทย คนให้เข้ากัน ใส่ต้นหอมกับพริกชี้ฟ้าหั่น นำเข้าไมโครเวฟ 1.30 นาที เป็นอันเสร็จ
 

ดูวิธีทำ ปลาหมึกผัดไข่เค็ม เพิ่มเติมคลิก

4. ขนมจีบหมูสับไข่เค็ม



สูตรจาก คุณ phorn_kitchen

          จากที่เคยทำขนมจีบหมูสับหน้าตาทั่วไป ลองแต่งด้วยไข่เค็มเพิ่มความน่ากินกันเถอะ สูตรนี้มาพร้อมวิธีทำหมูหมัก พอนึ่งขนมจีบเสร็จก็โรยกระเทียมเจียว
 


ส่วนผสม ขนมจีบ (ประมาณ 30 ลูก)


หมูสับติดมัน 500 กรัม
ไข่ไก่ 1 ฟอง
รากผักชีสับ 1 ช้อนโต๊ะ
กระเทียมสับ 1 ช้อนโต๊ะ
ซีอิ๊วขาว 2 ช้อนโต๊ะ
ซอสปรุงรส 1 ช้อนโต๊ะ
น้ำมันงา 1 ช้อนชา
พริกไทยป่น 1 ช้อนชา
แป้งข้าวโพด 1 ช้อนโต๊ะ
ไข่แดงเค็ม 2 ฟอง
แผ่นเกี๊ยว 30-40 แผ่น
	 


ส่วนผสม กระเทียมเจียว 


กระเทียมโขลก 100 กรัม
น้ำมันสำหรับเจียว 1 ถ้วย
	 


วิธีทำขนมจีบหมู

     1. ทำหมูหมักโดยผสมหมูสับ ไข่ไก่ รากผักชี กระเทียม และแป้งข้าวโพด ปรุงรสตามชอบ คนส่วนผสมทั้งหมดให้เข้ากัน หมักไว้ 30 นาที
     2. เจียวกระเทียมพอเหลือง พักไว้ สำหรับโรยหน้าขนมจีบ
     3. มาห่อขนมจีบโดยตัดมุมแผ่นเกี๊ยวทั้งสี่มุมออกเล็กน้อย กำมือพอหลวม วางแผ่นเกี๊ยวลงไปบนอุ้งมือ กดลงไปในรูกำปั้นใส่หมูหมักลงไป โปะไข่แดงเค็ม จับจีบโดยใช้น้ำทาให้รอบ ๆ แผ่นเกี๊ยว
     4. เตรียมนึ่ง รองซึ้งนึ่งด้วยใบตองทาน้ำมันกระเทียมเจียว นึ่งประมาณ 10-15 นาที โรยกระเทียมเจียว เสิร์ฟคู่กับผักชี จิ้มกับซอสพริกและซอสเปรี้ยว (จิ๊กโฉ่ว)
 

ดูวิธีทำ ขนมจีบหมูสับไข่เค็ม เพิ่มเติมคลิก

5. หมูสับนึ่งไข่เค็ม 



สูตรจาก อาหารง่าย ๆ สไตล์ rita 

          เมนูหมูสับนึ่งไข่เค็มอัดแน่นด้วยโปรตีนล้วน ๆ จะปั้นหมูเป็นก้อนเล็กหรือใหญ่ก็ตามสะดวก สุดท้ายโปะไข่แดงเค็มลงไปด้านบน และเอาไปเข้าไมโครเวฟหรือนึ่งจนสุก
 


ส่วนผสม หมูสับนึ่งไข่เค็ม


หมูสับ 100 กรัม
รากผักชี 1 ราก
กระเทียม 2 กลีบ
พริกไทย 2 เม็ด
แป้งมันสำปะหลัง 1/2 ช้อนชา
ซีอิ๊วขาว 1 ช้อนโต๊ะ
น้ำมันหอย 1 ช้อนชา
น้ำตาลทราย 1/2 ช้อนชา
ไข่แดงเค็ม (หั่นครึ่ง) 2 ฟอง

หมายเหตุ : ตำรากผักชี กระเทียม และพริกไทยรวมกันไว้ก่อนค่ะ (ถ้าไม่ชอบกลิ่นกระเทียม ใส่แค่รากผักชีกับพริกไทยก็พอ พริกไทยใช้แบบผงก็ได้)
 

วิธีทำหมูสับนึ่งไข่เค็ม (ไมโครเวฟใช้ไฟแรง 400 วัตต์)

     1. หมักหมูสับด้วยรากผักชี กระเทียม และพริกไทยตำ ตามด้วยแป้งมันสำปะหลัง ซีอิ๊วขาว น้ำมันหอย และน้ำตาลทราย
     2. คลุกเคล้าส่วนผสมซอสกับหมูสับให้เข้ากัน
     3. นำหมูปรุงรสมาปั้นเป็นก้อนกลม จากนั้นวางไข่แดงเค็มที่หั่นครึ่งลงไปด้านบน นำฝามาครอบภาชนะ เอาเข้าไมโครเวฟประมาณ 4 นาที เป็นอันเสร็จ
 

ดูวิธีทำ หมูสับนึ่งไข่เค็ม เพิ่มเติมคลิก

6. หลนไข่เค็มกุ้ง 



สูตรจาก คุณเนินน้ำ อาหารบ้าน ๆ ที่บ้านเนินน้ำ

          เตรียมผักแกล้มกับข้าวสวยรอเลยค่ะ จะได้เอามากินกับเมนูหลนไข่เค็มกุ้ง ส่วนผสมไม่เยอะมีแค่กุ้ง หอมแดง พริกชี้ฟ้า และไข่แดงเค็ม เคี่ยวกับกะทิ ปรุงรสให้หวานมันกลมกล่อม
 


ส่วนผสม หลนไข่เค็มกุ้ง


ไข่เค็ม (เฉพาะไข่แดง) 2 ฟอง
กะทิ 1 ถ้วย
กุ้งสด (หั่นเป็นชิ้น) 1/2 ถ้วย
หอมแดงซอย 1/3 ถ้วย
พริกชี้ฟ้าสีเขียว สีแดง และสีเหลือง 1/2 ถ้วย
น้ำตาลปี๊บ 3 ช้อนชา
น้ำปลา 4 ช้อนชา
น้ำมะขามเปียก 4 ช้อนชา
ผักสดต่าง ๆ ตามชอบ
	 


วิธีทำหลนไข่เค็มกุ้ง

     1. ยีไข่แดงเค็ม 1 ฟอง ผ่านกระชอน ส่วนอีก 1 ฟองหั่นเป็นชิ้นสี่เหลี่ยมลูกเต๋าเตรียมไว้
     2. ใส่กะทิกับไข่แดงที่ยีไว้ลงในหม้อ ยกขึ้นตั้งไฟปานกลาง คนผสมจนเดือด
     3. ใส่กุ้งสด หอมแดงซอย และพริกชี้ฟ้าลงไป ปรุงรสด้วยน้ำตาลปี๊บ น้ำปลา และน้ำมะขามเปียก เคี่ยวจนส่วนผสมข้น
     4. ใส่ไข่แดงหั่นเต๋าลงไป ตักใส่ถ้วย เสิร์ฟพร้อมผักสดต่าง ๆ ตามชอบ
 

ดูวิธีทำ หลนไข่เค็มกุ้ง เพิ่มเติมคลิก

7. ปลาหมึกผัดไข่เค็ม



สูตรจาก คุณมอแกนน้อย สมาชิกเว็บไซต์พันทิปดอทคอม

          ใครอยากกินปลาหมึกผัดไข่เค็มเนื้อเน้น ๆ ต้องลองทำตามสูตรนี้เลยค่ะ จับไข่แดงเค็มบี้ผสมกับเครื่องปรุงให้เรียบร้อย แล้วเอาไปผัดกับปลาหมึกจนสุก สุดท้ายแต่งด้วยต้นหอมซอย
 


ส่วนผสม ปลาหมึกผัดไข่เค็ม


ปลาหมึก
ไข่แดงเค็ม 4 ฟอง
ซีอิ๊วขาว
ซอสปรุงรส
น้ำตาลทราย
ผงปรุงรส
น้ำมันพืช (สำหรับผัด)
	 


วิธีทำปลาหมึกผัดไข่เค็ม

     1. ผสมไข่แดงกับซีอิ๊วขาว ซอสปรุงรส น้ำตาลทราย และรสดี บี้ไข่แดงให้ละลาย ถ้าเป็นไข่เค็มใหม่ สีของไข่แดงจะแดงสวย ไข่เก่าออกเหลืองคล้ำอาจจะดูไม่น่ากินนัก
     2. ตั้งกระทะให้ร้อน ใส่น้ำมันนิดหน่อย เอาไข่ลงไปผัด ใส่หมึกตามลงไป เร่งไฟ พอหมึกเห็นไฟก็ทำท่าสุก อย่าปล่อยให้หมึกสุกเกิน เพราะจะเหนียว เคี้ยวไม่อร่อย สังเกตดูพอหมึกเริ่มพองก็ใช้ได้ ตักใส่จาน
 

ดูวิธีทำ ปลาหมึกผัดไข่เค็ม เพิ่มเติมคลิก

8. ปลาหมึกผัดไข่เค็ม



สูตรจาก คุณเนินน้ำ อาหารบ้าน ๆ ที่บ้านเนินน้ำ

          เมนูปลาหมึกผัดไข่เค็มไม่ใส่ผักก็เลี่ยนเนอะ ถ้าเติมผักอย่างต้นหอมและขึ้นฉ่ายหน่อยก็จะหอมขึ้นไปอีก สูตรนี้เติมน้ำพริกเผาเพิ่มสีสันและรสชาติด้วยค่ะ
 


ส่วนผสม ปลาหมึกผัดไข่เค็ม


ปลาหมึกสด (หั่นเป็นแว่น)
ไข่แดงเค็ม
น้ำเปล่า (เล็กน้อย)
น้ำพริกเผา
น้ำมันพืช (สำหรับผัด)
กระเทียมสับ
หอมใหญ่ (หั่นเสี้ยว)
ซีอิ๊วขาว
ซอสหอยนางรม
น้ำตาลทราย
พริกแดงจินดา (หรือพริกชี้ฟ้าแดง)
ต้นหอม (หั่นท่อน)
ขึ้นฉ่าย (หั่นท่อน)
	 


วิธีทำปลาหมึกผัดไข่เค็ม

     1. เตรียมผักต่าง ๆ ไว้ให้พร้อม (ต้นหอมหั่นท่อน ขึ้นฉ่ายหั่นท่อน หอมใหญ่ซอย พริกชี้ฟ้าแดง และกระเทียมสับ)
     2. ต้มน้ำให้เดือด ใส่ปลาหมึกลงลวกในน้ำเดือดแค่พอสุก ตักขึ้นพักให้สะเด็ดน้ำ เตรียมไว้
     3. บดไข่แดงเค็มให้ละเอียด เติมน้ำเปล่าเล็กน้อย และน้ำพริกเผา คนผสมให้เข้ากัน พักไว้ (ในสูตรใช้ไข่เค็มสุกและดิบอย่างละฟอง ไม่ใช่เคล็ดลับ แต่มีไข่เค็มไม่พอ)
     4. ใส่น้ำมันพืชลงในกระทะเล็กน้อย นำขึ้นตั้งไฟพอร้อน ใส่กระเทียมสับลงเจียวพอหอม ใส่หอมใหญ่ลงผัดพอสุก จากนั้นใส่ปลาหมึกลงไปผัด ตามด้วยส่วนผสมไข่เค็ม ปรุงรสด้วยซีอิ๊วขาว ซอสหอยนางรม และน้ำตาลทราย ชิมรสตามชอบ
     5. ปรุงรสเสร็จแล้วใส่พริก ต้นหอม และขึ้นฉ่าย ลงผัดเร็ว ๆ เสร็จเรียบร้อย ตักใส่จาน พร้อมเสิร์ฟ
 

ดูวิธีทำ ปลาหมึกผัดไข่เค็ม เพิ่มเติมคลิก

9. ปลาดุกฟูผัดพริกขิงไข่เค็ม



สูตรจาก คุณ tukata001 สมาชิกเว็บไซต์พันทิปดอทคอม (ครัวตุ๊กตา)

          เมนูปลาดุกฟูผัดพริกขิงก็อร่อยแล้ว แต่ถ้าใครชอบออปชั่นเสริมเติมไข่เค็มเพิ่มความเค็มมันหน่อยก็ดีเหมือนกันนะคะ สูตรนี้มาพร้อมวิธีทำปลาดุกฟูและน้ำพริกแกงเผ็ด 
 


ส่วนผสม ปลาดุกฟูผัดพริกขิงไข่เค็ม


ปลาดุกย่าง 2 ตัว
น้ำพริกแกงเผ็ด 3 ช้อนโต๊ะ
น้ำมันพืช 2 ช้อนโต๊ะ
น้ำตาลปี๊บ 1 ช้อนโต๊ะ
น้ำปลา 3 ช้อนโต๊ะ
ถั่วฝักยาว 3 ช้อนโต๊ะ
ไข่แดงเค็ม 6 ลูก
ใบมะกรูดซอย 3 ช้อนโต๊ะ
พริกชี้ฟ้า 1 เม็ด
	 


ส่วนผสม น้ำพริกแกงเผ็ด


พริกแห้งแช่น้ำ 20 เม็ด
เกลือ 1 ช้อนโต๊ะ
กระเทียม 3 ช้อนโต๊ะ
หอมแดง 6 หัวเล็ก
ผิวมะกรูด 1 ช้อนโต๊ะ
กะปิ 1 ช้อนชา
ข่า 1 ช้อนโต๊ะ
ตะไคร้ 2 ช้อนโต๊ะ
รากผักชี 2 ช้อนโต๊ะ (หรือก้านผักชี)
	 


วิธีทำปลาดุกฟูผัดพริกขิงไข่เค็ม

     1. ทำปลาดุกฟู โดยซื้อมาจากช่องแช่แข็ง เพราะอยู่อเมริกาไม่มีปลาดุกย่าง ต้องมาทำเอง เริ่มจากล้างปลาด้วยน้ำเกลือจนหมดเมือก ต่อมาก็ทำการบั้งปลาแล้วเอาเข้าเตาอบ หรือใครจะนำไปย่างก็ได้ พอปลาสุกแล้วนำมาแกะเอาแต่เนื้อปลา ไม่เอาหนัง นำมาสับ ๆ แล้วผึ่งให้แห้งสนิท แล้วเอาไปทอดในน้ำมันร้อน ๆ จนเหลืองกรอบ ตักขึ้นพักไว้
     2. ทำน้ำพริกแกง โดยใส่พริกแห้งแช่น้ำลงในครก ตำกับเกลือหน่อยแล้วก็ใส่เครื่องพริกแกงเผ็ดอื่น ๆ ลงไปตำให้ละเอียด
     3. นำน้ำมันพืชใส่กระทะ เปิดเตาไฟอ่อน ใส่น้ำพริกแกงลงไป ผัดพริกแกงกับน้ำมันให้หอม ปรุงรสด้วยน้ำตาลปี๊บ รสชาติจะกลมกล่อมกว่าใส่น้ำตาลทราย ใส่น้ำปลานิดหน่อย เพราะจะใส่ไข่เค็มแดงลงด้วย เดี๋ยวจะเค็มมากไป ผัดต่อไป ใส่ถั่วฝักยาวหั่นท่อนเล็ก ๆ ผัดให้เข้ากันดี
     4. ใส่ปลาดุกทอดฟู ผัดพอแค่เข้ากัน ใส่ไข่เค็มหั่นเป็นชิ้นเล็ก ๆ ลงผัดด้วย ผัดแบบเบามือให้เข้ากันดี ชิมรสชาติตามชอบ
     5. ใส่ใบมะกรูดซอยลงไปเพิ่มความหอม การผัดพริกขิงแบบนี้ไม่ต้องใส่น้ำ จะผัดแบบแห้ง ๆ ถึงจะอร่อย ปลาจะได้กรอบด้วย หากใส่น้ำปลาจะเหนียวไม่กรอบ ใส่พริกชี้ฟ้าแดงซอยนิดหน่อย ตกแต่งสวยงาม ผัดอีกสักครู่ แค่นี้ก็เสร็จแล้ว
 

ดูวิธีทำ ปลาดุกฟูผัดพริกขิงไข่เค็ม เพิ่มเติมคลิก

10. ขนมเปี๊ยะ ไส้ถั่วไข่เค็ม 



สูตรจาก คุณ sokheang14 สมาชิกเว็บไซต์พันทิปดอทคอม

          มาต่อกันด้วยวิธีทำขนมเปี๊ยะถั่วไข่เค็ม มาพร้อมวิธีทำไส้ถั่วกวนและแป้งขนมเปี๊ยะ ทีเด็ดคือห่อไส้ถั่วด้วยไข่แดง ใครไม่ชอบกลิ่นควันเทียนก็ไม่ต้องอบนะคะ
 


ส่วนผสม ไส้ถั่วไข่เค็ม


ถั่วเขียวเราะเปลือก 300 กรัม
น้ำตาลทราย 320 กรัม
น้ำมันพืช 50 กรัม
ไข่เค็มต้มสุก
	 


ส่วนผสม แป้งขนมเปี๊ยะชั้นนอก


แป้งสาลีอเนกประสงค์ (ตราบัวแดง) 250 กรัม
แป้งสาลีอเนกประสงค์ (ตราว่าว) 175 กรัม
น้ำตาลไอซิ่ง 20 กรัม
น้ำมันพืช 150 กรัม
น้ำเย็น 180 กรัม
	 


ส่วนผสม แป้งชั้นใน


แป้งสาลีอเนกประสงค์ (ตราบัวแดง) 150 กรัม
แป้งสาลีอเนกประสงค์ (ตราว่าว) 125 กรัม
น้ำมันพืช 100 กรัม
	 


วิธีทำไส้ถั่วกวน


1. แช่ถั่วเขียวในน้ำทิ้งไว้ 1 คืน (หรืออย่างน้อย 2 ชั่วโมง) จนถั่วพองตัว
2. นำถั่วที่แช่แล้วไปต้มจนนิ่ม ประมาณ 30 นาที แล้วนำไปปั่นในโถปั่นจนเนียนละเอียด
3. เทถั่วที่ปั่นละเอียดแล้วลงในกระทะทองเหลืองแล้วใส่น้ำตาลทรายลงไป
4. นำขึ้นตั้งไฟอ่อน กวนไปเรื่อย ๆ จนส่วนผสมเริ่มข้น ใส่น้ำมันพืชลงไป กวนต่อจนได้ส่วนผสมถั่วข้นและแห้งพอที่จะปั้นเป็นก้อนได้ ยกลงจากเตา พักไว้จนเย็น
5. ผ่าไข่เค็มแล้วคว้านเอาเฉพาะไข่แดงออกแล้วนำมาหั่นเป็นชิ้นเล็ก ๆ (8 ชิ้น ต่อ 1 ฟอง) แบ่งถั่วให้ได้เท่าจำนวนลูกที่จะทำ (ลูกละ 12 กรัม) แล้วแผ่เป็นแผ่นแล้ววางไข่แดงลงบนถั่วที่แผ่ไว้ ปั้นเป็นก้อนกลม ๆ ทำจนหมด เตรียมไว้
	 


วิธีทำแป้งชั้นนอก

       1. ร่อนแป้งทั้ง 2 ชนิด และน้ำตาลไอซิ่งเข้าด้วยกัน
     2. ทำหลุมตรงกลางแป้งที่ร่อนไว้ จากนั้นเทน้ำมันพืชและน้ำเย็นลงไปในหลุม
     3.  ค่อย ๆ คนผสมเข้าด้วยกัน โดยวนจากด้านในออกไปด้านนอก คนผสมไปเรื่อย ๆ จนแป้งจับตัวเป็นก้อน (จะได้ออกมาเป็นแป้งขยุกขยุย ตัวแป้งนอกนี้จะนิ่ม ๆ มัน ๆ ลื่น ๆ) พักแป้งไว้อย่างน้อย 30 นาที
 
วิธีทำแป้งชั้นใน

       1. ร่อนแป้งทั้ง 2 ชนิดเข้าด้วยกัน
     2. ทำหลุมตรงกลางแป้งที่ร่อนไว้ จากนั้นเทน้ำมันพืชลงไปในหลุม
     3. ค่อย ๆ คนผสมเข้าด้วยกัน โดยวนจากด้านในออกไปด้านนอกจนแป้งจับตัวเป็นก้อน (แป้งในนี้จะมีลักษณะเนียน ๆ แข็ง ๆ) พักแป้งไว้อย่างน้อย 30 นาที
 
วิธีห่อขนมเปี๊ยะ

     1. แบ่งแป้งชั้นนอกออกเป็น 20 ก้อน ขนาดเท่า ๆ กัน (ใช้วิธีชั่งแป้งทั้งก้อนแล้วหารด้วย 20 นะคะ จะได้ก้อนละประมาณ 38 กรัม)
     2. แบ่งแป้งชั้นในออกเป็น 20 ก้อน ขนาดเท่า ๆ กัน (ใช้วิธีชั่งแป้งทั้งก้อนแล้วหารด้วย 20 จะได้ก้อนละประมาณ 18 กรัม)      แป้งที่ได้จะขาวและเนียน
     3. แผ่แป้งชั้นนอกเป็นแผ่นแล้ววางแป้งชั้นในไว้ตรงกลาง
     4. จับมุมแป้งชั้นนอกขึ้นมาก่อแป้งชั้นในให้มิด ใช้ไม้คลึงแป้ง รีดแป้งขึ้น-ลง (ในแนวดิ่งอย่างเดียว) จะได้แป้งแบน ๆ ยาว ๆ
     5. พับแป้งด้านบนลงมาโดยให้ปลายมาจรดตรงกลางแผ่นแล้วพับปลายด้านล่างขึ้นไป จากนั้นหมุนแป้งที่พับไว้ 90 องศา
     6. จากนั้นใช้ไม้คลึงแป้ง รีดแป้งขึ้น-ลงอีกครั้ง (ในแนวดิ่งอย่างเดียว) ม้วนแป้งจากปลายด้านใดด้านหนึ่ง (เหมือนม้วนเสื่อ) ตัดแบ่งให้ได้ส่วนตามต้องการ (ในสูตรแบ่ง 4 ส่วน)
     7. วางแป้งให้ระนาบที่กลมลงบนพื้นโต๊ะ (แบบแถวซ้าย ส่วนด้านขวาเราจะทดลองดูว่า ถ้าทำแบบนี้แล้วจะออกมาเป็นอย่างไร) แล้วกดแป้งลงไปให้แบนราบ
     8. จากนั้นนำมารีดเฉพาะขอบให้บางแล้ววางไส้ที่ปั้นเตรียมไว้ลงไป
     9. ห่อให้เป็นลูกกลม ๆ เก็บรอยบีบไว้ด้านล่าง (จะเห็นเป็นลายวน ๆ)
     10. วางเรียงแป้งใส่ถาดอบที่ทาน้ำมันไว้ เตรียมอบ (ถ้าสังเกตจะเห็นว่าเป็นถาดที่ใช้ใส่แป้งชั้นนอกตอนพัก จึงไม่ต้องทาน้ำมันเพิ่มเลย เนื่องจากมีน้ำมันเยิ้ม ๆ ออกมาจากแป้งชั้นนอกแล้วบ้าง)
     11. ทาส่วนผสมไข่แดงผสมน้ำลงบนหน้าขนม แต้มสีผสมอาหารสีส้มลงบนหน้าขนมให้เป็นจุด ๆ
     12. นำเข้าอบที่อุณหภูมิ 180 องศาเซลเซียส (อุ่นเตาไว้ก่อนแล้ว) ประมาณ 20-25 นาที (แล้วแต่ขนาดของขนม) อบเสร็จแป้งจะแห้ง ๆ หน่อย นำขนมออกจากถาดใส่ลงในหม้อสำหรับอบควันเทียน เอาไปอบจนข้ามคืน พร้อมเสิร์ฟ
 

ดูวิธีทำ ขนมเปี๊ยะ ไส้ถั่วไข่เค็ม เพิ่มเติมคลิก

11. ขนมเปี๊ยะไส้ถั่วแดงไข่เค็ม



สูตรจาก ครัวป้ามารายห์

          ขนมเปี๊ยะถั่วเหลืองไข่เค็มก็ทำกินบ่อยแล้ว ลองเปลี่ยนมาทำขนมเปี๊ยะไส้ถั่วแดงไข่เค็มบ้างดีไหม สูตรนี้มาพร้อมิวธีทำไส้ถั่วแดงและแป้งขนมเปี๊ยะ อร่อยแค่ไหนมาลองทำกันเลยค่ะ
 


ส่วนผสม แป้งชั้นนอก


แป้งสาลีอเนกประสงค์ 100 กรัม
เนยกี หรือน้ำมันหมู (ถ้าไม่มีใช้น้ำมันพืช) 30 กรัม
น้ำ 50 กรัม
น้ำตาลทราย 15 กรัม
	 


ส่วนผสม แป้งชั้นใน


แป้งสาลีอเนกประสงค์ 100 กรัม
เนยกี หรือน้ำมันหมู (ถ้าไม่มีใช้น้ำมันพืช) 40 กรัม
	 


ส่วนผสม ไส้ขนมเปี๊ยะ


ไส้ถั่วแดง 300 กรัม (แบ่งลูกละ 30 กรัม)
ไข่แดงเค็ม 10 ฟอง หรือจะ 5 ฟองแล้วแบ่งครึ่งก็ได้
	 


ส่วนผสม สำหรับทาหน้าขนม


ไข่แดงสำหรับทาหน้าขนม+สีเหลืองเมลอน ประมาณ 1-2 หยด
งาดำ
	 


ส่วนผสม ไส้ถั่วแดงกวน (สำหรับทำไส้ขนม)


ถั่วแดง 500 กรัม
น้ำตาลทราย 500 กรัม
น้ำมันพืช 100 กรัม
เกลือป่น 1/2 ช้อนชา
น้ำ (สำหรับเติมตอนปั่นถั่วแดง ใส่น้ำแค่ปั่นถั่วแล้วไม่หนืดเกินไป)
	 


วิธีทำถั่วแดงกวน

       1. ล้างถั่วแดงให้สะอาดแล้วแช่ทิ้งไว้ข้ามคืน ต้มด้วยไฟกลางจนเดือดแล้วปรับเป็นไฟอ่อนต้มประมาณ 1.30-2 ชั่วโมง ช้อนฟองออกด้วย พอถั่วแดงเปื่อยแล้วก็พักให้อุ่นลงหรือจนเย็น
     2. นำถั่วแดงไปปั่นให้ละเอียดแล้วแต่ชอบ เติมน้ำที่ต้มถั่วแดงลงไป หรือจะเป็นน้ำเปล่าก็ได้ ใส่น้ำแค่พอปั่นแล้วไม่หนืดมาก ใส่น้ำตาลทราย น้ำมันพืช และเกลือป่น กวนด้วยไฟกลาง ๆ ไปทางอ่อน ประมาณ 40 นาที - 1 ชม. กวนจนถั่วแดงแห้งไม่ติดกระทะ แล้วนำมาพักให้เย็น จากนั้นก็บรรจุใส่ภาชนะปิดฝามิดชิด
 
 วิธีทำขนมเปี๊ยะไส้ถั่วแดงไข่เค็ม

     1. ทำแป้งชั้นนอกโดยผสมน้ำตาลทรายกับน้ำ แล้วคนให้ละลายเข้ากัน เทใส่แป้งแล้วคนจนแป้งจับตัวกัน จากนั้นใส่เนยกี (ghee) ลงไป นวดแป้งจนเนื้อเนียน จากนั้นพักแป้งไว้ 10 นาที (เอาผ้าหมาด ๆ คลุมไว้)
     2. ทำแป้งชั้นในโดยผสมเนยกี (ghee) กับแป้ง นวดจนแป้งเนียนเข้ากัน จากนั้นพักแป้งไว้ 10 นาที (เอาผ้าหมาด ๆ คลุมไว้)
     3. แบ่งแป้งชั้นนอกกับชั้นในให้ได้อย่างละ 10 ก้อน จากนั้นรวบแป้ง คลึงเป็นลูกกลม ๆ จากนั้นพักแป้งไว้ 10 นาที (เอาผ้าหมาด ๆ คลุมไว้)
     4. จากนั้นห่อแป้งชั้นนอกกับชั้นในเข้าด้วยกัน พักแป้งไว้อีก 10 นาที
     5. นำไข่แดงเค็มไปอบที่อุณหภูมิ 160 องศาเซลเซียส เป็นเวลา 10 นาที
     6. ปั้นไส้ถั่วแดงกวนเป็นลูกกลม ๆ น้ำหนักประมาณ 30-35 กรัม
     7. นำไส้ถั่วกับไข่แดงเค็มมาห่อด้วยกัน
     8. นำแป้งมารีดให้เป็นแผ่นแล้วม้วน พักแป้งให้คลายตัวอีก 10 นาที จากนั้นนำมารีดให้เป็นแผ่นยาว จากนั้นม้วนแป้ง กดตรงกลาง แล้วพับด้านข้างเอามา รีดให้เป็นแผ่น นำไส้มาห่อให้แน่น ทาไข่แดงให้ทั่ว โรยด้วยงาดำ
     9. นำไปอบที่อุณหภูมิ 180 องศาเซลเซียส เป็นเวลา 25-30 นาที ใช้ไฟบน-ล่าง พักให้เย็นบนตะแกรง หรือจะกินอุ่น ๆ เลยก็ได้ ถ้าชอบกลิ่นควันเทียนก็นำไปอบควันต่ออีก 1 คืน
 

ดูวิธีทำ ขนมเปี๊ยะไส้ถั่วแดงไข่เค็ม เพิ่มเติมคลิก

12. ขนมไหว้พระจันทร์ไส้ทุเรียนไข่เค็ม



สูตรจาก ครัวป้ามารายห์ 

           ปิดท้ายกันด้วยวิธีทำขนมไหว้พระจันทร์ไส้ทุเรียนใส่ไข่เค็ม สูตรนี้ใช้ทุเรียนกวนสำเร็จรูปมาพร้อมวิธีทำเปลือกขนมไหว้พระจันทร์ เพิ่มความแวววาวจากไข่ทาหน้าขนม
 


ส่วนผสม แป้งขนมไหว้พระจันทร์  (ป้าใช้พิมพ์ขนาด 3 นิ้ว)


แป้งเค้ก (แป้งส่วนที่ 1) 240 กรัม
น้ำเชื่อม 250 กรัม
น้ำมันถั่วลิสง 80 กรัม
น้ำด่าง 2 ช้อนชา
แป้งขนมปัง 125 กรัม (แป้งส่วนที่ 2)
	 


ส่วนผสม ไส้ขนม


ทุเรียนกวน 1,500-1,600 กรัม
ไข่แดงเค็ม 15 ลูก
	 


ส่วนผสม ไข่ทาหน้าขนม


ไข่แดง 1 ฟอง
ไข่ไก่ 1 ฟอง
นม 1 ช้อนชา
น้ำเชื่อม 1/2 ช้อนชา
	 


ส่วนผสม น้ำเชื่อม (ขนมไหว้พระจันทร์)


น้ำตาลทรายไม่ขัดสี 1 กิโลกรัม
น้ำ 600 มิลลิลิตร
น้ำมะนาวหรือน้ำเลมอน 2 ช้อนโต๊ะ
เปลือกเลมอน (ใส่หรือไม่ก็ได้)
	 


วิธีทำขนมไหว้พระจันทร์ไส้ทุเรียนไข่เค็ม

     1. ทำน้ำเชื่อมโดยใส่น้ำตาลทรายกับน้ำลงไปในหม้อต้ม เติมน้ำมะนาวและเปลือกเลมอนลงไป ต้มด้วยไฟอ่อนประมาณ 1 ชั่วโมง ระหว่างต้มก็มาคนเป็นพัก ๆ พอผ่านไป 1 ชั่วโมง ลองตักมาเช็กดูว่า น้ำเชื่อมได้ที่หรือยัง น้ำเชื่อมที่ได้จะมีลักษณะข้นหนืดคล้าย ๆ น้ำผึ้ง พอน้ำเชื่อมได้ที่แล้วดับเตา ตักเปลือกเลมอนออก จากนั้นพักให้เย็นลง พอเย็นลงแล้วเทใส่ขวด เก็บไว้อย่างน้อย 1 อาทิตย์ ก่อนนำมาใช้
     2. ทำเปลือกขนมไหว้พระจันทร์โดยใส่น้ำเชื่อม น้ำมันถั่วลิสง และน้ำด่างลงไปในชามผสม แล้วคนให้เข้ากัน เทแป้งเค้ก (แป้งส่วนที่ 1) ใส่ลงไป แบ่งใส่ทีละครึ่ง จะได้ตะล่อมง่าย ๆ พักแป้งไว้ประมาณ 4-5 ชั่วโมง หรือพักค้างคืนเลยก็ได้
     3. พอครบเวลาใส่แป้งขนมปัง (แป้งส่วนที่ 2) ลงไป นวดจนแป้งเนียนเข้ากัน จากนั้นพักแป้งอีกประมาณ 30 นาที (เอาผ้าคลุมไว้ด้วย)
     4. นำไข่แดงเค็มไปอบที่อุณหภูมิ 180 องศาเซลเซียส เป็นเวลา 5 นาที
     5. แบ่งแป้งเป็นก้อนละ 45-50 กรัม
     6. เตรียมไส้ทุเรียนกับไข่แดงเค็ม ชั่งรวมกันประมาณ 120-125 กรัม ใส่ไข่แดงลงไปในทุเรียนกวนแล้วห่อให้แน่น
     7. รีดแป้งเป็นแผ่น นำแป้งมาห่อไส้
     8. ทาน้ำมันลงไปในพิมพ์ให้ทั่ว กดพิมพ์ลงไปบนขนมไหว้พระจันทร์ พอกดเสร็จหมดแล้วก็พรมน้ำให้ทั่วก่อนนำไปอบ
     9. นำไปอบที่อุณหภูมิ 200 องศาเซลเซียส เป็นเวลา 10-15 นาที พออบเสร็จ พรมน้ำให้ทั่วแล้วพักให้อุ่นลง
     10. ใส่นมกับน้ำเชื่อมลงไปผสมในไข่ไก่กับไข่แดง (น้ำเชื่อมจะทำให้สีขนมเข้มสวยขึ้น) ทาไข่ให้ทั่ว อบต่อด้วยอุณหภูมิ 190-200 องศาเซลเซียส ใช้ไฟบน-ล่าง เป็นเวลา 20 นาที อบเสร็จแล้ว แต่ยังกินไม่ได้เลยเพราะเปลือกขนมยังแข็งอยู่ พอพักให้ขนมเย็นแล้วก็เก็บไว้อีก 3 วัน ก่อนนำมารับประทาน
 

ดูวิธีทำ ขนมไหว้พระจันทร์ไส้ทุเรียนไข่เค็ม เพิ่มเติมคลิก

          ส่วนตัวชอบกินเมนูปลาหมึกผัดไข่เค็มมาก ๆ เคยทำกินเองก็ไม่ค่อยอร่อยเท่าไร ไหน ๆ ก็มีสูตรอยู่ในมือเห็นทีวันหยุดนี้ต้องลองทำกินเองสักหน่อยแล้วค่ะ
 

สนใจให้ kapook.com แนะนำการทำอาหารด้วยเครื่องปรุง ของใช้ในครัว หรืออื่น ๆ รับทำการตลาดด้วย social network, content marketing คลิกเลย
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













12 เมนูไข่แดงเค็ม  ทั้งคาวหวานอร่อยเค็มมันไปทุกอณู




โพสต์เมื่อ 12 มิถุนายน 2562 เวลา 18:26:08
 56,243 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































