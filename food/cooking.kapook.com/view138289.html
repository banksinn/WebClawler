




แกงส้ม 5 สูตรแกงส้ม วิธีทำแกงส้มเสกความแซ่บลงหม้อ อร่อยล้ำรสเข้มข้น











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






5 สูตรแกงส้ม เสกความแซ่บลงหม้อ อร่อยล้ำรสเข้มข้น




808,884อ่าน







0















          แกงส้ม อาหารไทยรสเปรี้ยวนำเผ็ดตาม อีกหนึ่งเมนูแกงไทยไม่ใส่กะทิ เต็มไปด้วยผักเพื่อสุขภาพ และโปรตีนจากเนื้อสัตว์ พูดเลยหม้อนี้มีแต่ความอร่อย   









          สำหรับสาว ๆ ที่กำลังไดเอต นอกจากอาหารคลีน หรืออาหารเพื่อสุขภาพแล้ว ต้องนึกถึงเมนูแกงไทยอย่างแกงส้มแน่นอน เป็นอีกเมนูแกงไม่ใส่กะทิ มีรสชาติเปรี้ยวแซ่บ แถมยังทำง่ายอีกด้วย กระปุกดอทคอมขอนำเสนอ 5 วิธีทำแกงส้ม ได้แก่ แกงส้มหน่อไม้ดอง แกงส้มชะอมกุ้ง แกงส้มต้นอ่อนทานตะวัน แกงส้มปลากระบอก และแกงส้มผักรวมกุ้งสด (สูตรไมโครเวฟ) ชอบสูตรไหน ไปช้อปปิ้งส่วนผสมได้เลยค่ะ

1. แกงส้มหน่อไม้ดอง          มาเริ่มกันที่เมนูแกงส้มสุดคลาสสิก โดยเฉพาะคนชอบกินแกงใต้ ขอแนะนำแกงส้มหน่อไม้ดอง หรือแกงเหลืองหน่อไม้ดองสูตรจากคุณเนินน้ำ สมาชิกเว็บไซต์พันทิปดอทคอม รสชาติเผ็ดร้อน ไร้กลิ่นคาวปลา หอมเครื่องสมุนไพร สามารถดัดแปลงใส่เนื้อกุ้งแทนเนื้อปลาได้นะคะ เย็นนี้สักหม้อดีไหม ?  ส่วนผสม แกงส้มหน่อไม้ดอง          หน่อไม้ดอง          น้ำเปล่า (สำหรับต้ม)          น้ำพริกแกงส้ม          น้ำมะขามเปียก          น้ำปลา          น้ำตาลปี๊บ          ปลาสด หรือกุ้งสด          ใบมะกรูดวิธีทำแกงส้มหน่อไม้ดอง

          นำหน่อไม้ดองไปต้มแล้วเทน้ำทิ้งสัก 1 รอบ ตักขึ้นพักให้สะเด็ดน้ำ

          นำน้ำพริกแกงส้มไปละลายน้ำ



          นำขึ้นตั้งไฟให้เดือด ปรุงรสด้วยน้ำมะขามเปียก น้ำปลา และน้ำตาลปี๊บตามชอบ          พอน้ำแกงเดือดจัดใส่ปลาลงไปต้มให้สุก ระหว่างนี้ห้ามคนเด็ดขาดเพื่อไม่ให้คาว (กรณีใช้กุ้งสดให้ข้ามขั้นตอนนี้ไป โดยใส่กุ้งสดในขั้นตอนสุดท้าย)          ใส่หน่อไม้ที่เตรียมไว้ลงไป พอเดือดชิมรสอีกครั้งให้ถูกใจ          ใส่ใบมะกรูดแล้วก็ปิดไฟค่ะ (หากใช้ปลาทะเลที่มีกลิ่นคาวจัด ควรเพิ่มน้ำมะกรูด และลูกมะกรูดลงไปช่วยดับคาว)

          ตักใส่ชาม พร้อมเสิร์ฟ          + ดูวิธีทำเพิ่มเติมได้ที่ แกงส้มหน่อไม้ดอง เปรี้ยวเผ็ดรสเด็ดกลมกล่อม
+++++++++++++
  

2. แกงส้มชะอมกุ้ง           เชื่อเถอะว่าร้อยทั้งร้อยต้องเคยกินแกงส้มชะอมกุ้งกันมาแล้ว ใครอยากลองทำมัดใจคนพิเศษขอแนะนำเมนูแกงส้มชะอมกุ้งสูตรง่าย ใช้เนื้อปลาทูน่าโขลกผสมกับน้ำพริกแกง เสิร์ฟคู่กับไข่เจียวชะอม ได้สูตรขนาดนี้แล้วจะรออะไร เตรียมหุงข้าวได้เลยส่วนผสม แกงส้มชะอมกุ้ง           ไข่ไก่ 2 ฟอง          ชะอมเด็ดเป็นใบ 1 ถ้วย          น้ำมันพืช (สำหรับทอดไข่เจียว)          น้ำพริกแกงส้ม 1/2 ถ้วย          หอมแดง (ปอกเปลือก) 5 หัว          กระชาย 100 กรัม          ปลาทูน่ากระป๋องในน้ำเกลือ หรือน้ำแร่ 1 กระป๋อง (บีบน้ำออกจนแห้ง)          น้ำเปล่า 5 ถ้วย          น้ำปลา 5 ช้อนโต๊ะ          เกลือทะเล 1 ช้อนชา          น้ำตาลปี๊บ 1 ช้อนโต๊ะ          น้ำมะขามเปียก 1 ถ้วย          กุ้งสด (ปอกเปลือกผ่าหลัง) 10 ตัววิธีทำแกงส้มชะอมกุ้ง          1. ตีไข่ไก่พอแตก ใส่ชะอมเด็ดลงไป ปรุงรสด้วยน้ำปลาเล็กน้อย ตีผสมให้พอเข้ากัน          2. ใส่น้ำมันพืชลงในกระทะ พอร้อนใส่ไข่ลงไปทอดจนสุก ตักขึ้นสะเด็ดน้ำมัน หั่นเป็นชิ้น ๆ ใส่ลงในถ้วย (หรือหม้อสำหรับเสิร์ฟ) เตรียมไว้          3. โขลกน้ำพริกแกงส้ม หอมแดง และเนื้อปลาทูน่าเข้าด้วยกันจนละเอียด (หรือนำไปปั่นด้วยเครื่องปั่น)          4. ใส่น้ำเปล่าลงในหม้อ ตักน้ำพริกแกงส้มที่โขลกลงไปคนให้ละลาย จากนั้นเปิดไฟต้มจนเดือด ปรุงรสด้วยน้ำปลา เกลือ น้ำตาลปี๊บ และน้ำมะขามเปียก รอจนเดือดแล้วชิมรสตามชอบ          5. ใส่กุ้งสดลงไปต้มพอสุก ปิดไฟ ตักใส่ลงในถ้วยที่รองด้วยไข่เจียวชะอม พร้อมเสิร์ฟ          + ดูวิธีทำเพิ่มเติมได้ที่ แกงส้มชะอมกุ้ง อาหารไทยสุดคลาสสิก เพิ่มทีเด็ดสูตรมัดใจ
++++++++++
  

3. แกงส้มต้นอ่อนทานตะวัน          เอาใจคนรักสุขภาพด้วยการเพิ่มต้นอ่อนทานตะวันลงไปในเมนูแกงส้ม กลายเป็นเมนูแกงส้มต้นอ่อนทานตะวันสูตรจาก คุณ ta_gwang สมาชิกเว็บไซต์พันทิปดอทคอม รสเด็ดไม่แพ้แกงส้มใส่ผักอื่น ๆ เลยค่ะ แถมใส่กุ้งด้วยนะคะ เสิร์ฟคู่กับไข่เจียวต้นอ่อนทานตะวันอีกด้วย หม้อนี้กรุบกรอบได้บริหารเหงือกและฟัน และยังมีประโยชน์ด้วยค่ะ แค่เห็นภาพก็แซ่บแล้วเนอะ ส่วนผสม แกงส้มต้นอ่อนทานตะวัน          น้ำพริกแกงส้ม          กระชาย          หอมแดง          ปลาทูน่ากระป๋องในน้ำเกลือ          น้ำซุปไก่          น้ำตาลปี๊บ          น้ำปลา          เกลือ          น้ำมะขามเปียก          กุ้ง (ปอกเปลือกผ่าหลัง) 4-5 ตัว ส่วนผสม ไข่เจียวต้นอ่อนทานตะวัน          ต้นอ่อนทานตะวัน          ไข่ไก่ 1-2 ฟอง          เกลือป่น          น้ำมันพืช (สำหรับทำไข่เจียวต้นอ่อนทานตะวัน)          ข้าวสวยวิธีทำแกงส้มต้นอ่อนทานตะวัน

          นำน้ำพริกแกงส้ม กระชาย หอมแดง และเนื้อปลาทูน่ามาปั่นรวมกัน (ที่เลือกใช้ทูน่าก็เพราะว่าสะดวกแล้วอีกอย่างเราจะได้ความมันจากตัวทูน่าด้วยค่ะ) ปั่นจนเนียนละเอียด          นำน้ำซุปไก่ขึ้นตั้งไฟให้เดือด เติมน้ำพริกแกงส้มที่ปั่นไว้ลงไปคนให้น้ำพริกแกงละลาย ปรุงรสด้วยน้ำตาลปี๊บ น้ำปลา เกลือ และน้ำมะขามเปียก ต้มประมาณ 5 นาที แล้วค่อยใส่กุ้งลงต้มต่อจนเดือด เตรียมไว้

          ทำไข่เจียว โดยตีผสมไข่ไก่กับต้นอ่อนทานตะวันเข้าด้วยกัน ปรุงรสด้วยเกลือป่นเล็กน้อย จากนั้นใส่น้ำมันพืชแล้วเกลี่ยให้ทั่วกระทะ เทไข่ลงไปทอดให้สุกทั้ง 2 ด้าน นำขึ้นมาตัดเป็นชิ้น ๆ พอดีคำ เตรียมไว้

          ใส่ต้นอ่อนทานตะวันสดวางรองลงในหม้อไฟ (จะใช้เป็นหม้อไฟ หรือเป็นชามตามความสะดวก)

          ใส่ไข่เจียวและกุ้งลงไป

          ตักน้ำแกงส้มใส่ลงไป พร้อมเสิร์ฟ          + ดูวิธีทำเพิ่มเติมได้ที่ แกงส้มต้นอ่อนทานตะวัน หม้อนี้ดี มีแต่ความอร่อย
++++++++++
  




 4. แกงส้มปลากระบอก          มาต่อกันที่เมนูแกงส้มปลากระบอกสูตรจากหนังสือหร๊อยข๋าดอาห๊ารใต้ ครัวหนังตะลุง เป็นตำรับปักษ์ใต้แท้ ๆ ใช้เครื่องแกงส้มโขลกสด ใส่เนื้อปลากระบอกชิ้นโต ใส่ผักสดลงไปตามชอบอย่างยอดมะพร้าว ผักขี้หนู หน่อไม้ดอง หรืออ้อดิบ หน้าตาดี๊ดีเนอะคุณขา เห็นทีหลังเลิกงานวันนี้ต้องไปซื้อส่วนผสมมาเตรียมไว้ พรุ่งนี้จัดสักชามส่วนผสม แกงส้มปลากระบอก          เครื่องแกงส้มที่โขลกแล้ว (ขมิ้น พริกขี้หนู หอมแดง กระเทียม เกลือ และกะปิอย่างดี) 1 ช้อนโต๊ะ          ผักสด (ยอดมะพร้าว ผักขี้หนู หน่อไม้ดอง อ้อดิบ)          เนื้อปลากระบอกลวกสุก (หั่นเป็นชิ้นพอคำ)          น้ำตาลปี๊บ          น้ำปลา          น้ำมะนาวสดวิธีทำแกงส้มปลากระบอก          1. ต้มน้ำเปล่าให้เดือด ใส่เครื่องแกงส้มลงไป          2. ใส่ผักลงไป พอผักสุกใส่เนื้อปลากระบอกลงไป รอจนเดือด          3. ปรุงรสด้วยน้ำตาลปี๊บ น้ำปลา น้ำมะนาวสด พร้อมเสิร์ฟ          + ดูวิธีทำเพิ่มเติมได้ที่ แกงส้มปลากระบอก รสจัดจ้านตำรับปักษ์ใต้
++++++++++


5. แกงส้มผักรวมกุ้งสด (สูตรไมโครเวฟ)          แกงส้มผักรวมกุ้งสดอีกเมนูแกงส้มที่คุ้นตากัน สำหรับเด็กหอ หรือมนุษย์คอนโดอาจดูยากเกินไปถ้าจะทำเองเนอะ แต่ถ้าได้เห็นวิธีทำแกงส้มผักรวมกุ้งสด สูตรไมโครเวฟแล้วต้องอยากลองทำตามแน่นอน อุปกรณ์ไม่เยอะแค่มีไมโครเวฟ จับส่วนผสมทั้งหมดเข้าไมโครเวฟตามขั้นตอน เพียงเท่านี้ก็ได้กินแล้วค่ะ
ส่วนผสม แกงส้มผักรวมกุ้งสด (สูตรไมโครเวฟ)          น้ำเปล่า 1 ถ้วย          น้ำพริกแกงส้ม 1 ช้อนโต๊ะ          น้ำปลา 1 ช้อนโต๊ะ          น้ำตาลปี๊บ 1 ช้อนชา          น้ำมะขามเปียก 2 ช้อนโต๊ะ          น้ำมะนาว 1 ช้อนชา          กุ้งสด ปอกเปลือกผ่าหลัง 100 กรัม          ถั่วฝักยาว และผักกาดขาว หรือผักตามชอบวิธีทำแกงส้มผักรวมกุ้งสด          1. ใส่น้ำเปล่าลงในถ้วย นำเข้าเตาไมโครเวฟ ใช้ไฟแรงอุ่นจนน้ำเดือด หรือประมาณ 2 นาที ยกออกจากเตา          2. ใส่น้ำพริกแกงส้มลงในถ้วยคนผสมจนละลาย ตามด้วยน้ำปลา น้ำตาลปี๊บ น้ำมะขามเปียก และน้ำมะนาวคนให้ส่วนผสมทั้งหมดละลายเข้ากันดี นำเข้าเตาไมโครเวฟใช้ไฟแรงอุ่นจนน้ำเดือด หรือประมาณ 2 นาที ยกออกจากเตา          3. ใส่กุ้งลงในถ้วยคนผสมให้กุ้งถูกความร้อนจนเริ่มสุก นำเข้าเตาไมโครเวฟใช้ไฟแรงอุ่นจนน้ำเดือด หรือประมาณ 2 นาที ยกออกจากเตา          4. ใส่ถั่วฝักยาวและผักกาดขาวลงไปคนผสมให้ผักถูกความร้อนจนเริ่มสุก นำเข้าเตาไมโครเวฟใช้ไฟปานกลางนานประมาณ 2 นาที จนผักสุกนุ่ม ยกออกจากเตา ตักใส่ชาม พร้อมเสิร์ฟ          + ดูวิธีทำเพิ่มเติมได้ที่ แกงส้มผักรวมกุ้งสดไมโครเวฟ เปรี้ยวแซ่บกลมกล่อม          จบไปแล้วสำหรับ 5 สูตรแกงส้ม เชื่อว่าหลายคนต้องเคยชิมสักเมนูสิน่า ถ้าหากซื้อแล้วไม่โดน ! ก็มาทำเองสิคะ อย่างแกงส้มผักรวมกุ้งสด (สูตรไมโครเวฟ) ก็ทำง่ายค่ะ หรือถ้าอยากลองเมนูแกงส้มแนว ๆ ต้องนี่เลยแกงส้มต้นอ่อนทานตะวันได้ความอร่อยไปอีกแบบ อยากทำหม้อเล็ก หรือหม้อใหญ่ก็เอาที่สบายใจเลยค่ะ
 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






5 สูตรแกงส้ม เสกความแซ่บลงหม้อ อร่อยล้ำรสเข้มข้น





อัปเดตล่าสุด 11 มิถุนายน 2564 เวลา 18:02:05
 808,884 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































