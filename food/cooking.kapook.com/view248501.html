




เมนูอาหารเช้าแบบฝรั่ง อร่อยทำง่ายไม่จำเจ


















































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ












kapook cooking > 
            อาหารเช้า












13 เมนูอาหารเช้าแบบฝรั่ง อิ่มท้องแบบมีสไตล์





48,595อ่าน














0












           เลิศมาก ! เมนูอาหารเช้าแบบฝรั่ง หลากหลายสไตล์ ทำง่าย ๆ ที่ครัวบ้าน กินรองท้องหรือกินเอาอิ่มตามสะดวกกันเลย  




             จากที่เคยทำอาหารเช้าสไตล์ไทย เช่น ข้าวไข่เจียวหรือข้าวผัดจนเอียนจนเบื่อ ลองเปลี่ยนมาทำอาหารฝรั่งกันดีไหม กระปุกดอทคอมขอนำเสนอวิธีทำอาหารเช้าแบบฝรั่ง เช่น ไข่อบ แพนเค้ก ซุป มัฟฟิน พุดดิ้ง แซนด์วิช เป็นต้น ถ้าเลือกทำไม่ถูกก็ทำวนไปเลยจ้า
1. ไข่อบผักกับไส้กรอก



ภาพจาก นิตยสาร @kitchen

          เมนูไข่กับไส้กรอกแค่นี้ก็ทำเป็นอาหารเช้าได้แล้ว แค่จับทุกอย่างไปอยจนสุก ใส่หอมใหญ่กับมันฝรั่งเพิ่มความอร่อย



ส่วนผสม ไข่อบผักกับไส้กรอก (สำหรับ 2-3 ที่)


หอมใหญ่หั่นเส้น 1 หัว
มันฝรั่งขูดเส้น (เล็ก)  1 หัว
ซูกินีขูดเส้น 1/2 ลูก
ไส้กรอกรมควันหั่นเต๋า 1-2 ชิ้น                   
เนยเค็ม สำหรับผัด
เกลือ
พริกไทย
ไข่ไก่ 4 ฟอง


วิธีทำไข่อบผักกับไส้กรอก

     1. หั่นหอมใหญ่เป็นเส้น ๆ พักไว้ ปอกเปลือกมันฝรั่งและซูกินี จากนั้นนำที่ขูดชีสมาขูดให้เป็นเส้นยาวผสมกันไว้ ส่วนไส้กรอกให้หั่นสี่เหลี่ยมลูกเต๋าขนาดเล็ก
     2. ตักเนยเค็มใส่กระทะ ใส่ไส้กรอกลงไปผัดจนเริ่มสุกแล้วใส่หอมใหญ่ มันฝรั่ง และซูกินีลงไปผัดจนสุก ปรุงรสด้วยเกลือและพริกไทย
     3. ใช้ช้อนเกลี่ยให้เป็นแอ่งตรงกลางแล้วตอกไข่ใส่ลงไป ลดความร้อนเป็นไฟอ่อนแล้วปิดฝา ตั้งไฟต่อไปประมาณ 10-15 นาที ขึ้นอยู่กับความสุกของไข่ที่ต้องการ
 

ดูวิธีทำ ไข่อบผักกับไส้กรอก เพิ่มเติมคลิก

2. แพนเค้กโฮลวีตกล้วยหอมกับเบคอน 



ภาพจาก นิตยสาร @kitchen

           แพนเค้กถ้าเติมท็อปปิ้งหน่อยก็ทำให้ดูน่ากินและอิ่มท้องมากขึ้น โดยในสูตรใส่กล้วยหอมกับเบคอน ราดน้ำเชื่อมเมเปิลเติมความหวาน


ส่วนผสม แพนเค้กโฮลวีตกล้วยหอมกับเบคอน (สำหรับ 2-3 ที่)


แป้งโฮลวีต 3 ถ้วย
น้ำตาลทราย 2 ช้อนโต๊ะ
ผงฟู 2 ช้อนชา
เบกกิ้งโซดา 1/2 ช้อนชา
เกลือ 1/4 ช้อนชา
บัตเตอร์มิลค์ 2 ถ้วย
ไข่ไก่ 2 ฟอง
เนยละลาย 3 ช้อนโต๊ะ
กล้วยหอม 2 ลูก
เบคอน 4-5 ชิ้น
เนยเค็ม สำหรับทอด
น้ำเชื่อมเมเปิล    


วิธีทำแพนเค้กโฮลวีตกล้วยหอมกับเบคอน

     1. ผสมแป้งโฮลวีต น้ำตาลทราย ผงฟู เบกกิ้งโซดา และเกลือในชามผสม คนให้เข้ากัน
     2. ผสมบัตเตอร์มิลค์ ไข่ไก่ และเนยละลายในชามผสมอีกใบหนึ่ง คนให้เข้ากัน แล้วเทลงไปผสมกับส่วนผสมแป้ง คนให้เข้ากันอีกครั้ง พักไว้ประมาณ 10-15 นาที
     3. ละลายเนยใส่กระทะรอจนร้อน ตักแป้งหยอดลงไปครั้งละประมาณ 1/3 ถึง 1/2 ถ้วย รอจนฟองอากาศขึ้นทั่วแผ่นค่อยกลับอีกด้าน รอจนสุก ตักใส่จาน ทาด้วยเนยเค็ม จากนั้นทำซ้ำจนแป้งหมด
     4. ละลายเนยในกระทะอีกใบ ปอกเปลือกกล้วยหอมแล้วผ่าครึ่งตามยาว นำลงไปทอดในเนยประมาณ 2-3 นาที หรือจนนิ่ม ตักขึ้น ใส่เบคอนลงไปทอดต่อ
     5. ตักแพนเค้กวางคู่กับกล้วยหอมและเบคอน เสิร์ฟคู่กับน้ำเชื่อมเมเปิล
หมายเหตุ : ถ้าหาซื้อบัตเตอร์มิลค์ไม่ได้ให้ผสมน้ำส้มสายชูหรือน้ำมะนาว 2 ช้อนโต๊ะลงไปในนมสด 2 ถ้วย แล้ววางพักไว้ประมาณ 5 นาทีแทน
 

ดูวิธีทำ แพนเค้กโฮลวีตกล้วยหอมกับเบคอน เพิ่มเติมคลิก

3. ซุปหัวหอม 





          ตอนเช้าถ้าอยากกินเบา ๆ  มาทำซุปหัวหอมกันได้นะ ใส่หอมใหญ่ผัดกับค้นกระเทียมแล้วเคี่ยวกับน้ำสต๊อกจนนุ่ม กินกับขนมปังฝรั่งเศส



ส่วนผสม ซุปหัวหอม


น้ำมันมะกอก 1 ช้อนโต๊ะ
หอมใหญ่สับหยาบ 2 หัว
น้ำตาลทรายแดง สำหรับปรุงรส
ต้นกระเทียมซอย 2 ต้น
น้ำสต๊อกเนื้อ 3 ถ้วย
เกลือป่น สำหรับปรุงรส
พริกไทยป่น สำหรับปรุงรส
ขนมปังฝรั่งเศสหั่นเป็นชิ้นหนา 4 แผ่น
พาร์มีซานชีสขูดฝอย สำหรับโรยหน้า
พาร์สลีย์สับละเอียด สำหรับโรยหน้า


วิธีทำซุปหัวหอม

     1. ใส่น้ำมันมะกอกลงในกระทะ นำขึ้นตั้งไฟอ่อนพอร้อน ใส่หอมใหญ่ลงผัดจนสุกนิ่มและใส หรือนานประมาณ 20 นาที จนเป็นสีน้ำตาลอ่อน ๆ
     2. ใส่น้ำตาลทรายแดงเล็กน้อย และต้นกระเทียมลงผัดประมาณ 10 นาที เติมน้ำสต๊อก เคี่ยวด้วยไฟอ่อนนานประมาณ 30 นาที ปรุงรสด้วยเกลือป่น และพริกไทยป่น คนผสมให้เข้ากัน ตักซุปใส่ถ้วย เตรียมไว้
     3. วางขนมปังฝรั่งเศสลงบนซุปที่ตักเตรียมไว้ โรยพาร์มีซานชีส และพาร์สลีย์สับ จากนั้นนำเข้าเตาอบ ใช้ไฟบน อบนานประมาณ 8-10 นาที หรือจนชีสละลาย ยกออกจากเตา พร้อมเสิร์ฟ
 

ดูวิธีทำ ซุปหัวหอม เพิ่มเติมคลิก

4. มัฟฟินไข่



ภาพจาก นิตยสาร @kitchen

           เติมโปรตีนยามเช้ากับมัฟฟินไข่ใส่เบคอนกับหมูสับสักมื้อ เพิ่มวิตามินจากผักรวมลงไปด้วย สุดท้ายเอาไปอบจนสุก


ส่วนผสม มัฟฟินไข่


เบคอน
หมูบด
พริกไทย
สมุนไพรแห้ง
เนยสด
ไข่ไก่ 1 ฟอง


วิธีทำมัฟฟินไข่

     1. นำเบคอนมาหั่นเป็นชิ้นเล็ก ๆ ผสมกับหมูบด ปรุงรสด้วยพริกไทยและสมุนไพรแห้ง คนให้เข้ากัน
     2. ทาเนยที่พิมพ์ให้ทั่วแล้วตักส่วนผสมเบคอนใส่ลงไป
     3. ใช้นิ้วมือกดให้ส่วนผสมเนื้อหมูแผ่เต็มพิมพ์และมีลักษณะเหมือนถ้วย
     4. ใส่ผักรวมแช่แข็งลงไปประมาณ 1-1+1/2 ช้อนโต๊ะ
     5. ตอกไข่ใส่ลงไป 1 ฟอง แล้วนำไปอบในเตาอบที่อุณหภูมิ 180 องศาเซลเซียส ประมาณ 15-20 นาที จัดเสิร์ฟ
 

ดูวิธีทำ มัฟฟินไข่ เพิ่มเติมคลิก

5. พุดดิ้งขนมปังลูกเกด 



ภาพจาก นิตยสาร gourmet & cuisine

           ใครมีลูกเกดเหลือ ๆ จับมาทำขนมปังพุดดิ้งยามเช้าอิ่มท้องสักครั้ง ใส่ซอสวานิลลาหอมหวาน มีรสสัมผัสจากลูกเกด


ส่วนผสม พุดดิ้งขนมปัง (สำหรับ 1 ที่)


ขนมปังบริออช 2 แถว
ลูกเกดขาวและดำ 2 ช้อนโต๊ะ
ซอสวานิลลา 1/2 ถ้วย
ใบมินต์ 2-3 ใบ   
น้ำตาลไอซิ่งเล็กน้อย
ซอฟต์ครีมรสนม    


ส่วนผสม ซอสวานิลลา


นมจืด 60 กรัม
วิปปิ้งครีม 60 กรัม
น้ำตาลทราย 30 กรัม
ไข่แดง 2 ฟอง
กลิ่นวานิลลา 1/4 ช้อนชา
แป้งข้าวโพด 1/2 ช้อนชา 


วิธีทำพุดดิ้งขนมปัง

     1. อบขนมปังแล้วพักไว้ 2-3 วันเพื่อให้ขนมปังดูดซอสวานิลลาได้ดีมากขึ้น
     2. เตรียมส่วนผสมซอสวานิลลา โดยตีไข่แดงกับน้ำตาลและแป้งข้าวโพดให้ขึ้นฟูเป็นสีเหลืองนวล พักไว้
     3. ต้มนมกับวิปปิ้งครีมพออุ่น ๆ เทใส่ส่วนผสมไข่ คนให้เข้ากัน ยกขึ้นตั้งไฟให้ไข่สุกจากเดิมเล็กน้อย นำมากรองใส่ถ้วย เติมกลิ่นวานิลลา
     4. นำขนมปังที่อบไว้มาบิใส่ถ้วยเป็นชิ้นพอดีคำ เติมซอสวานิลลาให้เต็มถ้วย ใส่ลูกเกด พักไว้ 1 คืนเพื่อให้ซอสซึมเข้าเนื้อขนมปังได้เต็มที่
     5. นำขนมปังเข้าเตาอบที่อุณหภูมิ 180 องศาเซลเซียส (ไฟบนและล่าง) ประมาณ 10 นาที พอหน้าขนมเหลืองยกออกจากเตา โรยน้ำตาลไอซิ่ง ตกแต่งด้วยใบมินต์ เสิร์ฟพร้อมซอฟต์ครีมรสนมหอมหวาน
 

ดูวิธีทำ พุดดิ้งขนมปังลูกเกด เพิ่มเติมคลิก

6. พุดดิ้งขนมปังโฮลวีต



คุณ littlefilmz สมาชิกเว็บไซต์พันทิปดอทคอม

           ขนมปังโฮลวีตเหลือ ๆ จับมาทำพุดดิ้งขนมปังรับยามเช้าสักมื้อ ใส่นมสดกับกลิ่นวานิลลา เติมความหวานจากน้ำผึ้ง  


ส่วนผสม พุดดิ้งขนมปังโฮลวีต


ขนมปังโฮลวีต
ไข่ไก่
นมไขมันต่ำ หรือนมถั่วเหลือง 
น้ำผึ้ง
กลิ่นวานิลลา
ผลไม้ตามชอบ


วิธีทำพุดดิ้งขนมปังโฮลวีต

     1. วอร์มเตาอบที่อุณหภูมิ 180 องศาเซลเซียส 
     2. ผสมนมสด ไข่ไก่ น้ำผึ้ง และกลิ่นวานิลลาให้เข้ากัน เทราดลงบนขนมปัง จับยัดเข้าเตาอบประมาณ 10-15 นาที จนขนมปังเริ่มเหลือง ขนมปังจะพองตัวขึ้นเหมือนอบขนมปังใหม่ เสิร์ฟคู่กับผลไม้ โยเกิร์ต และน้ำผึ้ง
 

ดูวิธีทำ พุดดิ้งขนมปังโฮลวีต เพิ่มเติมคลิก

7. แซนด์วิชคร็อกเมอซิเยอร์



ภาพจาก ครัวป้ามารายห์

           ใครชอบกินชีสลองมาทำแซนด์วิชคร็อกเมอซิเยอร์กัน ใส่แฮมกับชีสแผ่นและชีสขูด มาพร้อมซอสเบชาเมลหอมอร่อย


ส่วนผสม ซอสเบชาเมล


เนยสด 25 กรัม
แป้งเค้ก 20 กรัม
นม 200 มิลลิลิตร
เกลือป่น 1/4 ช้อนชา
พริกไทย


ส่วนผสม แซนด์วิชคร็อกเมอซีเยอร์


ขนมปัง 4 แผ่น
เชดดาร์ชีส 2 แผ่น
แฮม 4 แผ่น
มอสซาเรลล่าชีสขูด
ออริกาโน่


วิธีทำแซนด์วิชคร็อกเมอซีเยอร์

     1. เริ่มทำซอสเบชาเมลโดยละลายเนยสดใส่หม้อ ใส่แป้งลงไป รีบผัดให้เข้ากัน
     2. ใส่นมลงไป (แบ่งใส่ประมาณ 3 รอบ) รีบผัดให้เข้ากัน โรยเกลือกับพริกไทย
     3. นำซอสเบชาเมลมาทาบนขนมปัง วางแฮมลงไป ตามด้วยเชดดาร์ชีส และวางแฮมลงไปอีกชิ้น ตามด้วยวางขนมปังลงไป
     4. ทาซอสเบชาเมลบนขนมปัง โรยมอสซาเรลล่าชีส นำไปอบที่อุณหภูมิ 200 องศาเซลเซียส เป็นเวลา 10 นาที นำออกมาโรยออริกาโน่
 

ดูวิธีทำ แซนด์วิชคร็อกเมอซิเยอร์ เพิ่มเติมคลิก

8. แซนด์วิชขนมปังชุบไข่



ภาพจาก easy food good health by andy

          เตรียมขนมปังแผ่นรอเลย จะได้เอาชุบกับไข่ในกระทะเป็นแซนด์วิชขนมปังชุบไข่ ใส่โบโลน่ากับซอสมะเขือเทศ เพิ่มความยืดจากชีส



ส่วนผสม แซนด์วิชขนมปังชุบไข่


ไข่ไก่ (เบอร์ 2) 2 ฟอง
ซีอิ๊วขาว 1 ช้อนชา
เนย สำหรับทอด
ขนมปังโฮลวีต 1 แผ่น
เชดดาร์ชีส 1 แผ่น
เนยจืดเล็กน้อย
โบโลน่า 1 แผ่น
มะเขือเทศ
ซอสมะเขือเทศตามชอบ


วิธีทำแซนด์วิชขนมปังชุบไข่

     1. ตอกไข่ใส่ชาม เหยาะซีอิ๊วลงไปเล็กน้อย คนให้เข้ากัน
     2. นำกระทะตั้งไฟ ใช้ไฟอ่อน ใส่เนยลงในกระทะ ตามด้วยไข่ไก่
     3. นำแผ่นขนมปังผ่าครึ่งวางลงไป
     4. พอไข่เซตตัวพลิกกลับอีกด้าน วางชีสและโบโลน่าผ่าครึ่งลงไป ทาทับด้วยซอสมะเขือเทศ
     5. จากนั้นพลิกขนมปังทั้งสองแผ่นมาประกบกัน ทาทับด้านบนด้วยซอสมะเขือเทศ และแต่งด้วยมะเขือเทศฝาน เพียงเท่านี้ก็อิ่มอร่อยสบายท้อง
 

ดูวิธีทำ แซนด์วิชขนมปังชุบไข่ เพิ่มเติมคลิก

9. เฟรนช์โทสต์คัพ 



ภาพจาก นิตยสาร gourmet & cuisine

           เอาใจสาว ๆ ที่ชอบกินผลไม้สดกับเฟรนช์โทสต์คัพ ขับขนมปังชุบไข่แล้ววางลงในพิมพ์มัฟฟิน เอาไปอบจนสีสวยแล้วราดคัสตาร์ดและแต่งด้วยผลไม้สด


ส่วนผสม เฟรนช์โทสต์คัพ (สำหรับ 6 ถ้วย)


ขนมปังแซนด์วิช 6 แผ่น
นมสดจืด 1 ถ้วย
น้ำตาลทราย 1 ช้อนโต๊ะ
ไข่ไก่ 1 ฟอง
กลิ่นวานิลลา 1+1/2 ช้อนชา
เนยสดเค็มละลาย 2 ช้อนโต๊ะ
ผลไม้สดตามชอบ เช่น กล้วยหอม สตรอว์เบอร์รี บลูเบอร์รี และราสป์เบอร์รี
ซอสช็อกโกแลตตามชอบ


ส่วนผสม คัสตาร์ด


ไข่แดง 2 ฟอง
แป้งข้าวโพด 3 ช้อนโต๊ะ
นมสดจืด 1 ถ้วย
น้ำตาลทราย 3 ช้อนโต๊ะ
กลิ่นวานิลลา 2 ช้อนชา


วิธีทำเฟรนช์โทสต์คัพ

     1. ทำส่วนผสมสำหรับชุบขนมปัง โดยผสมนม น้ำตาลทราย ไข่ไก่ กลิ่นวานิลลา และเนยละลาย คนให้เข้ากัน
     2. นำขนมปังชุบส่วนผสมไข่ให้เนื้อนุ่ม แล้วใส่ในพิมพ์มัฟฟิน กดให้เป็นรูปถ้วย นำเข้าอบที่อุณหภูมิ 170 องศาเซลเซียส นาน 20 นาทีหรือจนเหลือง ยกออก พักไว้
     3. ขณะที่อบขนมปัง ทำคัสตาร์ดโดยผสมส่วนผสมคัสตาร์ดทั้งหมด ใช้ตะกร้อมือตีให้เข้ากัน กรองและนำไปตั้งบนหม้อน้ำร้อน คนจนส่วนผสมข้นเหนียว ยกลง พักไว้ให้เย็น
     4. ตักคัสตาร์ดใส่ในขนมปังที่อบไว้ ใส่ผลไม้ ราดด้วยซอสช็อกโกแลต 
 

ดูวิธีทำ เฟรนช์โทสต์คัพ เพิ่มเติมคลิก

10. เกซาดิยาผลไม้สด



ภาพจาก คุณ littlefilmz สมาชิกเว็บไซต์พันทิปดอทคอม

           มาต่อกันที่อาหารเช้าสไตล์เม็กซิโก ทาแมคคาเดเมียบดรสช็อกโกแลตลงบนแผ่นตอติญ่าย่าง แล้วใส่ผลไม้สดลงไป 


ส่วนผสม เกซาดิยาผลไม้สด


แมคคาเดเมียบดรสช็อกโกแลต
แผ่นตอติญ่าโฮลวีต
สตรอว์เบอร์รี หรือนูเทลล่า หรือเนยถั่ว


วิธีทำเกซาดิยาผลไม้สด

     1. นำแผ่นตอติญ่าโฮลวีตมาอุ่นบนกระทะเทฟลอน ทาแมคคาเดเมียบดรสช็อกโกแลตลงไป 
     2. วางทับด้วยสตรอว์เบอร์รีแล้วพับครึ่ง หั่นเป็นชิ้น ๆ เสิร์ฟคู่กับผลไม้อื่น ๆ และนมถั่วเหลือง
 

ดูวิธีทำ เกซาดิยาผลไม้สด เพิ่มเติมคลิก

11. ไข่เจียวซูกินีมะเขือเทศและเฟต้าชีสสไตล์อิตาลี



ภาพจาก คุณ littlefilmz สมาชิกเว็บไซต์พันทิปดอทคอม

          ไข่กระทะสไตล์ไทยทำบ่อยแล้ว ลองมาทำไข่กระทะสไตล์ฝรั่งกันบ้าง ใส่ซูกินีและมะเขือเทศ สุดท้ายโรยชีส



ส่วนผสม ไข่เจียวซูกินีมะเขือเทศและเฟต้าชีส


ไข่ขาว 2 ฟอง 
ไข่แดง 1 ฟอง
ซูกินี 
มะเขือเทศ 
เฟต้าชีสไขมันต่ำ 


วิธีทำไข่เจียวซูกินีมะเขือเทศและเฟต้าชีส

     1. ใส่ไข่แดงและไข่ขาวลงไปในกระทะ ตามด้วยซูกินี มะเขือเทศ ปรุงรสทุกอย่างในกระทะ 
     2. ตั้งบนเตาสักครู่ พอไข่เริ่มสุกก็โรยชีส ยกเข้าเตาอบจนชีสเยิ้ม
 

ดูวิธีทำ ไข่เจียวซูกินีมะเขือเทศและเฟต้าชีสสไตล์อิตาลี เพิ่มเติมคลิก

12. ตอติญ่าเห็ดโบโลน่าชีส



ภาพจาก คุณ littlefilmz สมาชิกเว็บไซต์พันทิปดอทคอม

           แค่มีแผ่นตอติญ่าก็ทำอาหารเช้าหน้าตาดีได้แล้วกับตอติญ่าเห็ดโบโลน่าชีส ใส่เครื่องเคราสารพัด ทาซอสมะเขือเทศ พับให้แบนแล้วย่างจนสีสวย


ส่วนผสม ตอติญ่าเห็ดโบโลน่าชีส


แผ่นตอติญ่าโฮลวีต
ซอสมะเขือเทศ (โซเดียมต่ำ) หรือซอสพาสต้า
โบโลน่า (low fat) 
เห็ดเข็มทอง
พริกหวาน
เชดดาร์ชีส สูตรไม่มีไขมันของคาร์บ


วิธีทำตอติญ่าเห็ดโบโลน่าชีส


เอาแผ่นตอติญ่าวางลงไปในภาชนะ ทาด้วยซอสบาง ๆ วางทับด้วยโบโลน่า เห็ด และพริกหวาน ตามด้วยชีส ห่อให้แบน ย่างบนกระทะเทฟลอน ไม่ต้องใส่น้ำมัน พอเริ่มเกรียม ๆ ตักใส่จาน เสิร์ฟคู่กับสลัดผัก
	 


ดูวิธีทำ ตอติญ่าเห็ดโบโลน่าชีส เพิ่มเติมคลิก

13. มัฟฟินไข่ชีสพริกหวานและเมล็ดสน 



ภาพจาก นิตยสาร @kitchen

          จากที่เคยกินมัฟฟินขนมหวานลองมาทำมัฟฟินของคาวกัน นั่นคือมัฟฟินไข่ ใส่ชีสและเครื่องเคราต่าง ๆ ลองทำดูเผื่อชอบ


ส่วนผสม มัฟฟินไข่ชีสพริกหวานและเมล็ดสน


พริกแดงหวาน 1 ลูก (สามารถใช้พริกหวานสีเหลืองมาผสมเพิ่มสีสันได้) 
นมสด 150 มิลลิลิตร
ไข่ไก่ 2 ฟอง
เนยเค็มละลาย 100 มิลลิลิตร
แป้งสาลีอเนกประสงค์ 3 ถ้วย
ผงฟู 3 ช้อนชา
เกลือ 1/2 ช้อนชา
ชีสขูด 225 กรัม
เมล็ดสน (pine nut) 50 กรัม
ออริกาโน่แห้ง 1 ช้อนชา


วิธีทำไข่ชีสพริกหวานและเมล็ดสน

     1. เปิดเตาอบไว้ที่อุณหภูมิ 200 องศาเซลเซียส และวางเรียงพิมพ์มัฟฟินในถาดอบ เตรียมไว้
     2. นำพริกแดงหวานมาสับเป็นชิ้นเล็ก ๆ
     3. ใส่นมสด ไข่ไก่ และเนยละลายในชามผสมแล้วใช้ตะกร้อมือคน จากนั้นใส่พริกหวานสับ ชีสขูด เมล็ดสน และออริกาโน่ คนส่วนผสมทั้งหมดให้เข้ากัน เตรียมไว้
     4. ร่อนแป้งสาลี ผงฟู และเกลือเข้าด้วยกันในชามผสม แล้วเทส่วนผสมเปียกลงไป คนพอเข้ากัน ตักส่วนผสมมัฟฟินใส่ในพิมพ์ อบประมาณ 15-20 นาทีหรือจนสุก นำออกมาวางพักให้เย็น
 

ดูวิธีทำ มัฟฟินไข่ชีสพริกหวานและเมล็ดสน เพิ่มเติมคลิก

          สำหรับใครที่มองหาอาหารสำหรับมื้อเช้า ลองมาทำอาหารฝรั่งตามลิสต์กันดู สามารถปรับเปลี่ยนเครื่องเคราได้ตามชอบกันเลยจ้า

แนะนำเมนูอาหารเช้าสไตล์ต่าง ๆ ที่น่าสนใจ

     ★ 15 สูตรอาหารเช้าง่าย ๆ วัตถุดิบน้อยทำง่ายแต่น่ากิน
     ★ อาหารเช้า 7 วัน 7 เมนู อิ่มท้องเพิ่มพลังกินวนไปไม่น่าเบื่อ
     ★ 10 สูตรทำอาหารเช้าคนไทย เมนูอร่อยเติมพลังอิ่มท้องรับวันใหม่
     ★ 16 สูตรอาหารเช้าเมนูฮิต อร่อยอิ่มท้องมัดใจชาวออฟฟิศ
     ★ 16 เมนูอาหารเช้ามังสวิรัติ จานเด็ดไร้เนื้อสัตว์เพื่อสุขภาพดี๊ดี
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













13 เมนูอาหารเช้าแบบฝรั่ง อิ่มท้องแบบมีสไตล์




โพสต์เมื่อ 5 พฤศจิกายน 2564 เวลา 12:14:49
 48,595 อ่าน




top






อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































