




8 สูตรทำโดนัท โฮมเมดเนื้อนุ่มหวานอร่อยใช่เลย











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
สูตรขนม






8 สูตรทำโดนัท โฮมเมดเนื้อนุ่มหวานอร่อยใช่เลย




304,751อ่าน







0















           รวมสูตรทำโดนัทแบบโฮมเมด ขั้นตอนไม่ยุ่งยาก อร่อยหลากสไตล์ อร่อยทุกคำเต็มอิ่ม                ขนมโดนัท สูตรขนมที่เราคุ้นเคย มีทั้งเมนูโดนัทน้ำตาล เมนูโดนัทเคลือบไอซิ่ง หรือเมนูโดนัทสอดไส้ โดนัทมีหลากหลายรูปร่างหน้าตาก็แล้วแต่คนชอบ เอาล่ะ… ใครอยากทำขนมโดนัทกินกับครอบครัว กระปุกดอทคอมขอแนะนำ 8 เมนูโดนัท รวมถึงมีโครนัท ขนมมีรูตรงกลางเช่นกัน เป็นขนมลูกผสมระหว่างครัวซองต์กับขนมโดนัท ชอบแบบไหนจัดไป  







1. โดนัทโฮมเมด          วันหยุดนี้ใครอยากทำเมนูโดนัทกินเองกับคนพิเศษ ขอแนะนำเมนูโดนัทสูตรร้านดัง จาก คุณ kongkan สมาชิกเว็บไซต์พันทิปดอทคอม จับแป้งโดนัทไปทอดจนเหลือง เคลือบน้ำตาลไอซิ่งรสโกโก้ อร่อยเด็ดจริง ๆ ขอบอกเลย ส่วนผสม แป้งโดนัท (ประมาณ 17 ชิ้นใหญ่)          • น้ำตาลทราย 120 กรัม          • ยีสต์ 15 กรัม          • น้ำ 100 มิลลิลิตร          • นมสดรสหวาน 140 มิลลิลิตร (เราใช้นมไทย-เดนมาร์ค รสหวานแทน กะจะให้หวาน)          • เกลือป่น 5 กรัม (เราใส่แค่หยิบ 3 นิ้ว)          • ไข่ไก่ (ขนาด 50-55 กรัม) 2 ฟอง          • แป้งสาลีอเนกประสงค์ 500 กรัม          • เนยจืด  30 กรัม          • ไขมันถั่วเหลืองสำหรับทอดโดนัทส่วนผสม น้ำตาลไอซิ่งสำหรับชุบโดนัท          • นมสดรสหวาน 4 ช้อนโต๊ะ (เราใช้นมไทย-เดนมาร์ครสหวานแทน)          • เนยสด 2 ช้อนโต๊ะ          • กลิ่นวานิลลา 1/2 ช้อนชา          • น้ำตาลไอซิ่ง 330 กรัม          • ผงโกโก้ 1 ช้อนโต๊ะวิธีทำน้ำตาลไอซิ่งสำหรับชุบโดนัท          • 1. นำนมสดและเนยใส่หม้อ นำขึ้นตั้งไฟอ่อน คนให้เนยละลาย          • 2. พอนมเดือดนิดหน่อย ใส่กลิ่นวานิลลาลงไป ปิดไฟ           • 3. ใส่น้ำตาลไอซิ่งที่ร่อนแล้วลงลงไป คนผสมจนเนื้อเนียน จากนั้นใส่ผงโกโก้ ตั้งไฟต่อให้ร้อนแล้วคนอีก เพราะมันเย็นเร็วมาก **ต้องรีบชุบรีบทำนะค่ะ พอมันเริ่มแห้งเราก็ตั้งไฟต่อได้ค่ะให้พอร้อนแล้วค่อยชุบต่อ**วิธีทำโดนัท          • 1. นวดผสมน้ำตาลทราย ยีสต์ น้ำ นมสดรสหวาน เกลือป่น ไข่ไก่ แป้งสาลีอเนกประสงค์ และเนยจืดเข้าด้วยกันในอ่างผสม นวดด้วยมือประมาณ 40 นาที แล้วพักไว้ 30 นาที จนแป้งโดว์ขึ้นเป็น 2 เท่า           • 2. นำแป้งที่ขึ้นโดแล้วมาทุบไล่ลมแล้วพักต่ออีก 30 นาที หรือจนแป้งขึ้นเป็น 2 เท่า          • 3. นำแป้งมาคลึงให้หนาประมาณ 1 เซนติเมตร จากนั้นใช้ก้นแก้วกับพิมพ์คุกกี้มากดแป้งแล้วพักแป้งโดนัทให้ฟู          • 4. ใส่ไขมันถั่วเหลืองสำหรับทอดโดนัทลงในกระทะหรือหม้อ ใช้ไฟกลางทอดให้ขาวฟูทั้งสองด้านก่อน แล้วค่อยปล่อยให้เหลืองทีละด้านนะคะ จะได้ขอบขาว ๆ มาด้วย           • 5. ตักขึ้นสะเด็ดน้ำมัน นำไปชุบกับส่วนผสมน้ำตาลไอซิ่ง รอจนเซตตัว พร้อมเสิร์ฟ          + ดูวิธีทำเพิ่มเติมได้ที่ โดนัทโฮมเมด นุ่ม ๆ เหนียว ๆ คุณก็ทำได้
++++++++++++++++++++


2. โดนัทอบไส้แยมสตรอว์เบอร์รี           ใครไม่อยากกินโดนัททอดให้ระคายหุ่น ต้องลองเมนูโดนัทอบไส้แยมสตรอว์เบอร์รี สูตรจาก คุณหอมกาแฟ สมาชิกเว็บไซต์พันทิปดอทคอม สูตรนี้สอดไส้แยมสตรอว์เบอร์รี หรือแยมอื่น ๆ ตามชอบ พออบเสร็จก็โรยไอซิ่งก่อนเสิร์ฟ แค่ชิ้นเดียวคงไม่พอส่วนผสม โดนัทอบไส้แยมสตรอว์เบอร์รี          • แป้งสาลีอเนกประสงค์ 1 ถ้วยตวง + 1/2 ถ้วยตวง (ถ้วยตวงที่ใช้อยู่สามารถตวงแป้งได้ 133 กรัมค่ะ)          • น้ำตาลทราย 1/4 ถ้วยตวง (57 กรัม)          • เกลือ 1/4 ช้อนชา          • ยีสต์ 1 ซอง (7 กรัม)          • นมอุ่น 2/3 ถ้วยตวง          • น้ำมันดอกคาโนล่า 3 ช้อนโต๊ะ          • ไข่แดง 2 ฟอง          • กลิ่นวานิลลา 1/2 ช้อนชา          • แป้งสาลีอเนกประสงค์ (สำหรับเติมและโรยตอนนวด) 1/2 ถ้วยตวง (66 กรัม)          • แยมสตรอว์เบอร์รี (หรือแยมอื่น ๆ ที่เราชอบ) 1 ถ้วยตวง          • เนยสด 1 ช้อนโต๊ะ           • น้ำตาลทราย 1/3 ถ้วยตวงวิธีทำโดนัทอบไส้แยมสตรอว์เบอร์รี          • 1. ผสมแป้งสาลีอเนกประสงค์ น้ำตาลทราย เกลือ และยีสต์เข้าด้วยกัน เตรียมไว้          • 2. ผสมนมอุ่น น้ำมันคาโนล่า ไข่แดง และกลิ่นวานิลลาเข้าด้วยกัน เสร็จแล้วเทลงในส่วนผสมแป้งคนผสมให้เข้ากันเล็กน้อย           • 3. นำใส่เครื่งตีแป้ง ใช้หัวตีตะขอ ตีส่วนผสมด้วยความเร็วสูงสุด นาน 2 นาที (ถ้าแป้งยังเหลวอยู่ให้เติมแป้งลงไปอีก 1/4 ถ้วย)           • 4. ปิดเครื่องแล้วนวดจนแป้งเริ่มไม่ติดมือ จากนั้นโรยแป้งลงบนโต๊ะที่จะนวดแป้งเล็กน้อย นำแป้งออกจากโถแล้วนวดด้วยมือต่อ นวดไปอีกประมาณ 50 ครั้ง (หากแป้งติดมือให้โรยแป้งเพิ่ม)          • 5. พักแป้งไว้ 10 นาที จากนั้นเตรียมถาดสำหรับอบ รองด้วยแผ่นซิลิโคน หรือกระดาษรองอบ โรยแป้งลงไปเล็กน้อยเพื่อกันติด           • 6. พอแป้งครบกำหนดจะฟูขึ้นบ้างแล้ว โรยแป้งลงบนโต๊ะอีกครั้ง นวดแล้วแผ่แป้งออกให้หนาประมาณ 1/2 นิ้ว           • 7. ใช้พิมพ์วงกลมขนาด 3 นิ้ว ตัดแป้งออกแล้ววางเรียงไว้บนถาดที่เตรียมไว้ จากนั้นคลุมแป้งด้วยผ้า พักไว้อีก 45 นาที พอพักแป้งครบ 30 นาทีแรก ให้เตรียมเปิดเตาอบรอไว้เลย ใช้ไฟบนที่อุณหภูมิ 180 องศาเซลเซียส และใช้ไฟล่างที่อุณหภูมิ 200 องศาเซลเซียส (แล้วแต่เตาอบด้วยนะไฟอาจไม่เท่ากัน)           • 8. เมื่อพักแป้งจนครบเวลาแล้วจะเห็นว่าแป้งขึ้นฟูสวยงาม พร้อมเข้าอบแล้ว นำเข้าอบประมาณ 12 นาที          • 9. เตรียมแยมสตรอว์เบอร์รีใส่ถุงบีบให้พร้อม          • 10. เมื่อโดนัทอบสุกแล้ว นำออกจากเตามาทาเนย (จะละลายเนยไว้ก่อนหรือทาเลยก็ได้ค่ะ)           • 11. นำไปคลุกน้ำตาลทราย (คลุกตอนที่กำลังร้อนเลย) แล้ววางพักบนตะแกรง          • 12. เจาะรูขนมด้วยไม้เสียบลูกชิ้น แล้วบีบไส้แยมที่เตรียมไว้ใส่เข้าไปในโดนัท **หมายเหตุ : หัวบีบอันนี้เล็กไป บีบไม่ออกเลยต้องเปลี่ยน ใครมีเบอร์ 5 มิลลิเมตร ก็น่าจะพอดี เราไม่มี มีแต่ 8 มิลลิเมตร ซึ่งใหญ่ไปนะ แต่ใช้อันนี้แหละ          + ดูวิธีทำเพิ่มเติมได้ที่ วิธีทำโดนัท แบบไม่ทอด ไส้แยมสตรอว์เบอร์รี เนื้อนุ่มฟู
++++++++++++++++++++


3. โดนัทอบ (ลูกกลม)          ถ้ากลับการกินโดนัทจะอ้วน ต้องลองเปลี่ยนแนวมากินโดนัทอบลูกกลม สูตรจาก เฟซบุ๊ก แม่พลอยซานฟราน สูตรอ้วนน้อย ใส่แอปริคอตเพิ่มความไฮโซ คลุกน้ำตาลซินนามอนสุดหอม ลูกกลมจิ๋วน่าหม่ำ เคี้ยวเพลินเกินห้ามใจส่วนผสม โดนัทอบ          • แอปเปิลไซเดอร์ 1 ช้อนโต๊ะ (หรือจะใช้น้ำส้มสายชูปกติก็ได้)          • นมไร้ไขมัน 1/2 ถ้วย + 2 ช้อนโต๊ะ (หรือนมธรรมดาก็ได้ยิ่งอร่อย)           • แป้งสาลีอเนกประสงค์ 1 ถ้วย          • ผงฟู 1 ช้อนชา          • ลูกจันทน์ป่น 3/4 ช้อนชา (หรือ 1 ช้อนชา เต็มก็ได้)          • แอปริคอตแห้ง (หั่นเป็นชิ้นเล็ก ๆ) 1/3 ถ้วย           • น้ำมันพืช 4 ช้อนโต๊ะ          • กลิ่นวานิลลา 1 ช้อนโต๊ะ          • น้ำตาลทรายขาวป่นละเอียด 2 ช้อนโต๊ะ (ตวงขาดได้นะคะ ถ้าไม่ติดกินหวาน)ส่วนผสม น้ำตาลซินนามอน          • เนยจืดละลาย 1/4 ถ้วย           • เกลือ เล็กน้อย          • น้ำตาลทรายขาวป่นละเอียด 1/2 ถ้วย           • ผงซินนามอน 1 ช้อนชาหมายเหตุ :          น้ำตาลทรายขาวป่น : ถ้าน้ำตาลทรายที่มีอยู่ไม่ละเอียด ให้นำไปปั่นสักครู่ก่อน          แป้ง : จะใช้เป็นแป้งโฮลวีทก็ได้ แต่ขอให้ร่อนแป้งก่อนให้ละเอียด ๆ นะคะ และโดนัทที่ได้จะแห้งกว่าใช้แป้งสาลีปกตินิดหน่อย และอย่าอบนานเกินไป (เอาแค่แป้งสุกก็ยกออกจากเตาเลย) ถ้าอยากให้เฮลธ์ตี้มากขึ้น อาจผสมเนยกับน้ำมันครึ่งต่อครึ่ง หรือเนยมากกว่านิดหนึ่ง แต่ความหอมอร่อยจะลดน้อยลงไปวิธีทำโดนัทอบ          • 1. ทำบัตเตอร์มิลค์ โดยผสมแอปเปิลไซเดอร์หรือน้ำส้มสายชูลงไปในนม คนให้เข้ากันสักครู่ พอนมข้นขึ้น พักไว้          • 2. เปิดเตาอบที่อุณหภูมิ 375 องศาฟาเรนไฮต์ (หรือ 190 องศาเซลเซียส) นำถาดมัฟฟินมาทาน้ำมันหรือเนยบาง ๆ เพื่อกันโดนัทติดถาด พักรอไว้          • 3. ทำส่วนผสมของแห้ง โดยเตรียมชามผสม ใส่แป้ง ผงฟู และลูกจันทน์ป่น คนให้เข้ากัน จากนั้นใส่แอปริคอตลงไป แล้วผสมให้เข้ากัน พยายามให้แอปริคอตกระจายออกจากกัน อย่าให้ติดกันเป็นก้อน ๆ (ใช้มือก็ได้) แล้วพักไว้          • 4. ทำส่วนผสมของเหลว โดยผสมบัตเตอร์มิลค์ (นมควรข้นขึ้นหลังผสมน้ำส้มสายชู) ลงไปในชามน้ำมันพืช ตามด้วยกลิ่นวานิลลาและน้ำตาลทราย แล้วคนให้เข้ากันจนน้ำตาลละลาย          • 5. เทส่วนผสมของแห้งลงในชามส่วนผสมของเหลว (ทีละครึ่ง) แล้วคนพอเข้ากัน (อย่าคนจนเพลินเชียวเพราะจะได้โดนัทเนื้อหนักแทนเนื้อนุ่ม) ส่วนผสมแป้งโดนัท (batter) ที่ได้จะเหนียวข้น หนืดกว่าส่วนผสมแป้งเค้ก (batter) มาก          • 6. ใช้ที่ตักไอศกรีมขนาดเล็ก ตักส่วนผสมแป้งโดนัท (batter) ใส่ถาดมัฟฟิน ถ้าอยากได้ลูกกลม ๆ สวยงามอาจใช้ปลายช้อนช่วยเกลี่ยแป้งหลังตักใส่พิมพ์          • 7. นำเข้าเตาอบ (ที่ได้ความร้อน 375 องศาฟาเรนไฮต์ หรือ 190 องศาเซลเซียส) ใช้เวลา 15-17 นาที (ขึ้นอยู่กับเตาแต่ละคน) เราจะอบแค่โดนัทสุก (สังเกตความสุกโดยใช้ปลายมีดจิ้ม ถ้าดึงออกมาปลายมีดสะอาดแสดงว่าสุกแล้ว) อย่าอบนานเกินไป โดยเฉพาะถ้าใช้แป้งโฮลวีทและถ้าแอบลดน้ำมันเพราะจะได้โดนัทจะแห้งเกินไป (แฟนเพจหลายคนชอบแอบลดน้ำมันค่ะ)          • 8. ระหว่างรอโดนัทสุก เราก็ทำน้ำตาลซินนามอนโรยกัน โดยละลายเนย (ในถ้วยน้ำจิ้ม) แล้วใส่เกลือลงไป (เอาแค่นิดเดียวนะคะ) แล้วพักไว้ อีกถ้วยหนึ่ง ผสมน้ำตาลทรายกับผงซินนามอน คนให้เข้ากัน          • 9. พอโดนัทสุก ก็นำโดนัทมาจุ่มเนย และตามด้วยจุ่มน้ำตาล จะจุ่มแบบทั้งลูกหรือครึ่งลูกก็แล้วแต่ (เคาะ ๆ โดนัท หลังจุ่มเนย และจุ่มน้ำตาลด้วยค่ะ น้ำตาลจะได้ไม่มากเกินไป) ถ้าเกล็ดน้ำตาลไม่ป่นจะไม่ติดโดนัท พอทำเสร็จก็วางบนตะแกรงรอให้เย็น (ทานตอนอุ่น ๆ จะอร่อยมาก ขอบอก)          + ดูวิธีทำเพิ่มเติมได้ที่ โดนัทอบ สูตรขนมอ้วนน้อย ลูกเล็กพอดีคำหม่ำอร่อย
++++++++++++++++++++






4. โดนัทเคลือบไอซิ่ง 
  
  

          โดนัทคลุกน้ำตาลก็อร่อย แต่กินบ่อยก็เอียน ลองเพิ่มความเก๋ด้วยการเคลือบไอซิ่งดีกว่า ขอแนะนำโดนัทเคลือบไอซิ่ง สูตรโดนัทยีสต์เหนียวนุ่มเคลือบน้ำตาลไอซิ่ง ทำได้ทั้งแบบโดนัทมีรูและโดนัทจิ๋ว ไม่ว่าหน้าตาแบบไหนก็น่าลองส่วนผสม โดนัทเคลือบไอซิ่ง          • นมสด 1 ถ้วย + 1/4 ถ้วย          • ยีสต์ 2 ช้อนชา + 1/4 ช้อนชา          • ไข่ไก่ 2 ฟอง          • เนยจืดละลาย 8 ช้อนโต๊ะ          • น้ำตาลทราย 1/4 ถ้วย          • เกลือป่น 1 ช้อนชา          • แป้งขนมปัง 4 ถ้วย + 1/4 ถ้วย           • แป้งนวล          • น้ำมันพืชส่วนผสม น้ำตาลไอซิ่ง          • น้ำตาลไอซิ่ง 4 ถ้วย          • นมสด 1/2 ถ้วย          • เกลือวิธีทำโดนัทเคลือบไอซิ่ง          • 1. นำนมสดเข้าไมโครเวฟประมาณ 45 วินาที ใส่ยีสต์ลงไปคนให้เข้ากัน พักทิ้งไว้ประมาณ 5 นาที หรือจนเป็นฟอง          • 2. ใช้หัวตีตะขอตีส่วนผสมยีสต์ ไข่ไก่ เนยละลาย น้ำตาลทราย และเกลือ จนเข้ากัน เทแป้งขนมปังลงไปครึ่งหนึ่ง ตีผสมให้เข้ากัน แล้วค่อยใส่แป้งที่เหลือลงไปตีผสมให้เข้ากันอีกครั้ง คลุมด้วยผ้าพักทิ้งไว้ประมาณ 1 ชั่วโมง          • 3. พอแป้งขึ้นฟู นำแป้งออกมาแผ่เป็นแผ่นสี่เหลี่ยม หนาประมาณ 1/2 นิ้ว ใช้พิมพ์กดโดนัท กดลงไปบนแผ่นแป้ง จะได้โดนัทมีรูตรงกลาง กับโดนัทก้อนกลมจิ๋ว เสร็จแล้ววางลงบนกระดาษรองอบ คลุมด้วยผ้า พักทิ้งไว้ประมาณ 45 นาที           • 4. ใส่น้ำมันลงในกระทะ นำแป้งโดนัทลงไปทอดจนสุกเหลืองทั้งสองด้าน ตักขึ้นมาสะเด็ดน้ำมัน           • 5. ผสมส่วนผสมน้ำตาลไอซิ่ง นำโดนัทลงไปชุบ รอจนเซตตัว พร้อมเสิร์ฟ
++++++++++++++++++++
  
  
 

5. โดนัทน้ำตาล          
 ลองมาทำเมนูโดนัทน้ำตาลสุดเบสิกกันเถอะ ทำไมยากแถมยังใช้เวลาไม่นาน 
แค่ทอดแป๊บเดียวก็เสร็จ 
ถ้าหากไม่มีเครื่องทำโดนัทก็ใช้พิมพ์กดคุกกี้แทนได้นะคะ 
ขอให้สนุกกับการเข้าครัวนะคะส่วนผสม โดนัทน้ำตาล          • แป้งสาลีอเนกประสงค์ 500 กรัม          • ผงฟู 8 กรัม          • นมผง 40 กรัม          • น้ำตาลไอซิ่ง 240 กรัม          • เกลือ 2 ช้อนชา          • น้ำ 300 กรัม          • ไข่ไก่ (ไข่ทั้งฟองตีให้เข้ากัน) 160 กรัม          • น้ำมันพืช 60 กรัม          • สีผสมอาหารสีเหลือง 12 หยด          • น้ำมันพืช (สำหรับทอด)          • น้ำตาลทราย (สำหรับคลุก)วิธีทำโดนัทน้ำตาล          • 1. ร่อนแป้งสาลีอเนกประสงค์ ผงฟู นมผง และน้ำตาลไอซิ่งเข้าด้วยกัน เติมเกลือลงไป  
         • 2. เติมน้ำ ไข่ไก่ น้ำมันพืช 
และสีผสมอาหารสีเหลืองลงในส่วนผสมแป้ง คนเบา ๆ 
จนส่วนผสมเนียนเป็นเนื้อเดียวกัน พักไว้ประมาณ 15 นาที          • 
3. ตั้งกระทะใส่น้ำมันลงไปใช้ไฟปานกลาง นำส่วนผสมเทลงเครื่องหยอดโดนัท 
กดลงบนน้ำมันที่ร้อนได้ที่ เมื่อโดนัทลอยขึ้นให้พลิกกลับด้าน 
ทำการทอดจนมีสีเหลืองสวยทั้งชิ้น ตักขึ้นสะเด็ดน้ำมัน           • 4. นำไปคลุกน้ำตาลทรายขณะยังอุ่น พร้อมเสิร์ฟ
++++++++++++++++++++
  


6. โครนัท (โดนัท+ครัวซองต์)           สำหรับใครที่อยากลองเมนูลูกผสมระหว่างโดนัทกับครัวซองต์ต้องลองเมนูโครนัท สูตรจาก คุณ chon ch หน้าตาเหมือนโดนัทแต่มีเนื้อขนมเป็นชั้น ๆ เหมือนครัวซองต์ หอมกลิ่นเนยสุด
 ๆ สูตรนี้โรยเกล็ดน้ำตาลสวยงามด้วย อยากรู้ว่าอร่อยแค่ไหนต้องพิสูจน์ค่ะส่วนผสม แป้งโครนัท          • ยีสต์ 2 ช้อนชา + 1/4 ช้อนชา          • น้ำอุณหภูมิห้อง 1/2 ถ้วยตวง          • เกลือป่น 1 ช้อนชา          • น้ำตาลทราย 2 ช้อนโต๊ะ (ใครชอบหวานเพิ่มได้อีกนะคะ)          • นมสด 1/2 ถ้วยตวง          • เนยละลาย 2 ช้อนโต๊ะ          • กลิ่นวานิลลา 1 ช้อนชา          • ไข่ไก่ 1 ฟอง          • ผงลูกจันทน์ 1/8 ช้อนชา          • แป้งสาลีเอนกประสงค์ 450 กรัม           • เนยอุณหภูมิห้อง 180 กรัม          • เกล็ดน้ำตาลตามชอบส่วนผสม ไอซิ่งราดหน้าโครนัท           • นมสด           • น้ำตาลไอซิ่ง           • กลิ่นวานิลลาวิธีทำโครนัท 
         • 1. ผสมยีสต์กับน้ำอุ่นเข้าด้วยกัน คนผสมให้ยีสต์ละลาย 
พักทิ้งไว้ 5 นาที เมื่อผ่านไป 5 นาที นำไปใส่ในโถผสม 
หรือใครจะนำยีสต์ไปผสมในโถผสมเลยก็ได้นะคะ จะได้ไม่ต้องล้างถ้วยชามหลายหน 
จากนั้นใส่ส่วนผสมที่เหลือทั้งหมดลงไป ยกเว้นแป้งและเนย 
แล้วคนผสมให้เข้ากันดี          • 2. ใส่แป้งสาลีอเนกประสงค์ลงไป 
จากนั้นเปิดเครื่องเป็นความเร็วต่ำ นวดให้ส่วนผสมเข้ากันดี 
จากนั้นนำออกมานวดด้วยมือสัก 2 นาที แล้วห่อโดว์ด้วยพลาสติกถนอมอาหาร 
นำไปแช่ตู้เย็นนาน 30 นาที          • 3. เอาโดว์ออกมารีดให้เป็นสี่เหลี่ยมผืนผ้า รีดให้แบนที่สุดเท่าที่จะรีดได้นะคะ          • 4. นำเนยที่มาทาโดว์ที่เรารีดไว้ โดยแบ่งโดว์เป็น 3 ส่วน ทาเนยเฉพาะตรงกลางแผ่นแป้งนะคะ ไม่ต้องทาหมด แค่ครึ่งเดียวก็พอ 
         • 5. พับโดว์มาทับตรงกลางที่เราทาเนยไว้ 
จากนั้นทาเนยทับโดว์ที่เราพับเมื่อครู่ แล้วพับโดว์ส่วนที่ 3 
จากนั้นห่อทับโดว์อีกครั้งด้วยพลาสติกถนอมอาหาร แล้วนำไปแช่ตู้เย็นนาน 30 
นาที          • 6. เมื่อครบ 30 นาที นำโดว์มารีดอีกที 
แบ่งโดว์เป็น 3 ส่วนอีกครั้ง จากนั้นก็พับโดว์อีกครั้ง 
ทำเหมือนครัวซองต์เลยค่ะ จากนั้นก็นำโดว์ไปแช่ตู้เย็นอีกรอบ คราวนี้ 2 
ชั่วโมง โดว์พองบวมน่ารักเชียว          • 7. รีดโดว์เพื่อจะนำมากดเป็นโดนัท กดแล้วก็พักไว้ 20 นาทีก็พอค่ะ  
         • 8. ตั้งน้ำมันให้ร้อนใช้ไฟกลาง นำโครนัทไปทอดข้างละ 2 นาที 
พักไว้ให้เย็น หรือว่าจะกินตอนร้อน ๆ ก็โอเคนะคะ ดังกร๊วบ ๆ กันเลยทีเดียว 
         • 9. ทำไอซิ่งราดหน้าโครนัท นำนม น้ำตาลไอซิ่ง และกลิ่นวานิลลา 
ผสมให้เข้ากัน แล้วนำไปราดบนโครนัท เอาให้เยิ้มกันไปเลยค่ะ 
โรยหน้าด้วยเกล็ดน้ำตาลหลากหลายสี           + ดูวิธีทำเพิ่มเติมได้ที่ cronuts ขนมโดนัทครัวซองต์ หวานกรอบอร่อย
++++++++++++++++++++
  


7. โครนัท (โดนัท+ครัวซองต์)           ใครมีเครื่องตีแป้งแล้วอยากทำโครนัทกินเป็นอาหารว่าง ขอแนะนำสูตรจากนิตยสารแม่บ้าน เนื้อขนมเป็นชั้น ๆ เหมือนครัวซองต์ 
แต่ไม่ต้องนวดให้เมื่อยมือเพราะใช้เครื่อง พอทอดเสร็จก็โรยน้ำตาลทราย 
หรือเคลือบด้วยน้ำตาลไอซิ่ง ทำเถอะอร่อยชัวร์ส่วนผสม แป้งโครนัท          • แป้งขนมปัง 1 กิโลกรัม          • สารเสริมคุณภาพสำหรับทำขนมปัง 10 กรัม          • ยีสต์สำหรับทำขนมปังหวาน 20 กรัม          • น้ำตาลทราย 50 กรัม          • เกลือป่น 20 กรัม          • น้ำเย็น 550 กรัม          • เนยสดชนิดเค็ม 150 กรัม          • เพสตรีมาร์การีน 500 กรัม          • เนยขาวสำหรับทอด          • รอยัลไอซิ่งสำหรับเคลือบ          • ผงซินนามอนสำหรับโรยส่วนผสม รอยัลไอซิ่ง          • น้ำตาลไอซิ่ง 250 กรัม          • ไข่ขาว 1 ฟอง + 1/2 ฟอง          • น้ำมะนาว 1/2 ช้อนชา          • นมข้นหวาน 2 ช้อนโต๊ะวิธีทำรอยัลไอซิ่ง          • 1. ร่อนน้ำตาลไอซิ่งลงในอ่างผสม เตรียมไว้ 
         • 2. ตีไข่ขาวด้วยหัวตีรูปตะกร้อ 
ใช้ความเร็วสูงสุดจนส่วนผสมขึ้นฟู ค่อย ๆ เติมน้ำตาลไอซิ่งทีละน้อยจนหมด 
ตีต่อสักครู่แล้วเติมน้ำมะนาวจนข้น เติมนมข้นหวาน คนพอเข้ากัน เตรียมไว้วิธีทำโครนัท          • 1. ผสมแป้งขนมปังกับสารเสริมคุณภาพฯ และยีสต์ เข้าด้วยกันแล้วเทใส่เครื่อง 
         • 2. ผสมน้ำตาลทราย เกลือป่น และน้ำเย็นให้เข้ากัน 
จากนั้นเทใส่ในส่วนผสมของแห้ง นวดพอเข้ากันโดยใช้หัวตีรูปตะขอ 
ด้วยความเร็วต่ำสุด เติมเนยสดชนิดเค็ม เปลี่ยนเป็นความเร็วปานกลาง 
นวดต่อจนส่วนผสมเนียน พักไว้ 5 นาที          • 3. 
นำส่วนผสมขึ้นมารีดเป็นแผ่นสี่เหลี่ยม นำเพสตรีมาร์การีนลงไปตรงกลาง 
ห่อให้สนิท นำไปรีดเป็นแผ่นยาวสำหรับพับ 3 ทบ แล้วนำเข้าตู้เย็นพักไว้ 30 
นาที นำออกมารีด ทำจนครบ 3 ครั้ง เก็บเข้าตู้แช่แข็ง พักให้แป้งโดว์แข็งตัว
 จึงนำมารีดเป็นแผ่น แล้วใช้พิมพ์กด           • 4. 
นำไปทอดในเนยขาว ใช้ไฟปานกลางค่อนข้างอ่อน ทอดจนเหลือง พักไว้ให้เย็น 
นำโครนัทที่พักไว้ชุบด้วยน้ำตาลรอยัลไอซิ่ง โรยด้วยผงซินนามอน 
หรือชุบด้วยช็อกโกแลตตามชอบ          + ดูวิธีทำเพิ่มเติมได้ที่ โครนัท ขนมลูกผสมจากครัวซองต์กับโดนัท
++++++++++++++++++++
  


8. ฮาวายเอียนโดนัท           ปิดท้ายกันด้วยเมนูฮาวายเอียนโดนัท สูตรจาก นิตยสาร food news & life สูตรทำง่ายมาก เพราะไม่ต้องมานั่งทำแป้งให้วุ่นวาย เพียงแค่คุณมีขนมปังเท่านั้น ! ส่วนผสม ฮาวายเอียนโดนัท          • ขนมปังแซนด์วิช 1 แถว          • แยมสับปะรด 200 กรัม          • ช็อกโกแลตละลาย          • สับปะรดในน้ำเชื่อม           • เชอร์รีแดงในน้ำเชื่อม           • สตรอว์เบอร์รีสด           • กีวีปอกเปลือก           • ใบสะระแหน่ส่วนผสม น้ำตาลไอซิ่ง          • น้ำตาลไอซิ่ง 250 กรัม          • น้ำร้อนจัด 40 มิลลิลิตร          • เนยขาว 1 ช้อนโต๊ะ          • สีผสมอาหาร สีเหลืองมะนาว 1/2 ช้อนชา          • น้ำหอมกลิ่นสับปะรด 1/2 ช้อนชาวิธีทำน้ำตาลไอซิ่ง          • ผสมส่วนผสมทั้งหมดเข้าด้วยกัน คนด้วยตะกร้อมือจนกระทั่งส่วนผสมละลาย เตรียมไว้สำหรับเคลือบหน้าวิธีทำฮาวายเอียนโดนัท          • 1. ทาแยมสับปะรดลงบนขนมปังแซนด์วิชแผ่นที่ 1 ให้ทั่ว ประกบด้วยขนมปังแซนด์วิชแผ่นที่ 2 ทำเช่นนี้จนครบ 4 ชั้น 
         • 2. ใช้พิมพ์วงแหวนขนาด 3 นิ้ว กดชิ้นขนมปังแซนด์วิช 
และใช้พิมพ์วงแหวนขนาด 1+1/2 นิ้ว กดตรงกลางให้ เป็นรูลักษณะคล้ายโดนัท           • 3. เคลือบหน้าด้วยส่วนผสมน้ำตาลไอซิ่ง พักไว้จนทรงตัวดี ราดด้วยช็อกโกแลตแข็งละลาย          • 4. แต่งด้วยสับปะรดในน้ำเชื่อม เชอร์รีแดงในน้ำเชื่อม สตรอว์เบอร์รีสด กีวีปอกเปลือก และใบสะระแหน่ ให้สวยงาม          + ดูวิธีทำเพิ่มเติมได้ที่ ฮาวายเอียนโดนัท อาหารว่างสุดง่ายจากขนมปังธรรมดา          โอ้โห
 ! 8 เมนูโดนัทที่เห็นแล้วน้ำลายสอ ใครอยากทำเองสักครั้งจดสูตรเลยค่ะ 
มีพ่วงสูตรโครนัทมาให้ได้ซ้อมมือด้วย ว่าแต่จะโรยน้ำตาล 
หรือเคลือบไอซิ่งดีหนอ รักพี่เสียดายน้องก็ไม่ต้องเลือก ทำหน้ารวมมิตรไปเลย
 ครึ่งหนึ่งน้ำตาลทราย อีกครึ่งก็เคลือบไอซิ่งดูเก๋ไปอีกแบบเนอะ

 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






8 สูตรทำโดนัท โฮมเมดเนื้อนุ่มหวานอร่อยใช่เลย





อัปเดตล่าสุด 14 สิงหาคม 2563 เวลา 14:30:26
 304,751 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































