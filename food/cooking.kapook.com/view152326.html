




15 เมนูจากอาหารกระป๋อง อาหารจานด่วนอิ่มง่ายอร่อยครบ











































































x close

















cooking



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เมนูอาหาร

อาหารจานเดียว
เมนูไมโครเวฟ
เมนูไข่
อาหารเช้า
อาหารว่าง
อาหารอื่นๆ


อาหารสุขภาพ

อาหารเพื่อสุขภาพ
อาหารลดน้ำหนัก
อาหารเจ
อาหารมังสวิรัติ
อาหารคลีน
สลัดและน้ำสลัด


อาหารนานาชาติ

อาหารไทย
อาหารฝรั่ง
อาหารประจําชาติอาเซียน


สูตรขนม

ขนมไทย
เค้ก
คุกกี้และเบเกอรี่
ไอศกรีม
สูตรขนมอื่นๆ


สูตรเครื่องดื่ม

เครื่องดื่มเพื่อสุขภาพ
น้ำปั่นและสมูทตี้
น้ำผลไม้
เครื่องดื่มอื่นๆ


ไอเดียอาหาร

เคล็ดลับทำอาหาร

เรื่องอาหารน่ารู้อื่นๆ




 


cooking
อาหารนานาชาติ






15 เมนูจากอาหารกระป๋อง อาหารจานด่วนอิ่มง่ายอร่อยครบ




246,377อ่าน







0















           อย่ามองข้าม ! อาหารกระป๋อง ทำเป็นสูตรอาหารง่าย ๆ อร่อยได้ไม่ต้องรอสิ้นเดือน แค่กระป๋องเดียวก็อิ่มท้อง จะจัดแบบไหนก็เอาตามสไตล์ที่คุณพี่ชอบเป็นพอ            อาหารกระป๋องทำอะไรกินได้บ้าง ? เคยทำแต่เมนูไข่เจียวปลากระป๋อง ผัดกะเพราปลากระป๋อง และยําปลากระป๋อง แค่นึกถึงก็หน่าย มีเมนูอาหารกระป๋องอะไรที่น่าสนใจกว่านี้อีกไหม กระปุกดอทคอมขอนำเสนอ 15 เมนูจากอาหารกระป๋อง มีทั้งอาหารจานเดียว เช่น สปาเกตตีเส้นดำผัดหอยลายกระป๋อง ขนมจีนน้ำยาทูน่ากระป๋อง หรือเมนูกับข้าว เช่น ต้มยำปลากระป๋อง น้ำพริกอ่องทูน่ากระป๋อง และอาหารกระป๋องอร่อยอื่น ๆ อีกเพียบ เอาล่ะ… ไปซื้ออาหารกระป๋องรอเลย






เมนูจากปลากระป๋อง

1. ลาบปลากระป๋อง 



          วันหยุดเคลียร์ตู้กับข้าวเจอปลากระป๋อง กรี๊ด ! ตอนนี้ยิ่งหิว ๆ เอามาทำเมนูลาบปลากระป๋องที่อยากกินมานานเลยดีกว่า สิ่งที่ขาดไม่ได้เลยคือ ข้าวคั่ว พอคลุก ๆ ส่วนผสมทุกอย่างลงตัวแล้วก็กินกับผักสดกันเลย อิ่มนี้ไม่อ้วนแน่นอนส่วนผสม ลาบปลากระป๋อง          • ปลากระป๋อง          • น้ำมะนาว          • น้ำปลา          • พริกป่น          • ข้าวคั่ว          • หอมแดงซอย          • ผักเคียง ตามชอบวิธีทำลาบปลากระป๋อง          • 1. หั่นเนื้อปลาเป็นชิ้นพอคำ           • 2. ใส่น้ำมะนาว น้ำปลา พริกป่น และข้าวคั่ว ลงในชามผสม ตามด้วยหอมแดงซอยลงไปคนให้เข้ากัน            • 3. ใส่เนื้อปลาลงไปในน้ำยำแล้วคลุกให้เข้ากัน           • 4. ตักลาบปลากระป๋องจัดเรียงเป็นคำ ๆ เสิร์ฟพร้อมกับผักเคียง          + ดูวิธีทำเพิ่มเติมได้ที่ ลาบปลากระป๋อง เมนูกับข้าวสิ้นเดือนง่าย ๆ ลดความอ้วนได้
++++++++++++++++++++
 2. ต้มยำปลากระป๋อง 



          จู่ ๆ ก็อยากกินเมนูต้มยำแซ่บ ๆ เป็นอาหารเย็น ออกไปซื้อก็ไม่ได้เพราะฝนก็ตกหนัก ถ้ารอนานกว่านี้คงเป็นลมตาย ปิ๊ง ! ไปค้นอาหารกระป๋องทำเป็นเมนูต้มยำปลากระป๋องก็ได้นี่นา เครื่องสมุนไพรก็ไปเด็ดเอาหน้าบ้าน อิ่มอร่อยราคาประหยัดส่วนผสม ต้มยำปลากระป๋อง          • ปลากระป๋อง          • น้ำเปล่า          • ข่า (หั่นแว่น)          • ตะไคร้ (หั่นท่อน)          • ใบมะกรูด (ฉีกก้านกลาง)          • หอมแดง (ปอกเปลือกแล้วทุบพอแตก)          • พริกขี้หนูซอย          • เห็ดฟาง (ผ่า 4 ส่วน)          • น้ำปลา          • มะนาว          • ผักชีฝรั่งซอย (โรยหน้า)          • ผักชีไทยซอย (โรยหน้า)วิธีทำต้มยำปลากระป๋อง          • 1. ใส่น้ำลงในหม้อนำขึ้นตั้งไฟต้มจนเดือด ใส่ข่า ตะไคร้ ใบมะกรูด หอมแดง และเห็ดฟาง ลงไปต้มจนเดือดอีกครั้ง          • 2. ใส่ปลากระป๋องลงไปต้ม คนผสมให้เข้ากัน           • 3. รอจนเดือดอีกครั้งแล้วปิดไฟ ก่อนจะปรุงรสด้วยน้ำมะนาว น้ำปลา คนผสมให้เข้ากัน ชิมรสตามชอบ           • 4. ตักใส่ถ้วย โรยด้วยผักชีฝรั่งและผักชีซอย พร้อมเสิร์ฟ          + ดูวิธีทำเพิ่มเติมได้ที่ ต้มยำปลากระป๋อง เมนูกับข้าวสิ้นเดือนแบบไม่สิ้นคิด
++++++++++++++++++++ 



3. มาม่าไข่ตุ๋นปลากระป๋อง 


          สิ้นเดือนแบบนี้เด็กหออย่างเราคงต้องกินเมนูจากอาหารกระป๋องอีกแล้ว เอ๊ะ ! เมื่อเช้าแอบเห็นเพื่อนเขาทำเมนูมาม่าไข่ตุ๋นปลากระป๋อง เราลองทำเลียนแบบบ้างดีกว่า สูตรจาก คุณ rita_bunny สมาชิกเว็บไซต์พันทิปดอทคอม จับส่วนผสมทุกอย่างมาคนผสมให้เข้ากัน นำเข้าไมโครเวฟ แค่นี้ก็เรียบร้อยส่วนผสม มาม่าไข่ตุ๋นปลากระป๋อง          • บะหมี่กึ่งสำเร็จรูป (รสหมูสับ ขนาดจัมโบ้) 1 ซอง          • ปลาแมคเคอเรลในซอสมะเขือเทศ (หรือปลาซาร์ดีน) 1 กระป๋อง          • ไข่ไก่ 3 ฟอง          • น้ำเปล่า 2 ถ้วย          • ถั่วลันเตา          • แครอต          • ข้าวโพด          • มะเขือเทศ          • ผักชี          • ข้าวสวย วิธีทำมาม่าไข่ตุ๋นปลากระป๋อง          • 1. ขยำเส้นมาม่าแล้วใส่เครื่องปรุงลงไป (ใครกินเผ็ดสามารถใส่ซองพริกลงไปด้วยได้)          • 2. ใส่ปลากระป๋องลงไปแล้วใช้ส้อมบี้ให้แหลก          • 3. ใส่ไข่ไก่ลงไป          • 4. เติมน้ำเปล่าลงไป          • 5. ใส่ถั่วลันเตา แครอต และข้าวโพด ลงไปแล้วคนให้เข้ากัน (คนเบา ๆ) ปิดฝานำเข้าไมโครเวฟ ใช้ไฟแรง 300 วัตต์ ประมาณ 15 นาที          • 6. นำออกจากไมโครเวฟตกแต่งด้วยมะเขือเทศและผักชี จัดเสิร์ฟกับข้าวสวย          + ดูวิธีทำเพิ่มเติมได้ที่ มาม่าไข่ตุ๋นปลากระป๋องไมโครเวฟ อิ่มคุ้ม อร่อยครบ ในราคาเบา ๆ
++++++++++++++++++++ 

4. ปลากระป๋องทอดกระเทียม


          ถ้าจับปลากระป๋องราดข้าวคงเฉอะแฉะ ไหน ๆ ก็มีกระเทียมในครัว ดัดแปลงเป็นเมนูปลากระป๋องทอดกระเทียมกันดีกว่า สูตรจาก นิตยสารแม่บ้าน จับปลากระป๋องคลุกแป้งนำไปทอดจนกรอบ สุดท้ายก็โรยกระเทียมลงไป ง่ายดายมากเลยเนอะส่วนผสม ปลากระป๋องทอดกระเทียม          • ปลาแมคเคอเรลในซอสมะเขือเทศ 2 กระป๋อง (กรองเอาแต่เนื้อปลา)           • กระเทียมและรากผักชี (โขลกรวมกันพอหยาบ) 1/3 ถ้วยตวง          • แป้งทอดกรอบ 1/2 ถ้วยตวง          • ต้นหอมซอย 2 ช้อนชา          • น้ำมันพืช (สำหรับทอด)วิธีทำปลากระป๋องทอดกระเทียม          • 1. นำเนื้อปลาแมคเคอเรลลงคลุกกับแป้งทอดกรอบจนทั่ว เตรียมไว้          • 2. ใส่น้ำมันพืชลงในกระทะ นำขึ้นตั้งไฟพอร้อน นำกระเทียมกับรากผักชีโขลกลงทอดจนเหลืองกรอบ ตักขึ้น พักไว้ให้สะเด็ดน้ำมัน          • 3. ใส่ปลาแมคเคอเรลที่คลุกกับแป้งลงทอดจนสุกเหลืองกรอบ ตักขึ้นให้สะเด็ดน้ำมันจัดใส่จาน โรยกระเทียม รากผักชีที่ทอดไว้ และต้นหอมซอย จัดเสิร์ฟ          + ดูวิธีทำเพิ่มเติมได้ที่ ปลากระป๋องทอดกระเทียม เมนูง่าย ๆ จากปลากระป๋อง
++++++++++++++++++++ 



5. มาม่ายำปลากระป๋อง 


          ยำปลากระป๋องกับข้าวสวยก็กินมาหลายมื้อ ลองเปลี่ยนมากินกับมาม่าน่าจะเข้าท่า กลายเป็นเมนูมาม่ายำปลากระป๋อง สูตรจาก คุณ am nicha สูตรยำปลากระป๋องง่าย ๆ ใส่แค่หอมใหญ่ ปรุงรสแซ่บตามชอบ พอเสร็จแล้วก็โปะบนมาม่า ส่วนผสม มาม่ายำปลากระป๋อง          • มาม่ารสต้มยำกุ้ง 2 ห่อ          • ปลากระป๋อง          • หอมใหญ่หั่นเป็นวง ๆ           • มะนาว 1 ซีก          • พริกขี้หนูซอย 3 เม็ด          • ผักชีโรยหน้านิดหน่อย วิธีทำมาม่ายำปลากระป๋อง          • 1. ต้มน้ำพอเดือดแล้วใส่เส้นมาม่าลงไปต้มจนนุ่ม ปิดไฟแล้วคน ๆ สัก 2-3 นาที ตักขึ้นสะเด็ดน้ำ ตักเส้นมาม่าใส่ชาม เตรียมไว้ (เราจะได้มาม่าเส้นเหนียวนุ่มเยี่ยงนี้ ถ้าเผอเรอต้มนานไปนะเธอ อืดฉึ่งมาเลยล่ะ ถ้าใครไม่ต้มก็ทำตามวิธี ฉีกซอง-เติมน้ำร้อนก็ได้นะคะ ง่ายดี อิอิ)          • 2. เทปลากระป๋องใส่ชาม เตรียมไว้ (เรามาดูปลากระป๋องกัน เอ...รู้สึกอย่างนี้ทุกครั้งเวลาเทปลากระป๋องออกมาประมาณว่า ทำไมมันไม่เหมือนในโฆษณาเลย !! -*- ในโฆษณามันทำซะสวย ปลาเรียงกัน 3 ตัวสวยงาม พอเราซื้อมาเปิดออกมาเละทุกที 555 เอาเถอะ ๆ เราจะบอกว่าเทออกใส่ชามไว้ก่อน เพราะถ้าเทพรวดลงไปในมาม่าเลยก็จะได้ทั้งเนื้อทั้งน้ำ เลี่ยนเว่อร์เลยแหละ)          • 3. ตักเนื้อปลางาม ๆ มาไว้บนเส้นมาม่า (แต่ของนิชานี่มันเพราะ 2 กระป๋อง 25 บาทหรือเปล่าเลยไม่ค่อยมีความงามแงะกับเขาเลย -*-)          • 4. เอาหอมวงมาเรียงให้สวยงาม (หน้าตามาก่อนรสชาติ 555)          • 5. ใส่พริกขี้หนูซอย ตามด้วยเครื่องปรุงมาม่า (ใส่แค่ 1 ซองพอนะคะ ถึงเราจะใส่เส้น 2 ซองก็เถอะ เพราะว่าเราทำแบบน้ำขลุกขลิกค่ะ เครื่องปรุงห่อเดียวก็แจ่มว้าวแล้ว ใส่ 2 ห่อโรคไตถามหานะเออ ><)          • 6. บีบมะนาวลงไป เทน้ำที่ต้มมาม่าลงไปให้พอท่วมเส้นนิด ๆ โรยผักชีเล็กน้อย พร้อมเสิร์ฟ          + ดูวิธีทำเพิ่มเติมได้ที่ มาม่ายำปลากระป๋อง เมนูประหยัดสุดแซ่บแน่นเครื่อง
++++++++++++++++++++
เมนูจากทูน่ากระป๋อง


6. น้ำพริกหนุ่มทูน่ากระป๋อง 




          เอาใจสาว ๆ ที่ห่วงหุ่นสวยด้วยเมนูน้ำพริกหนุ่มทูน่ากระป๋อง สูตรจาก นิตยสารแม่บ้าน จุดเด่นคือ เพิ่มเนื้อทูน่ากระป๋องลงไป กินกับผักดิบหรือผักสดก็เจิดส่วนผสม น้ำพริกหนุ่มทูน่า           • ปลาทูน่าในน้ำเกลือ 1/2 ถ้วยตวง          • น้ำมะนาวคั้นสด 1 ช้อนโต๊ะ + 1/2 ช้อนโต๊ะ          • น้ำปลา 1 ช้อนโต๊ะ          • น้ำตาลทราย 1 ช้อนชา          • น้ำต้มสุก 3 ช้อนโต๊ะ          • พริกหนุ่ม 6 เม็ด          • หอมแดงปอกเปลือก 3 หัว          • กระเทียมไทยกลีบเล็ก 7 กลีบ          • พริกขี้หนูสีแดงเม็ดใหญ่ 4 เม็ด          • ผักสดสำหรับรับประทานเคียง          • ผักกาดขาว ผักกาดแก้ว แตงกวาญี่ปุ่น ถั่วฝักยาว หรือผักสลัดใบ ตามชอบวิธีทำน้ำพริกหนุ่มทูน่า          • 1. นำพริกหนุ่มเสียบด้วยไม้ปลายแหลม นำไปย่างไฟจนผิวด้านนอกไหม้เป็นสีดำ จากนั้นลอกผิวออก เตรียมไว้          • 2. คั่วหอมแดง กระเทียม และพริกขี้หนู ในกระทะด้วยไฟอ่อนจนหอม สังเกตผิวพริกเริ่มมีรอยไหม้ ปิดไฟ พักไว้ให้เย็น          • 3. โขลกพริกขี้หนู หอมแดง และกระเทียม ให้แหลก จากนั้นเติมพริกหนุ่ม โขลกให้เข้ากัน          • 4. เติมเนื้อปลาทูน่าลงไป โขลกให้แหลก จากนั้นปรุงรสด้วยน้ำมะนาว น้ำปลา และน้ำตาลทราย เติมน้ำต้มสุก ชิมรสให้รสเปรี้ยวนำ          • 5. เสิร์ฟเคียงกับผักสดตามชอบ          หมายเหตุ : ไม่ควรนำน้ำเกลือในน้ำปลาทูน่าใส่ลงไปเพราะจะทำให้แฉะเกินไป          + ดูวิธีทำเพิ่มเติมได้ที่ น้ำพริกหนุ่มทูน่า เมนูลดน้ำหนักตำรับน้ำพริกไทย
++++++++++++++++++++ 



7. น้ำพริกอ่องทูน่ากระป๋อง 


          น้ำพริกอ่องหมูสับคงไม่เหมาะสำหรับคนกินคลีน ขอแนะนำเมนูน้ำพริกอ่องทูน่ากระป๋อง สูตรจาก คุณเนินน้ำ สมาชิกเว็บไซต์พันทิปดอทคอม นำทูน่าอาหารกระป๋องผัดกับพริกแกงและมะเขือเทศ ว้าว ! น่ากินมากเลยส่วนผสม น้ำพริกอ่องทูน่ากระป๋อง          • น้ำพริกแกงสำเร็จรูป          • น้ำมันพืช สำหรับผัด          • ปลาทูน่ากระป๋อง          • มะเขือเทศ          • น้ำตาลทราย          • น้ำปลา          • ต้นหอม และผักชีซอย          • ผักสดตามชอบวิธีทำน้ำพริกอ่องทูน่ากระป๋อง          • 1. ตั้งกระทะ ใส่น้ำมันพืชเล็กน้อย ใส่พริกแกงลงผัดให้หอม          • 2. จากนั้นใส่ปลาทูน่าลงไปผัด ยีให้เป็นชิ้นเล็ก ๆ ผัดให้เข้ากัน          • 3. ใส่มะเขือเทศลงผัดให้มะเขือเทศสุกนุ่ม ชอบขลุกขลิกเติมน้ำได้เล็กน้อย           • 4. ปรุงรสด้วยน้ำตาลและน้ำปลา ชิมรสตามชอบ          • 5. เสร็จเรียบร้อย ตักใส่ถ้วย โรยหน้าด้วยต้นหอมและผักชีซอย          + ดูวิธีทำเพิ่มเติมได้ที่ น้ำพริกอ่องทูน่า อาหารไทยประยุกต์ ทำง่ายสุด ๆ
++++++++++++++++++++ 



8. คั่วกลิ้งทูน่ากระป๋อง 


          ใครมีทูน่ากระป๋องเตรียมมารอเลยค่ะ อยากให้มาลองทำเมนูคั่วกลิ้งทูน่ากระป๋อง สูตรทำง่ายใช้น้ำพริกแกงคั่วกลิ้ง พอผัดจนแห้งดีแล้วก็โรยใบมะกรูดหน่อย กินกับผักสดแช่เย็น ฟิน !ส่วนผสม คั่วกลิ้งทูน่ากระป๋อง          • น้ำพริกแกงคั่วกลิ้ง          • ปลาทูน่ากระป๋องในน้ำมันพืช          • น้ำตาลปี๊บ          • น้ำปลา          • พริกไทยอ่อน          • ใบมะกรูด          • ผักสด (ตามชอบ)วิธีทำคั่วกลิ้งทูน่ากระป๋อง          • 1. ซอยใบมะกรูดเป็นเส้น ๆ เตรียมไว้          • 2. กรองน้ำมันจากปลาทูน่าเทลงในกระทะ นำขึ้นตั้งไฟปานกลาง           • 3. พอน้ำมันร้อนใส่น้ำพริกแกงคั่วกลิ้งลงไปผัดจนหอม          • 4. ปรุงรสด้วยน้ำตาลปี๊บและน้ำปลา ผัดให้เข้ากัน          • 5. ใส่เนื้อปลาทูน่าลงไปผัดให้เข้ากัน           • 6. ปิดไฟแล้วใส่พริกไทยอ่อนและใบมะกรูดซอยลงไปผัดให้เข้ากัน          • 7. ตักใส่จาน เสิร์ฟพร้อมกับผักสดตามชอบ          + ดูวิธีทำเพิ่มเติมได้ที่ คั่วกลิ้งทูน่า เมนูอร่อยแคลอรีต่ำจากอาหารกระป๋อง
++++++++++++++++++++ 



9. ทูน่ากระป๋องผัดพริกแกง 


          ถ้ากินเมนูคั่วกลิ้งทูน่ามาหลายเพลา คราวนี้ลองเปลี่ยนมาทำเมนูทูน่ากระป๋องผัดพริกแกง สูตรจาก คุณย่าน้องวิน สมาชิกเว็บไซต์พันทิปดอทคอม จับทูน่าผัดกับพริกแกง เพิ่มถั่วฝักยาวลงไป ราดข้าวสวย ถ้าได้ไข่ดาวอีกฟอง อูย... น้ำลายสอส่วนผสม ทูน่ากระป๋องผัดพริกแกง          • ปลาทูน่ากระป๋อง          • ถั่วฝักยาว (หั่นเป็นท่อนสั้นลวกสุก)          • น้ำพริกแกงเผ็ด          • น้ำมันพืช (สำหรับผัด)          • น้ำตาลปี๊บ          • น้ำปลา          • ใบมะกรูดซอยฝอยวิธีทำทูน่ากระป๋องผัดพริกแกง          • 1. เทน้ำหรือน้ำมันออกจากทูน่ากระป๋องให้แห้ง นำถั่วฝักยาวไปลวกให้สุก เตรียมไว้          • 2. ใส่น้ำมันลงในกระทะเล็กน้อย ใส่น้ำพริกแกงลงผัดจนหอม ปรุงรสด้วยน้ำตาลปี๊บและน้ำปลา          • 3. ใส่เนื้อปลาทูน่าลงไป ผัดให้เข้ากัน (ชิมรสตอนนี้เลย อ่อนรสไหนก็เพิ่มได้เลยค่ะ)          • 4. ใส่ถั่วฝักยาวที่ลวกแล้วลงไป ตามด้วยใบมะกรูด ผัดให้เข้ากัน (เสร็จแล้วค่ะ อร่อยแบบง่าย ๆ ทานกับข้าวสวยร้อน ๆ อร่อยลงตัวเลยค่ะ)          + ดูวิธีทำเพิ่มเติมได้ที่ วิธีทำทูน่าผัดพริกแกง อาหารไทยสูตรดัดแปลงแฝงความอร่อย
++++++++++++++++++++ 



10. ขนมจีนน้ำยาทูน่ากระป๋อง (สูตรไมโครเวฟ) 


          และแล้วก็มาถึงเมนูจากอาหารกระป๋องเอาใจเด็กหออย่างเมนูน้ำยาทูน่ากระป๋อง สูตรจาก คุณพลอยหวาน สมาชิกเว็บไซต์พันทิปดอทคอม ทุกขั้นตอนทำง่ายด้วยไมโครเวฟ น้ำยาทูน่ารสแซ่บจากผงคั่วกลิ้งคลุกเคล้ากับกะทิ ไปซื้อขนมจีนกันเลยเพื่อน  ส่วนผสม ขนมจีนน้ำยาทูน่ากระป๋อง          • ปลาทูน่ากระป๋องเล็ก 1 กระป๋อง          • ผงคั่วกลิ้งปรุงสำเร็จ           • หัวกะทิสำเร็จรูป          • ใบมะกรูดแห้ง          • ขนมจีนวิธีทำขนมจีนน้ำยาทูน่ากระป๋อง          • 1. ใส่ผงคั่วกลิ้งลงในเนื้อปลาทูน่า คนผสมและบดเนื้อปลาทูน่าให้ละเอียด          • 2. ฉีกใบมะกรูดแห้งใส่ลงไป และบดใบมะกรูดแห้งบางส่วนให้เป็นผงใส่ลงไปด้วย แล้วเคล้าผสมให้เป็นเนื้อเดียวกัน          เคล็ดลับ : ใบมะกรูดป่นจะช่วยกระจายกลิ่นใบมะกรูดได้ทั่วถึงค่ะ ถ้าเราใช้ใบสดกลิ่นจะแรงกว่าแต่ไม่สามารถบดใบจนป่นได้ค่ะ ก็เลือกเอาได้ค่ะว่าชอบแบบใด สำหรับเราชอบใบมะกรูดแห้งค่ะ          • 3. เทกะทิลงไปประมาณ 1/2 กล่อง คนผสมให้เข้ากัน          • 4. เติมน้ำลงไปแล้วผสมให้เข้ากัน นำเข้าไมโครเวฟ นานประมาณ 4 นาที นำออกจากเตา เสิร์ฟพร้อมขนมจีน          + ดูวิธีทำเพิ่มเติมได้ที่ ขนมจีนน้ำยาปลาทูน่า เมนูไมโครเวฟแบบไทย ๆ สไตล์เด็กหอ
++++++++++++++++++++



11. ทูน่าคอร์นสลัด 


          ทูน่ากระป๋องที่เหลือจับมาทำเมนูทูน่าคอร์นสลัดสิคะ สูตรจาก คุณ 13 destinations สมาชิกเว็บไซต์พันทิปดอทคอม ใส่ทูน่าลงไปผสมกับผักสารพัด ใส่น้ำสลัดรสตามชอบ เสิร์ฟแช่เย็นอร่อยเหาะ ส่วนผสม ทูน่าคอร์นสลัด          • แครอต ข้าวโพด และถั่วลันเตาแบบแช่แข็ง (อย่าใช้แบบกระป๋องนะคะ เพราะว่าไม่อร่อยเลย)          • ทูน่ากระป๋อง          • สับปะรด          • น้ำสลัดสำเร็จรูป (ปริมาณมากน้อยตามชอบค่ะ)          • มายองเนส          • น้ำเชื่อม          • น้ำมะนาววิธีทำทูน่าคอร์นสลัด          • 1. ต้มผักแช่แข็งให้สุก ตักขึ้นสะเด็ดน้ำ เตรียมไว้           • 2. หั่นสับปะรดเป็นชิ้น เตรียมไว้           • 3. ทำน้ำสลัด โดยผสมน้ำสลัดสำเร็จรูป มายองเนส น้ำเชื่อม และน้ำมะนาว เข้าด้วยกัน ชิมรสตามชอบ          • 4. ใส่แครอต ข้าวโพด ถั่วลันเตา และสับปะรด ลงในอ่างผสม ตามด้วยเทน้ำสลัดลงไป คลุกเคล้าให้เข้ากัน สุดท้ายใส่เนื้อปลาทูน่าลงไป คนผสมให้เข้ากันอีกครั้ง ตักใส่ถ้วย นำไปแช่เย็นก่อนเสิร์ฟ          + ดูวิธีทำเพิ่มเติมได้ที่ ทูน่าคอร์นสลัด ของแบบนี้ใครก็ทำได้ง่ายนิดเดียว
++++++++++++++++++++
เมนูจากผักกาดดองกระป๋อง
12. ไก่ผัดเม็ดมะม่วงหิมพานต์ผักกาดดองกระป๋อง 




          ผักกาดดองกระป๋องนอกจากเอาไปทำยำผักกาดดองที่คุ้นเคยแล้ว ยังเอามาทำเมนูไก่ผัดเม็ดมะม่วงหิมพานต์ผักกาดดองกระป๋องได้อีกด้วย จานเด็ดหน้าตาดีเลอค่า กินกับข้าวต้มร้อน ๆ อิ่มท้องเบา ๆ ส่วนผสม ไก่ผัดเม็ดมะม่วงหิมพานต์ผักกาดดองกระป๋อง          • เนื้อสะโพกไก่ (หั่นเต๋า) 1 ถ้วย          • เกลือป่น 1/4 ช้อนชา          • พริกไทยป่น 1/4 ช้อนชา          • แป้งสาลีอเนกประสงค์ 3 ช้อนโต๊ะ          • น้ำมันพืช (สำหรับทอดไก่และผัด)          • กระเทียมสับ 1 ช้อนโต๊ะ          • ผักกาดดองหวานแบบกระป๋อง (เอาเฉพาะเนื้อ) 1 กระป๋อง          • หอมใหญ่ (หั่นเต๋า) 1/4 ถ้วย          • พริกหวาน (หั่นเต๋า) 1/2 ถ้วย          • ซีอิ๊วขาว 1/2 ช้อนโต๊ะ          • น้ำมันหอย 1 1/2 ช้อนโต๊ะ          • น้ำมันงา 1 ช้อนชา          • เม็ดมะม่วงหิมพานต์อบสุก (หรือคั่วสุก) 1/4 ถ้วย          • ต้นหอม 2 ต้นวิธีทำไก่ผัดเม็ดมะม่วงหิมพานต์ผักกาดดองกระป๋อง          • 1. เตรียมผักให้พร้อม โดยเริ่มจากหั่นต้นหอมเป็นท่อนสั้น ๆ หั่นพริกหวาน หอมใหญ่ และผักกาดดองกระป๋องเป็นสี่เหลี่ยมลูกเต๋า เตรียมไว้          • 2. ทำไก่ทอดกรอบ โดยหั่นเนื้อสะโพกไก่เป็นชิ้น ๆ พอดีคำ นำไปเคล้าผสมกับเกลือป่นและพริกไทยป่น จากนั้นนำไปคลุกกับแป้งสาลีอเนกประสงค์ให้ทั่วเตรียมทอด          • 3. ใส่เนื้อไก่ชุบแป้งลงทอดในน้ำมันร้อน ๆ ใช้ไฟกลาง ทอดจนสุกเหลืองกรอบ ตักขึ้นพักให้สะเด็ดน้ำมัน เตรียมไว้          • 4. ใส่น้ำมันพืชเล็กน้อยลงในกระทะ ใส่กระเทียมลงไปเจียวให้พอหอม           • 5. ใส่ผักกาดดองลงไปผัด ตามด้วยหอมใหญ่ พริกหวาน และไก่ทอด ผัดพอเข้ากัน          • 6. ปรุงรสด้วยซีอิ๊วขาว น้ำมันหอย และน้ำมันงา จากนั้นใส่ต้นหอมและเม็ดมะม่วงหิมพานต์อบลงไปผัดให้ส่วนผสมทั้งหมดเข้ากัน ตักใส่จาน พร้อมเสิร์ฟ          + ดูวิธีทำเพิ่มเติมได้ที่ ไก่ผัดเม็ดมะม่วงหิมพานต์ ผักกาดดองกระป๋อง เมนูเดิมเพิ่มเติมความอร่อย
++++++++++++++++++++
หอยลายกระป๋อง


13. หอยลายกระป๋อง คั่วสมุนไพร 




          หอยลายกระป๋องนอกจากเอามาทำยำหอยลายหรือข้าวผัดหอยลายแล้ว ยังเอามาทำเมนูหอยลายกระป๋องคั่วสมุนไพรได้อีกนะคะ ถ้ากินไม่หมดเก็บใส่กระปุกไว้กินเพลิน ๆ วันหลังได้นะคะ ส่วนผสม หอยลายกระป๋อง คั่วสมุนไพร          • หอยลายกระป๋อง          • ตะไคร้          • หอมแดง          • กระเทียมกลีบใหญ่          • กระชาย          • พริกไทยอ่อน          • ใบมะกรูดฉีก          • น้ำมันพืชสำหรับทอด          • แป้งสาลีอเนกประสงค์          • เกลือป่น          • พริกขี้หนูแห้งวิธีทำหอยลายกระป๋อง คั่วสมุนไพร          • 1. เตรียมผักและสมุนไพร โดยซอยตะไคร้ หอมแดง กระเทียม และกระชาย เป็นแว่นบาง ๆ จากนั้นหั่นครึ่งพริกไทยอ่อน เตรียมไว้          • 2. เคล้าผสมผักสมุนไพรที่เตรียมไว้ทั้งหมดกับแป้งสาลีอเนกประสงค์ให้เข้ากัน ให้แป้งกระจายติดสมุนไพรให้ทั่ว (แป้งสาลีจะช่วยให้สมุนไพรกรอบ)          • 3. ทอดสมุนไพร โดยใส่น้ำมันพืชลงในกระทะ นำขึ้นตั้งไฟพอร้อน ใส่สมุนไพรที่คลุกแป้งไว้ลงไปทอดจนเหลืองและกรอบ ตักขึ้นสะเด็ดน้ำมัน เตรียมไว้          • 4. ใส่สมุนไพรที่สะเด็ดน้ำมันแล้วลงในอ่างผสม ตามด้วยหอยลายกระป๋อง เติมเกลือป่นลงไปเล็กน้อย จากนั้นเคล้าผสมให้เข้ากัน เติมพริกแห้งลงไปผสมให้เข้ากันอีกครั้ง          • 5. ตักส่วนผสมหอยลายคั่วสมุนไพรใส่จาน แต่งให้สวยงาม พร้อมเสิร์ฟ          + ดูวิธีทำเพิ่มเติมได้ที่ หอยลายคั่วสมุนไพร เมนูอาหารกระป๋องกรอบอร่อยสำหรับคนรักสุขภาพ
++++++++++++++++++++ 



14. สปาเกตตีเส้นดำผัดหอยลายกระป๋อง 


          มาต่อกันที่อาหารจานฝรั่งที่ทำจากหอยลายกระป๋องแบบง่าย ๆ อย่างเมนูสปาเกตตีเส้นดำผัดหอยลายกระป๋อง สูตรจาก เฟซบุ๊ก icook หอยลายกระป๋องผัดกับพริกหยวก และมะเขือเทศ คลุกเคล้ากับสปาเกตตีเส้นดำ หรือจะใช้เส้นพาสต้าอื่น ๆ ก็ได้นะคะส่วนผสม สปาเกตตีเส้นดำผัดหอยลายกระป๋อง          • เนยจืด 2 ช้อนชา           • กระเทียมสับ 1 ช้อนโต๊ะ           • หอมหัวใหญ่สับ 1 ช้อนโต๊ะ           • พริกแห้งสับ 2 เม็ด          • หอยลายกระป๋อง 1 กระป๋อง          • พริกหยวกแดง หั่นเต๋า 15 กรัม (หรือ 1 ช้อนโต๊ะ)          • พริกหยวกเขียว หั่นเต๋า 15 กรัม (หรือ 1 ช้อนโต๊ะ)           • มะเขือเทศสีดา ผ่าครึ่ง 5 ลูก           • สปาเกตตีเส้นดำ 120 กรัม          • พริกไทยดำ 18 ช้อนชา           • ผงปรุงรสหมู 1/2 ช้อนชา          • ใบโหระพา สำหรับแต่งวิธีทำสปาเกตตีเส้นดำผัดหอยลายกระป๋อง          • 1. ตั้งกระทะใช้ไฟปานกลาง ใส่เนยลงไปผัดกับกระเทียมและหอมหัวใหญ่จนหอม จากนั้นใส่พริกแห้งลงไปผัด           • 2. ใส่หอยลายกระป๋องลงไปผัด ตามด้วยพริกหยวกทั้ง 2 สี และมะเขือเทศสีดา คลุกเคล้าส่วนผสมทั้งหมดให้เข้ากัน           • 3. ทำเส้นสปาเกตตี โดยลวกผ่านน้ำร้อนหรือนำเข้าไมโครเวฟ จากนั้นนำไปผัดกับส่วนผสมทั้งหมด ปรุงรสด้วยพริกไทยดำและผงปรุงรสหมู ตักใส่จาน โรยใบโหระพา พร้อมรับประทาน          + ดูวิธีทำเพิ่มเติมได้ที่ สปาเกตตีเส้นดำผัดหอยลายกระป๋อง อาหารฝรั่งสุดสร้างสรรค์
++++++++++++++++++++
เมนูจากเนื้อกระป๋อง


15. corned beef hash อาหารเช้าแบบฝรั่ง 




          เอาใจคนรักเนื้อกันด้วยเมนู corned beef hash อาหารเช้าแบบฝรั่ง สูตรจาก เฟซบุ๊ก something cooked นำเนื้อกระป๋องผัดกับเบคอนจนหอม เพิ่มมันฝรั่งลงไป กินกับไข่ดาว หรือเพิ่มขนมปังปิ้งสักแผ่นก็เข้าท่าส่วนผสม corned beef hash          • เนื้อกระป๋อง (corned beef)          • เบคอนสับ          • หอมใหญ่สับ          • มันฝรั่งหั่นเป็นสี่เหลี่ยมเล็ก ๆ          • พาร์สลีย์สับ          • เกลือป่น          • พริกไทยดำ          • เนย          • ซอสวูสเตอร์ (worcestershire sauce)          • น้ำมันมะกอก (สูตร extra virgin)          • ไข่ดาววิธีทำ corned beef hash          • 1. เริ่มที่การปรุงรสเนื้อกระป๋องกันก่อนครับ เทเนื้อกระป๋องลงในชามใบใหญ่ ปรุงด้วยซอสวูสเตอร์ เกลือป่น พริกไทยดำ และน้ำมันมะกอก คลุกให้เข้ากันครับ (ไม่ต้องใส่เกลือเยอะนะครับ เพราะเนื้อกระป๋องมีรสเค็มอยู่แล้ว)          • 2. ขั้นตอนต่อไปคือ ตั้งกระทะไฟกลาง ๆ แล้วใส่เบคอนสับลงไป ค่อย ๆ ทอดไปเรื่อย ๆ จนเบคอนเริ่มเหลืองกรอบ แล้วใส่หอมใหญ่สับ มันฝรั่ง และเนย ลงไปผัด พอมันฝรั่งเริ่มสุกให้ใส่เนื้อกระป๋องลงไปแล้วเร่งไฟให้แรงขึ้น คลุกให้เข้ากันกับส่วนผสมอื่น ๆ ในกระทะครับ          เคล็ดลับ : สำหรับการทำให้เนื้อกระป๋องของเรามีทั้งความกรอบ และ juicy คือ ให้เอาตะหลิวกดเนื้อกระป๋องให้ติดกระทะค้างไว้ครับ เนื้อกระป๋องส่วนที่ติดก้นกระทะจะเริ่มกรอบ ในขณะที่ส่วนด้านบนจะยังมีความ juicy อยู่ สุดท้ายก็โรยพาร์สลีย์สับปิดท้ายครับ เสิร์ฟกับไข่ดาว          + ดูวิธีทำเพิ่มเติมได้ที่ corned beef hash เนื้อบดปรุงรส อาหารเช้าแบบฝรั่งอย่างหรู          ว้าว ! 15 เมนูอาหารกระป๋องดูแปลกใหม่กว่าที่เคยทำอีก โชคดีที่ในตู้กับข้าวมีอาหารกระป๋องเก็บไว้แน่น เดี๋ยวจะทยอยเอาออกมาทำกินในแต่ละมื้อ ยิ่งช่วงไหนฝนตกนี่จับอาหารกระป๋องนี่แหละมาทำอาหารอิ่มท้อง แถมดูดีอีกด้วย 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






15 เมนูจากอาหารกระป๋อง อาหารจานด่วนอิ่มง่ายอร่อยครบ





อัปเดตล่าสุด 11 กุมภาพันธ์ 2564 เวลา 22:27:39
 246,377 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





อาหารไทย:
ก๋วยเตี๋ยว
ส้มตำ
ข้าวมันไก่
ก๋วยเตี๋ยวเรือ
ผัดไทย
น้ำพริกอ่อง
ยำขนมจีน
ต้มข่าไก่
กุ้งอบวุ้นเส้น
แกงเขียวหวาน


อาหารนานาชาติ:
พิซซ่า
ชาบู
สเต็ก
เฟรนช์ฟรายส์
สปาเกตตี้
ซูชิ
แซนด์วิช
ขนมปัง
โดนัท
คุกกี้


เมนูอาหาร:
อาหารจานเดียว
อาหารคลีน
อาหารตามสั่ง
อาหารไทย
เมนูไข่
อาหาร 5 หมู่
อาหารเช้า
เมนูหมู
อาหารมังสวิรัติ
เมนูอาหาร


ของหวาน:
ขนมไทย
เค้ก
ช็อกโกแลต
ขนม
แพนเค้ก
บัวลอย
ชานมไข่มุก
เบเกอรี่
ไอศกรีม
น้ำผลไม้


สูตรอาหาร:
ต้มยํากุ้ง
ผัดกระเพรา
ราดหน้า
ข้าวผัด
แกงส้ม
ไข่ตุ๋น
สูตรขนม
สูตรเครื่องดื่ม
สูตรกาแฟ
สูตรอาหาร


เมนูอื่น ๆ :
กาแฟ
น้ำมะพร้าว
ชาเขียว
น้ำเต้าหู้
ชาเย็น
สมูทตี้
มะนาวโซดา
ตารางอาหารลดน้ําหนัก 
อาหารลดน้ําหนัก
เครื่องดื่มสมุนไพร









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































