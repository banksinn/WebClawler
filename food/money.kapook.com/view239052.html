




แฟรนไชส์อาหาร 2564 ขายอะไรดี ปี 2021 คืนทุนไว กำไรงาม

















































































x close

















money



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

ข่าวการเงิน

เทคโนโลยีการเงิน

บัตรเครดิต

สินเชื่อ

ภาษี

หุ้น-การลงทุน

การเงินน่ารู้












kapook money > 
            รายได้เสริม-ธุรกิจ












ชี้เป้าแฟรนไชส์อาหาร 2564 ขายอะไรดี ปี 2021 คืนทุนไว กำไรงาม





255,446อ่าน














0












          ช่วงโควิดขายอะไรดี ที่เป็นอาหารทำง่าย ขายง่าย ได้กำไรมาก ลองมาดูแฟรนไชส์อาหารน่าลงทุน ปี 2564 จะทำเป็นอาชีพหลัก หรืออาชีพเสริมก็น่าสนใจ 

          หลังจากโควิด 19 แพร่ระบาด ก็ทำให้คนจำนวนไม่น้อยหันมาประกอบธุรกิจส่วนตัวกันมากขึ้น และแน่นอนว่าอาชีพแรก ๆ ที่คนนึกถึงก็คือการขายอาหารนี่ล่ะ เพราะยังไงทุกคนต้องกินต้องดื่มอยู่แล้ว ย่อมมีโอกาสที่จะขายได้ง่ายกว่าสินค้าประเภทอื่น ๆ

          อย่างไรก็ตาม หลายคนไม่เคยทำธุรกิจมาก่อน ไม่รู้ว่าจะเริ่มต้นขายอาหารอย่างไรดี เลยสนใจจะซื้อแฟรนไชส์แทน ดังนั้นก็ต้องมานั่งคิดต่อว่า แล้วจะเลือกแฟรนไชส์อาหารประเภทไหนดีนะถึงขายง่าย ได้กำไรไม่ยาก วันนี้กระปุกดอทคอมจึงรวบรวมข้อมูลแฟรนไชส์อาหารน่าลงทุน ปี 2564 มาแนะนำกัน

1. แฟรนไชส์กาแฟ





ภาพจาก เฟซบุ๊ก แฟรนไชส์กาแฟสดไร่ช่อลดา



            ขายง่าย ขายดีสุด คงต้องยกให้กาแฟที่คนนิยมดื่มทุกวัน แต่ถ้าไม่มีเงินทุนมากพอที่จะเปิดร้านกาแฟในฝัน ลองมองธุรกิจแฟรนไชส์กาแฟดูก็ไม่เลว หากตั้งร้านได้ในทำเลเจ๋ง ๆ อย่างใกล้ออฟฟิศ ใกล้ตลาด ย่อมมีโอกาสคืนทุนได้ไว และทำกำไรได้มากทีเดียว
ตัวอย่างแฟรนไชส์กาแฟ

          shake c coffee : แฟรนไชส์กาแฟงบประหยัดสำหรับคนที่อยากเริ่มต้นทำธุรกิจ เพราะราคาแพ็กเกจถูกสุดอยู่ที่ 5,900 บาท เท่านั้น เชคเขย่าขายง่าย ๆ มีให้เลือก 40 สูตร ทั้งกาแฟ น้ำผึ้งมะนาว ชานม ชาผลไม้ ทุกแก้ว 25 บาท กำไรต่อแก้วประมาณ 10-15 บาท คำนวณดูเล่น ๆ ถ้าขายได้วันละ 100 แก้ว เดือนนึงน่าจะทำกำไรได้ถึง 30,000-45,000 บาทเลยนะเนี่ย (ข้อมูลเพิ่มเติม)

          ไร่ช่อลดา คอฟฟี่ : จุดเด่นของแฟรนไชส์กาแฟสด ไร่ช่อลดา คือลงทุนเริ่มต้นเพียง 13,900 บาท พร้อมของแถมจัดเต็ม ขายง่ายได้กำไรเกิน 50% ต่อแก้ว ไม่ต้องมีประสบการณ์ก็ขายได้ ทางร้านจะฝึกอบรมให้ฟรี อุปกรณ์ทุกอย่างขายขาด หากเครื่องเสียก็มีเครื่องสำรองให้ใช้ระหว่างซ่อม (ข้อมูลเพิ่มเติม)

          coffee today : แฟรนไชส์แบรนด์ดังที่มีสาขามากมายตามห้างสรรพสินค้า การันตีในเรื่องรสชาติ เหมาะกับคนที่มีงบประมาณสูง อยากเปิดร้านใหญ่ขึ้นมาหน่อย โดยจะเสียค่าแฟรนไชส์ 50,000 บาท สำหรับสัญญา 3 ปี, ค่า royalty ปีละ 30,000 บาท และเงินประกันสัญญา 50,000 บาท ที่จะคืนเมื่อหมดสัญญา นอกจากนี้ยังมีเงินลงทุนก่อสร้างตกแต่งร้านและค่าวัตถุดิบต่าง ๆ ที่เราต้องออกเพิ่มเติมด้วย (ข้อมูลเพิ่มเติม)


แนะนำ 8 แฟรนไชส์กาแฟ ลงทุนงบหลักพัน ถึงมีเงินน้อยก็เปิดร้านได้

2. แฟรนไชส์ชานมไข่มุก





ภาพจาก เฟซบุ๊ก อัน อัน ชานมไข่มุก



            ฮิตมาหลายปีแล้วก็จริง แต่กระแสความนิยมไม่เคยตก เพราะประเทศเราเป็นเมืองร้อน จะหน้าร้อน หน้าฝน หน้าหนาว ก็มีคนซื้อชานมไข่มุกมาเคี้ยวเพลิน ๆ อยู่เรื่อย ขณะที่ธุรกิจแฟรนไชส์ชานมไข่มุกก็มีให้เลือกหลายราคา ตั้งแต่หลักพัน หลักหมื่น ไปจนถึงเต็มรูปแบบอย่างหลักแสน สนใจเจ้าไหนก็ลองหาข้อมูลกันดู
ตัวอย่างแฟรนไชส์ชานมไข่มุก

          chamook : แฟรนไชส์ชาไข่มุก เริ่มต้นแก้วละ 19 บาท ที่มีลูกค้าไม่ขาดสาย เพราะให้ตักไข่มุกได้เองแบบบุฟเฟ่ต์ แพ็กเกจถูกสุดอยู่ที่ 9,999 บาท ฟรีค่าแฟรนไชส์ ไม่ต้องจ่ายค่าธรรมเนียมรายปี ไม่หักเปอร์เซ็นต์ยอดขาย บอกสูตรและสอนทุกขั้นตอนให้ถึงที่ (ข้อมูลเพิ่มเติม)

          cha-an-an : ชานมไข่มุกต้นตำรับจากไต้หวันที่เจ้าของแฟรนไชส์คิดค้นและสอนสูตรเอง โดยใช้ใบชาจากไต้หวันและอินเดียที่มีกลิ่นหอมเป็นเอกลักษณ์ มีให้เลือกถึง 32 เมนู แบบพ่นไฟที่กำลังฮิตก็มีนะ ราคาแฟรนไชส์เริ่มต้นไซซ์ sx 15,900-19,900 บาท คืนทุนเร็วใน 1-3 เดือน (ข้อมูลเพิ่มเติม)

          rin rin bubble milk tea : รินริน แฟรนไชส์ร้านชานมไข่มุกไอเดียเก๋กู้ดที่ให้ลูกค้าสั่งเครื่องดื่มจากหน้าร้านผ่านทางโทรศัพท์ ซึ่งมีให้เลือกเกือบ 30 เมนู เลยเป็นจุดขายที่น่าสนใจ ตอนนี้มีสาขามากกว่า 100 แห่ง ทั่วประเทศ ค่าแฟรนไชส์อยู่ที่ 129,000 บาท (ไม่รวมโครงสร้างร้าน) และไม่ต้องจ่ายรายปี (ข้อมูลเพิ่มเติม)


10 แฟรนไชส์ชาไข่มุก 2021 ลงทุนน้อย งบประหยัด เริ่มต้นไม่เกิน 30,000 บาท

3. แฟรนไชส์พิซซ่า





ภาพจาก เฟซบุ๊ก แฟรนไชส์พิซซ่า pizza aloha



            พิซซ่าหน้าแน่น ๆ ทำสดใหม่ ยังคงถูกใจทุกเพศ ทุกวัย แถมยังเป็นแฟรนไชส์ที่ไม่ต้องใช้เงินลงทุนสูงเท่าไร หลักพันก็เปิดร้านได้แล้ว ราคาขายก็ไม่แพง แต่ได้กำไรงาม
ตัวอย่างแฟรนไชส์พิซซ่า

          pizza aloha : เปิดร้านพิซซ่า อะโลฮ่า ง่าย ๆ ด้วยงบลงทุนเริ่มต้นเพียง 3,900 บาท เท่านั้น พร้อมอบรมการทำพิซซ่าให้ฟรี ไม่ต้องจ่ายค่าแรกเข้า หรือค่าธรรมเนียมใด ๆ อีก จัดว่าเป็นแฟรนไชส์ที่ลงทุนน้อย คืนทุนได้เร็ว เพราะขายหน้าร้านถาดละ 49-69 บาท แต่ได้กำไรประมาณ 40-50% เลยทีเดียว (ข้อมูลเพิ่มเติม)

          pj pizza : จุดเด่นอยู่ที่เนื้อแป้งพิซซ่าเหนียวนุ่ม และรสชาติที่เข้ากับคนไทย โดยเฉพาะหน้ารวมมิตรทะเล และหน้าทุเรียน ขายเริ่มต้นแค่ถาดละ 49 บาท ไม่เก็บค่าแรกเข้า ไม่มีค่าธรรมเนียมและส่วนแบ่งเปอร์เซ็นต์การขาย หากสนใจเลือกลงทุนได้ 2 รูปแบบ คือ ชุดเล็ก 8,000 บาท และชุดกลาง 30,000 บาท (ข้อมูลเพิ่มเติม)

          i am pizza : อีกหนึ่งแฟรนไชส์พิซซ่าที่ขายดี ด้วยแป้งสูตรลับเฉพาะ และหน้าพิซซ่าที่หลากหลาย ลงทุนเริ่มต้นที่ 9,999 บาท แต่ถ้าต้องการอุปกรณ์ครบชุด 15 รายการ พร้อมเปิดร้านตามตลาดนัด ทางแบรนด์ก็มีแฟรนไชส์ชุดกลาง ราคา 20,000 บาท ให้เลือก พร้อมให้คำปรึกษาในการทำการตลาดด้วย  (ข้อมูลเพิ่มเติม)

4. แฟรนไชส์ไก่กรอบเกาหลี





ภาพจาก เฟซบุ๊กไก่ทอดโอปป้า



            ไก่ทอดธรรมดาก็ขายดีอยู่แล้ว แล้วนี่เป็นไก่ทอดเกาหลีที่ราดซอสชุ่มฉ่ำ เลือกรสชาติได้อีก ก็ยิ่งถูกปากคนไทยเข้าไปใหญ่ ใครกินก็ติดใจ บางร้านยังมีเมนูข้าวมาจับกลุ่มลูกค้าที่อยากอิ่มนาน ๆ เพิ่มด้วย
ตัวอย่างแฟรนไชส์ไก่กรอบเกาหลี

          ไก่ทอดโอปป้า : แฟรนไชส์ไก่กรอบซอสเกาหลีที่มีซอสให้เลือกถึง 5 รสชาติ ขายเริ่มต้นเพียงชิ้นละ 10 บาท นอกจากนี้ยังมีเมนูข้าว อย่างข้าวยำไก่แซ่บ ข้าวไก่กรอบซอสพริกเกาหลี ตอบโจทย์ทั้งคนอยากกินอาหารจานหลักและอาหารว่าง ราคาแฟรนไชส์เริ่มต้น 19,900 บาท ถ้าได้ทำเลเหมาะ ๆ สามารถคืนทุนได้ภายใน 1-2 เดือนเลยล่ะ (ข้อมูลเพิ่มเติม)

          indy fried chicken : ร้านนี้รับประกันความแซ่บด้วยไก่ทอดเกาหลีซอส 7 รส ทั้งซอสหม่าล่า จิ้มแจ่ว บาร์บีคิว น้ำผึ้งมะนาว ฯลฯ งบลงทุนเริ่มต้นแค่ 5,900 บาท เท่านั้นเอง ทางร้านบอกเองว่าถ้าได้ทำเลเหมาะ ๆ มีโอกาสทำกำไรหลักหมื่น-หลักแสน คืนทุนได้ภายในไม่กี่วัน (ข้อมูลเพิ่มเติม)

          chicka cheese : ไก่ทอดราดซอสเข้มข้นสูตรพิเศษที่มีให้เลือกหลากหลายเมนู เด็ดสุดก็คือไก่ทอดราดชีส หรือถ้าอยากอิ่มท้องก็มีเมนูอาหารจานเดียวแนะนำ อย่างมาม่าเกาหลีผัดซอส ข้าวยำไก่แซ่บซอสมาม่าเผ็ดเกาหลี, ข้าวผัดกิมจิคั่วไข่ดาว ฯลฯ งบลงทุนเริ่มต้นอยู่ที่ 200,000 บาท (ข้อมูลเพิ่มเติม)

5. แฟรนไชส์ซูชิ





ภาพจาก เฟซบุ๊ก ธุรกิจแฟรนไชส์ sushi bear fire ซูชิหมีพ่นไฟ



            ข้าวปั้นสไตล์ญี่ปุ่นแต่รสชาติอร่อยถูกใจคนไทย จุดเด่นอยู่ที่มีเมนูให้เลือกหลายหน้า กินได้ไม่เบื่อ ราคาต่อชิ้นไม่แพงมาก ลงทุนได้หลายระดับตั้งแต่ขายตามตลาดนัดไปจนถึงร้านขึ้นห้าง มีงบประมาณแค่ไหนก็ลองพิจารณากันดู
ตัวอย่างแฟรนไชส์ซูชิ

          ซูชิล้นปาก : อร่อยเต็มคำตามชื่อแบรนด์ ด้วยน้ำปรุงรสข้าวสูตรพิเศษ มี 3 แพ็กเกจลงทุนให้เลือก คือ 5,500 7,990 และ 9,990 บาท ไม่ต้องเสียรายปีอีก พร้อมสอนวิธีทำซูชิขาย ระยะเวลาคืนทุนเฉลี่ยไม่เกิน 1-2 เดือน ขึ้นอยู่กับทำเล (ข้อมูลเพิ่มเติม)

          sushi ken : ซูชิอร่อย ๆ ที่มีจุดขายตรงที่ราคา 10 บาท ทุกหน้า ทุกคำ มีให้เลือกมากกว่า 40 หน้า ถูกใจคนชอบกินของดีราคาถูก เริ่มต้นลงทุนหลักหมื่น มีโอกาสทำกำไรได้วันละพัน ไม่นานก็คืนทุนแล้ว (ข้อมูลเพิ่มเติม)

          sushi bear fire หมีพ่นไฟ : เริ่มต้นแพ็กเกจ s ที่ราคา 45,000 บาท ซึ่งในงบประมาณนี้จะได้คีออส พร้อมอุปกรณ์ประกอบการขาย และทางร้านจะสอนสูตรทำซูชิให้ 35-45 เมนู ข้อดีของแฟรนไชส์นี้ก็คือ จำกัดพื้นที่เขตละ 1 สาขาเท่านั้น จะได้ไม่ต้องแย่งลูกค้ากัน กำไรเฉลี่ย  70-100% ระยะเวลาคืนทุน 2-6 เดือน ซึ่งจะขึ้นอยู่กับทำเลเป็นหลัก (ข้อมูลเพิ่มเติม)

          หรือถ้าอยากลงทุนแฟรนไชส์อาหารญี่ปุ่นประเภทอื่น ๆ นอกจากซูชิ ก็ลองมาดูไอเดียแฟรนไชส์อาหารญี่ปุ่นกัน

รวม 13 แฟรนไชส์อาหารญี่ปุ่น เมนูหลากหลาย ลงทุนได้ตั้งแต่หลักพันยันหลักหมื่น

6. แฟรนไชส์ปาท่องโก๋





ภาพจาก เฟซบุ๊ก ปาท่องโก๋ โก๋ป๊ะคะ kho pa ka



            ไม่แปลกเลยที่ปาท่องโก๋จะติดทำเนียบอาหารขายดี เพราะเป็นของว่างที่กินได้ทุกเวลา ไม่จำเป็นต้องกินคู่กับน้ำเต้าหู้ กาแฟ หรือโจ๊กในตอนเช้าอย่างเดียวแล้วนะ แค่พลิกแพลงใส่ไอเดียลงไปหน่อยก็เพิ่มมูลค่าให้ปาท่องโก๋ได้ ยิ่งจิ้มกับแยม หรือซอสรสชาติต่าง ๆ โอ๊ย...อร่อยฟินมาก ๆ
ตัวอย่างแฟรนไชส์ปาท่องโก๋

          โก๋ป๊ะคะ kho pa ka : ร้านนี้มีปาท่องโก๋รูปแบบใหม่ให้เลือกเยอะมาก ทั้งโก๋เกลียว โก๋โฮลวีต โก๋กล้วยหอม โก๋ซินนามอน โก๋ชาร์โคล โก๋งาดำ โก๋ไส้กรอก มาพร้อมแยม 4 รส เป็นเจ้าของแฟรนไชส์ได้ด้วยงบประมาณ 70,000 บาท (ข้อมูลเพิ่มเติม)

          หลิงฮุ่ย ปาท่องโก๋สเปน : อยากกินปาท่องโก๋สเปน หรือชูโรส กรอบบางนุ่มใน ไม่ต้องไปไหนไกล เพราะร้านนี้มีชูโรสหลายแบบให้เลือก ทั้งชูโรสชาร์โคล, ชูโรสใบไม้, ชูโรสรูปหัวใจ, ชูโรสป๊อป มีท็อปปิ้งให้เลือก 4 รสชาติ ขายได้หลายรูปแบบไม่ซ้ำใคร ใครอยากขายสามารถลงทุนได้ด้วยงบประมาณ 4,999 บาท (ข้อมูลเพิ่มเติม)

          สถานีปาท่องโก๋ : จุดขายของร้านนี้คือมีแป้งปาท่องโก๋ให้เลือกถึง 8 แบบ เช่น แป้งใบเตย งาดำ เนยนม ช็อกโกแลต อัลมอนด์ และมีท็อปปิ้งให้เลือกหลายรสชาติ จึงขายดีตลอดทั้งวัน อยากลงทุนก็เตรียมเงินไว้ 69,000 บาท (เฉพาะในเขต กทม.-ปริมณฑล) แล้วทางร้านจะจัดการให้ทุกอย่าง ทั้งวัตถุดิบ อุปกรณ์เปิดร้าน แต่กำหนดให้ขายเพียง 1 เขต หรือ 1 อำเภอ ต่อ 1 ร้านเท่านั้น ใครมาก่อนก็มีสิทธิ์ก่อน (ข้อมูลเพิ่มเติม)

7. แฟรนไชส์หมูทอด





ภาพจาก mootodmrtoomtam



            ช่วงเช้าที่คนรีบไปเรียน ไปทำงาน ส่วนใหญ่ก็อยากซื้อของกินง่าย ๆ รองท้องไปก่อน อย่างหมูทอดก็จัดอยู่ในลิสต์อาหารขายดี กินกับข้าวเหนียวห่อเดียวอยู่ไปได้ทั้งวัน ที่สำคัญคือ เป็นอาหารที่ทำง่าย ลงทุนน้อย แต่ต้องรู้สูตรหมักหมูให้ถูกปากลูกค้าสักหน่อย
ตัวอย่างแฟรนไชส์หมูทอด

          เฮงจัง หมูทอดกระเทียม : ไม่ต้องมีหน้าร้าน แค่มีครัวในบ้านก็เปิดร้านขายหมูทอดกระเทียมได้แล้ว โดยทางร้านจะสอนเคล็ดลับให้ พร้อมกับมีโค้ชคอยให้ปรึกษา เริ่มต้นลงทุนเพียง 4,999 บาท รับกำไรเต็ม ๆ ไม่ถูกหักเปอร์เซ็นต์ยอดขาย (ข้อมูลเพิ่มเติม)

          หมูทอดกอดคอ : แฟรนไชส์น้องใหม่จากร้านบาร์บีคิวพลาซ่าที่เพิ่งเปิดตัวเมื่อปี 2563 แต่มาแรงทีเดียว เพราะคนซื้อแฟรนไชส์ไม่ต้องหาทำเลเอง มีทีมงานให้คำปรึกษาโดยเฉพาะ และไม่ต้องเสียค่าธรรมเนียมใด ๆ มี 3 แพ็กเกจให้เลือก คือ ชุดสร้างอาชีพ เริ่มต้น 9,900 บาท, ชุดสร้างฐานะ 34,900 บาท และชุดสร้างรายได้ 59,900 บาท (ข้อมูลเพิ่มเติม)

          ข้าวเหนียวหมูทอด มิสเตอร์ตูมตาม : หมูทอดอร่อย ๆ มาพร้อมข้าวเหนียวนุ่ม ๆ อิ่มอยู่ท้องกำลังดี งบประมาณเปิดร้านเริ่มต้นที่ 9,900 บาท แต่ถ้ายังไม่รู้จะลงทุนรูปแบบไหนดี ทางร้านก็พร้อมให้คำแนะนำเพื่อเลือกเซตแฟรนไชส์ให้เหมาะสมกับทำเลและการลงทุน พร้อมสอนเทคนิคปรุงอาหารอีกเพียบ (ข้อมูลเพิ่มเติม)

8. แฟรนไชส์ขนมปังปิ้ง-ขนมปังไส้ทะลัก





ภาพจาก เฟซบุ๊ก ปัง-เปรี้ยง-ปร้าง



            ไม่ใช่แค่นำขนมปังไปปิ้งแล้วทาเนย นม แยมธรรมดา แต่ยุคนี้เขาพัฒนาให้ขนมปังมีรูปแบบที่หลากหลายมากขึ้น ถูกอกถูกใจคนชอบกินขนมหวานเป็นที่สุด แต่จะซื้อแฟรนไชส์เจ้าไหนดี ถึงขายดี ขายปัง ลองมาดูไอเดีย
ตัวอย่างแฟรนไชส์ขนมปังปิ้ง

          ปังเยาวชน : ขนมปังปิ้งเนื้อแน่น เหนียวนุ่ม หลากหลายไส้ ไม่ใส่สี ไม่ใส่สารกันบูด ลงทุนเริ่มต้น 29,000 บาท ได้อุปกรณ์พร้อมเปิดร้านทันที แต่ถ้าใครไม่อยากเป็นร้านแฟรนไชส์ จะซื้อแต่ไส้ เขาก็มีรับสั่งทำตามออร์เดอร์เหมือนกัน (ข้อมูลเพิ่มเติม)

          ปัง เปรี้ยง ปร้าง : ขนมปังสารพัดสูตร สารพัดไส้ไม่เหมือนใคร อยากขายก็มีให้เลือกทั้งแบบเซตปิ้งเตาถ่าน เริ่มต้น 3,990 บาท และเซตปิ้งเตาไฟฟ้า เริ่มต้น 4,590 บาท หรือจะเลือกเซตเดียวพร้อมขายเลยก็ได้ ราคาอยู่ที่ 9,990 บาท (ข้อมูลเพิ่มเติม)

          ลุงเสือปังปิ้งโบราณเตาถ่าน : สังขยาอร่อย ๆ พร้อมขนมปังสูตรโบราณ เด็ดตรงที่มีกลิ่นหอม ๆ ของเตาถ่าน ซึ่งทางร้านการันตีว่ากำไรดีแน่นอน พร้อมอัปเดตเมนูใหม่ให้อยู่เรื่อย ๆ ลงทุนเป็นเจ้าของแฟรนไชส์ได้ในราคาชุดเล็ก 8,900 บาท หรือชุดกลาง 19,900 บาท (ข้อมูลเพิ่มเติม)

9. แฟรนไชส์โรตี






ภาพจาก เฟซบุ๊ก เป็ดน้อยโรตี



            ขนมหวานที่ได้รับความนิยมมากอีกอย่างก็คือ “โรตี” ซึ่งเห็นเปิดร้านขายกันทั่วบ้านทั่วเมือง ทั้งในตลาด ห้างสรรพสินค้า เดี๋ยวนี้มีสารพัดไส้แถมให้เลือกท็อปปิ้งที่ชอบเองได้ แหวกแนวโรตีแบบเดิม ๆ แต่เพิ่มเติมคือความอร่อย
ตัวอย่างแฟรนไชส์โรตี

          โยโรตีโอ่ง : จุดขายไม่เหมือนใครเพราะเป็นโรตีไร้น้ำมันที่อบด้วยโอ่ง มีไส้ให้เลือกทั้งคาว-หวาน อย่างเช่น พิซซ่าโรล ไก่อบเครื่องเทศ มัสมั่นทูน่า พริกเผาปูอัด ข้าวโพดลูกเกดน้ำผึ้ง กล้วยนมน้ำตาลอ้อย ฯลฯ เริ่มต้นลงทุน 35,000 บาท สำหรับรูปแบบเคาน์เตอร์ และ 55,000 บาท สำหรับร้านพ่วงข้างมอเตอร์ไซค์พร้อมหลังคา (ข้อมูลเพิ่มเติม)

          เป็ดน้อยโรตี (duckroti) : ร้านโรตีที่มีกิมมิกเป็นเป็ดน้อยสีเหลืองหน้าตาน่ารัก จุดขายอยู่ที่เป็นโรตีสูตรแป้งบางกรอบ หรือที่เรียกกันว่า โรตีทิชชู มีแป้งโรตีและท็อปปิ้งให้เลือกหลายรสชาติ ใคร ๆ ก็ขายได้ เพราะทางร้านใช้แป้งกึ่งสำเร็จรูป สามารถนำไปทอดขายได้เลย แพ็กเกจมินิอยู่ที่ 25,000 บาท หรือถ้าต้องการเคาน์เตอร์ด้วยก็จะมีแพ็กเกจราคา 29,000-39,000 บาท ให้จับจอง (ข้อมูลเพิ่มเติม)

          เอญ่า โรตี : เจ้านี้เป็นโรตีพิซซ่า มีให้เลือกทั้งแป้งบางกรอบ และแป้งหนานุ่ม ใส่ชีสเยิ้ม ๆ เหมือนกับกินพิซซ่าเป๊ะ ชุดพร้อมขายเริ่มต้นที่ 39,000 บาท (ข้อมูลเพิ่มเติม)

10. แฟรนไชส์วาฟเฟิล





ภาพจาก เฟซบุ๊ก วอฟเฟิลคิง waffle king



            ปิดท้ายด้วยของกินเล่นทำง่ายอย่างวาฟเฟิล แค่มีแป้ง มีสูตร ก็ทำขายได้แล้ว ลงทุนน้อย ขายไม่ยาก เพราะราคาต่อชิ้นไม่แพง บอกเลยว่ากลิ่นหอม ๆ ของวาฟเฟิลที่เพิ่งออกจากเตา เรียกลูกค้าที่เดินผ่านให้หยุดซื้อมาแล้วนักต่อนัก
ตัวอย่างแฟรนไชส์วาฟเฟิล

          วอฟเฟิล คิง : สูตรวาฟเฟิลจากเบลเยียมที่หอม นุ่ม มีให้เลือกถึง 11 รสชาติ ถ้าอยากขายก็จะมีค่าอบรม 3,500 บาท และชุดอุปกรณ์ต่าง ๆ ที่ทางร้านจัดเตรียมไว้ให้พร้อมแล้ว โดยไซซ์ s เริ่มต้นที่ 6,000 บาท ไซซ์ m 13,500 บาท แต่ถ้าต้องการคีออสพร้อมป้ายร้าน และวัตถุดิบทั้งหมด ราคาจะอยู่ที่ 21,000-24,000 บาท คืนทุนไวภายใน 1-2 เดือน (ข้อมูลเพิ่มเติม)

         pajingko : วาฟเฟิลรูปปลาสอดไส้ เจ้าของเดียวกับแฟรนไชส์ชานมไข่มุก โมชิ เริ่มต้นลงทุนง่าย ๆ แบบไม่ต้องมีเคาน์เตอร์ในราคา 29,000 บาท แต่ถ้าต้องการเคาน์เตอร์ด้วย ราคาจะอยู่ที่ 79,000 บาท (ข้อมูลเพิ่มเติม)

         ทูวาฟเฟิลฮ่องกง : วาฟเฟิลฮ่องกง กรอบนอก นุ่มใน เป็นกระแสในเมืองไทยมาสักพักแล้ว แต่ความนิยมก็ยังไม่เคยตก เพราะรสชาติต่างจากวาฟเฟิลทั่วไป อย่างร้านทูวาฟเฟิลฮ่องกง เขาการันตีว่าขายแล้วคืนทุนเร็ว กำไรดี ลงทุนเพียง 25,900 บาท รับอุปกรณ์ครบชุด (ไม่รวมคีออส) พร้อมขายทันที (ข้อมูลเพิ่มเติม)

ข้อดีของการลงทุนแฟรนไชส์

          ต้องบอกว่าการซื้อแฟรนไชส์มาลงทุนเองเหมาะกับมือใหม่ที่อยากทำธุรกิจ แต่ขาดความรู้ ความชำนาญ จึงมีข้อได้เปรียบ ดังนี้

          1. ลดความเสี่ยงในการดำเนินธุรกิจ เนื่องจากแฟรนไชส์จะมีโมเดลต้นแบบเป็นสูตรสำเร็จอยู่แล้ว เราสามารถทำตามกระบวนการขั้นตอนของธุรกิจได้เลย

          2. ประหยัดเวลา ทำให้เราไม่ต้องเสียเวลาลองผิดลองถูก ไม่ต้องเริ่มต้นเรียนรู้ใหม่ จึงมีโอกาสประสบความสำเร็จได้เร็วขึ้น

          3. ประหยัดเงินลงทุน เพราะร้านแฟรนไชส์จัดเตรียมวัตถุดิบ อุปกรณ์ และวางระบบต่าง ๆ ให้เกือบหมด พร้อมกับขายวัตถุดิบต่าง ๆ ให้ในราคาที่ถูกกว่าไปหาซื้อเอง

          4. มีรูปแบบการลงทุนให้เลือกหลายขนาดตามงบประมาณ เช่น บางคนสามารถซื้อเฉพาะอุปกรณ์และวัตถุดิบมาเปิดขายที่หน้าบ้านเองได้เลย หรือถ้าอยากลงทุนแบบเต็มตัว ก็สามารถซื้อรูปแบบอื่น ๆ เช่น คีออส, เคาน์เตอร์ หรือเปิดเป็นร้านขนาดใหญ่ตามงบประมาณที่มี

          5. ได้รับสิทธิ์ให้ใช้เครื่องหมายการค้า จึงมีโอกาสขายได้ง่ายกว่า เนื่องจากแบรนด์เป็นที่รู้จักของตลาดแล้ว ไม่ต้องเริ่มทำการตลาดใหม่ตั้งแต่ศูนย์ อีกทั้งยังไม่ต้องใช้งบประชาสัมพันธ์มาก เพราะเมื่อเจ้าของแบรนด์ทำการโฆษณาแบรนด์ ก็เท่ากับโฆษณาร้านให้ผู้ซื้อแฟรนไชส์ไปในตัว

          6. ได้รับความรู้และประสบการณ์ต่าง ๆ จากเจ้าของแฟรนไชส์ ซึ่งโดยปกติแล้วแฟรนไชส์จะจัดอบรมและสอนงานทั้งภาคทฤษฎีและภาคปฏิบัติ เพื่อให้เราทำอาหารขายได้จริง รวมทั้งถ่ายทอดเคล็ดลับและประสบการณ์ต่าง ๆ ซึ่งเราสามารถนำความรู้นั้นไปต่อยอดได้

ข้อเสียของการลงทุนแฟรนไชส์

          1. มีข้อจำกัดที่ต้องทำตามเงื่อนไขและสัญญาของแฟรนไชส์นั้น เพื่อให้เป็นมาตรฐานเดียวกันทุกสาขา จึงขาดความเป็นอิสระในการดำเนินธุรกิจ และมีโอกาสถูกยกเลิกสัญญาเมื่อทำผิดเงื่อนไข

          2. หากจะซื้อแฟรนไชส์ใหญ่ ๆ จะต้องเสียค่าใช้จ่ายสูง เพราะร้านดัง ๆ มักเก็บค่าธรรมเนียมแรกเข้า ค่าธรรมเนียมรายปี ค่ารับประกัน รวมทั้งหักเปอร์เซ็นต์ยอดขาย ซึ่งบางเจ้าอาจให้สิทธิ์แฟรนไชส์เป็นราย 3 ปี 5 ปี ขึ้นอยู่กับสัญญาของแต่ละแบรนด์

          3. ภาพลักษณ์ของธุรกิจผูกติดกันทุกสาขา เช่น ถ้ามีสาขาใดสาขาหนึ่งมีข่าวเชิงลบ กระทบต่อภาพลักษณ์ ก็อาจส่งผลต่อร้านของเราไปโดยปริยาย
 

          หากยังไม่แน่ใจเรื่องการลงทุนแฟรนไชส์ ลองมาอ่านคู่มือเบื้องต้นของการทำธุรกิจแฟรนไชส์สำหรับมือใหม่ที่บทความนี้
มือใหม่อยากทำแฟรนไชส์ เริ่มแบบไหนดีถึงจะรุ่ง

          ในช่วงเศรษฐกิจแบบนี้ ถ้าอยากทำธุรกิจขายอาหารแต่ตั้งต้นไม่ถูก การซื้อแฟรนไชส์ก็เป็นทางเลือกหนึ่งที่น่าสนใจ ใครถนัดอาหารประเภทไหน ก็สามารถหาทำเลเหมาะ ๆ แล้วติดต่อสอบถามข้อมูลจากแฟรนไชส์นั้น ๆ เพื่อเปิดร้านกันได้เลย อย่างไรก็ตาม อย่าลืมพิจารณาข้อดี-ข้อเสียของการซื้อแฟรนไชส์ให้รอบคอบก่อนลงทุนด้วยนะ
บทความเกี่ยวกับแฟรนไชส์

10 แฟรนไชส์ลูกชิ้นขายดี ราคาถูก มีเงินไม่เกิน 3,000 ก็ลงทุนได้  
10 แฟรนไชส์ชาไข่มุก 2021 ลงทุนน้อย งบประหยัด เริ่มต้นไม่เกิน 30,000 บาท  
	 

 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













ชี้เป้าแฟรนไชส์อาหาร 2564 ขายอะไรดี ปี 2021 คืนทุนไว กำไรงาม




อัปเดตล่าสุด 20 กันยายน 2564 เวลา 09:39:44
 255,446 อ่าน




top






ภาษี:
ยื่นภาษี 
คืนภาษี
ภาษี
ยื่นภาษีออนไลน์ 
ขอคืนภาษี 
ภาษีเงินได้บุคคลธรรมดา
ภาษีที่ดินและสิ่งปลูกสร้าง 
คํานวณภาษี
ลดหย่อนภาษี 2564


ประกัน :
ประกันสังคม
เช็กประกันสังคม
ประกันสังคม มาตรา 33
สิทธิประกันสังคม
ลงทะเบียนประกันสังคม
ตรวจสอบสิทธิประกันสังคม
ประกันสังคม มาตรา 40
ประกันสุขภาพ
ประกันชีวิต


ราคาทอง น้ำมัน หุ้น:
ราคาทองวันนี้
ราคาน้ำมันวันนี้
ราคาทองรูปพรรณวันนี้
หุ้นไทย
อัตราแลกเปลี่ยน
หุ้นวันนี้ 
ข่าวหุ้น 
ลงทุน 
การเงินน่ารู้


อาชีพ รายได้เสริม:
แฟรนไชส์
อาชีพ 
ขายของออนไลน์
งานพาร์ทไทม์ 
หาเงินออนไลน์
ธุรกิจส่วนตัว
สัมภาษณ์งาน
อาชีพเสริม 
หางานทําที่บ้าน


บัตรเครดิต สินเชื่อ:
บัตรเครดิต  
เศรษฐกิจ 
บัตรกดเงินสด
สินเชื่อส่วนบุคคล
พักหนี้
กู้ซื้อบ้าน
กู้เงิน 
รีไฟแนนซ์ 
สินเชื่อบ้าน 


 ข่าวการเงินน่ารู้ :
เงินเยียวยา
บัตรคนจน
บัตรสวัสดิการแห่งรัฐ
คนละครึ่งเฟส 4
ช้อปดีมีคืน
เงินสงเคราะห์บุตร
ธุรกิจน่าสนใจ
nft
กู้เงินออมสิน









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































