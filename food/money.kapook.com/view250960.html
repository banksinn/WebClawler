




ช้อปดีมีคืน 2565 ซื้อทอง มือถือ ลดหย่อนภาษีได้ไหม


















































































x close

















money



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

ข่าวการเงิน

เทคโนโลยีการเงิน

บัตรเครดิต

สินเชื่อ

ภาษี

หุ้น-การลงทุน

การเงินน่ารู้












kapook money > 
            ภาษี












ช้อปดีมีคืน 2565 ซื้อทอง มือถือ หน้ากากอนามัยได้ไหม ซื้อสินค้า-บริการอะไรได้บ้าง





49,680อ่าน














0












          ช้อปดีมีคืน 2565 ซื้ออะไรได้บ้างเพื่อลดหย่อนภาษี ถ้าซื้อทอง โทรศัพท์มือถือ ประกันรถยนต์ เปลี่ยนยาง หน้ากากอนามัย เสื้อผ้า เครื่องสำอาง จะใช้สิทธิได้ไหม รวบรวมข้อสงสัยมาบอกแล้ว 

            สำหรับคนที่ต้องเสียภาษีเงินได้บุคคลธรรมดา 2565 ต้องสนใจโครงการ "ช้อปดีมีคืน" ที่สามารถนำค่าใช้จ่ายจากการซื้อสินค้าหรือบริการที่เกิดขึ้นระหว่างวันที่ 1 มกราคม - 15 กุมภาพันธ์ 2565 ไปใช้ลดหย่อนภาษี ได้สูงสุด 30,000 บาท แต่หลายคนก็มีคำถามว่า จะต้องซื้ออะไร สินค้าหรือบริการประเภทไหนใช้สิทธิช้อปดีมีคืนได้หรือไม่ได้บ้าง ที่นี่มีคำตอบ !
ช้อปดีมีคืน มีเงื่อนไขอะไรบ้าง








          ก่อนอื่นเราควรทำความเข้าใจมาตรการช้อปดีมีคืน 2565 ซึ่งมีเงื่อนไขสำคัญ ดังนี้


ต้องซื้อสินค้าหรือใช้บริการจากร้านที่จดทะเบียนภาษีมูลค่าเพิ่ม (vat) และสามารถออกใบกำกับภาษีแบบเต็มรูปให้ได้เท่านั้น ยกเว้นการซื้อสินค้าโอทอป (otop) และหนังสือหรือ e-book ที่ใช้ใบเสร็จรับเงินได้ โดยระบุชื่อ-นามสกุลให้ชัดเจน
	 
สินค้าและบริการที่จะใช้สิทธิลดหย่อนภาษีได้ ต้องเป็นสินค้าและบริการที่เสียภาษี vat หากเป็นสินค้าที่ได้รับการยกเว้นภาษี vat จะไม่สามารถนำมาลดหย่อนภาษีได้ 
	 
ต้องซื้อสินค้าหรือรับบริการ และจ่ายค่าสินค้าหรือค่าบริการนั้น ตั้งแต่วันที่ 1 มกราคม - 15 กุมภาพันธ์ 2565
	 
กรณีจ่ายค่าสินค้าในปี 2564 แต่ไปใช้บริการในวันที่ 1 มกราคม - 15 กุมภาพันธ์ 2565 จะไม่สามารถใช้ช้อปดีมีคืนได้ เพราะถือว่าไม่ได้ใช้จ่ายในช่วงเวลาที่กำหนด
	 
ใช้สำหรับการลดหย่อนภาษีในปี 2565 ซึ่งจะยื่นแบบแสดงรายการภาษีในต้นปี 2566
	 
ใช้ลดหย่อนภาษีได้ตามจำนวนที่จ่ายจริง แต่ไม่เกิน 30,000 บาท หากใช้สิทธิเกิน 30,000 บาท จะนำมาลดหย่อนภาษีได้เพียง 30,000 บาท เท่านั้น ซึ่งจะลดหย่อนได้เท่าไรขึ้นอยู่กับฐานภาษีเงินได้ของตัวเอง คือ









          หมายความว่า ถ้าเรามีเงินได้สุทธิต่อปี 200,000 บาท เท่ากับฐานภาษี 5% หากซื้อสินค้ารวม 30,000 บาท จะลดหย่อนภาษีได้ 1,500 บาท ส่วนคนที่มีฐานภาษีสูงก็จะใช้สิทธิได้มากกว่า

ช้อปดีมีคืน คนละครึ่ง ใช้ทั้ง 2 สิทธิได้ไหม

           ปีนี้สามารถใช้สิทธิช้อปดีมีคืน และคนละครึ่ง เฟส 4 ได้ทั้ง 2 สิทธิ ไม่จำเป็นต้องเลือกอย่างใดอย่างหนึ่ง เนื่องจากเป็นมาตรการที่ออกมาคนละช่วงเวลาการใช้จ่าย
ทีนี้ลองมาดูกันว่าสินค้าประเภทไหนใช้ช้อปดีมีคืนได้หรือไม่ได้บ้าง แต่ขอย้ำว่ากรณีเป็นสินค้าที่ใช้สิทธิช้อปดีมีคืนได้ จะต้องซื้อจากร้านค้าที่จดทะเบียน vat และออกใบกำกับภาษีแบบเต็มรูปให้เราเก็บไว้เป็นหลักฐานได้เท่านั้น ถ้าซื้อจากร้านทั่วไปที่ไม่มีใบกำกับภาษีแบบเต็มรูป จะไม่สามารถนำไปยื่นภาษี 2565 เพื่อลดหย่อนภาษีตามโครงการได้
ช้อปดีมีคืน ซื้ออะไรได้-ไม่ได้

ช้อปดีมีคืน ซื้อหน้ากากอนามัยได้ไหม ?








            ไม่สามารถใช้สิทธิได้ เพราะเป็นสินค้าได้รับยกเว้นภาษีมูลค่าเพิ่ม
ซื้อโทรศัพท์มือถือ คอมพิวเตอร์ เครื่องใช้ไฟฟ้า กล้อง ได้ไหม ?

            สามารถนำค่าใช้จ่ายจากการซื้อโทรศัพท์ แท็บเล็ต โน้ตบุ๊ก เครื่องใช้ไฟฟ้า กล้องถ่ายรูป อุปกรณ์อิเล็กทรอนิกส์ต่าง ๆ ไปใช้ลดหย่อนภาษีได้ โดยต้องชำระเงินในระหว่างวันที่ 1 มกราคม - 15 กุมภาพันธ์ 2565
ช้อปดีมีคืน ซื้อทองได้ไหม ?


ทองคำแท่ง : ไม่สามารถใช้สิทธิได้ เพราะทองคำแท่งไม่ต้องเสียภาษี vat อยู่แล้ว
ทองรูปพรรณ : ตัวทองคำก็ไม่เสียภาษีเช่นกัน แต่จะใช้ลดหย่อนภาษีได้เฉพาะค่ากำเหน็จเท่านั้น 


ซื้อเสื้อผ้า รองเท้า กระเป๋า นาฬิกา เครื่องประดับ ?








            สินค้าเหล่านี้ต้องเสียภาษี vat ดังนั้นใช้สิทธิช้อปดีมีคืนได้เลย
 เครื่องสำอาง น้ำหอม ครีมบำรุงผิว ?

      ใช้สิทธิช้อปดีมีคืนได้
สบู่ แชมพู ทิชชู ของใช้ในครัวเรือน ?

            ถ้าเป็นสินค้าที่เสียภาษีมูลค่าเพิ่มสามารถนำมาลดหย่อนภาษีได้เลย เช่น น้ำยาล้างจาน ผงซักฟอก น้ำยาปรับผ้านุ่ม สบู่ แชมพู ครีมนวดผม โฟมล้างหน้า แปรงสีฟัน ยาสีฟัน ผ้าอนามัย ผ้าอ้อม กระดาษทิชชู ฯลฯ
ซื้อเฟอร์นิเจอร์ อุปกรณ์แต่งบ้าน ซ่อมบ้าน ?

            ใช้สิทธิได้ถ้ามีใบกำกับภาษีแบบเต็มรูป หรือกรณีเป็นสินค้า otop ต้องมีใบเสร็จรับเงิน
จ่ายค่าอาหาร-เครื่องดื่มในร้านอาหาร ร้านกาแฟ ได้ไหม ?








            กรณีร้านอาหาร ร้านกาแฟ ที่เราใช้บริการเป็นร้านที่จด vat ก็สามารถใช้สิทธิได้ แต่ไม่รวมการซื้อเครื่องดื่มแอลกอฮอล์และบุหรี่ ส่วนนี้จะใช้สิทธิไม่ได้
ซื้อกับข้าว เครื่องปรุงต่าง ๆ ได้ไหม ?


ของสด และสินค้าทางการเกษตรที่ยังไม่แปรรูป : สินค้าเหล่านี้ได้รับการยกเว้น vat อยู่แล้ว จึงนำไปใช้ลดหย่อนภาษีไม่ได้
	 
นมจืด : ไม่สามารถใช้สิทธิลดหย่อนภาษีได้ เพราะนมวัวรสจืดเป็นสินค้าที่ได้รับการยกเว้น vat 
	 
นมประเภทอื่น ๆ ที่มีการแปรรูปมาแล้ว : เช่น นมที่มีการเติมสี เติมกลิ่นเป็นรสชาติต่าง ๆ นมเปรี้ยว นมถั่วเหลือง นมปราศจากแลคโตส เป็นสินค้าที่ต้องเสีย vat ดังนั้น กรณีซื้อนมกลุ่มนี้จะนำไปลดหย่อนภาษีได้


ซื้ออาหารสัตว์ได้ไหม ?

            อาหารสัตว์เป็นสินค้าที่ไม่ต้องเสีย vat จึงใช้สิทธิช้อปดีมีคืนไม่ได้
เปลี่ยนยางรถยนต์ ซ่อมรถ เช็กสภาพรถได้หรือเปล่า ?








            การเปลี่ยนยางรถยนต์ เปลี่ยนน้ำมันเครื่อง ซื้ออุปกรณ์ตกแต่งรถยนต์ อะไหล่รถยนต์ สามารถใช้สิทธิลดหย่อนได้ แต่ทั้งนี้ การซ่อมรถ เข้าศูนย์ตรวจเช็กสภาพรถ ต้องรับบริการและซ่อมแล้วเสร็จในช่วงวันที่ 1 มกราคม - 15 กุมภาพันธ์ 2565 เท่านั้น 
ซื้อรถยนต์ รถมอเตอร์ไซค์ ได้หรือไม่ ?

            ตามเงื่อนไขของโครงการช้อปดีมีคืน ไม่สามารถใช้สิทธิลดหย่อนภาษีจากการซื้อรถยนต์ รถจักรยานยนต์ และเรือ  
เติมน้ำมัน เติมก๊าซรถยนต์ ใช้สิทธิได้ไหม ?

            ไม่ได้
จ่ายเบี้ยประกันภัยรถยนต์ ใช้สิทธิได้ไหม ?

            ประกันรถยนต์ถือเป็นเบี้ยประกันวินาศภัย จึงไม่สามารถใช้สิทธิได้ตามเงื่อนไขของกรมสรรพากร
ประกันสุขภาพ ประกันชีวิต ใช้ลดหย่อนภาษีตามมาตรการช้อปดีมีคืนได้ไหม ?

    ไม่ว่าจะเป็นประกันสุขภาพ ประกันชีวิต จะไม่สามารถใช้ช้อปดีมีคืนได้ แต่เราสามารถใช้สิทธิลดหย่อนภาษีในหมวดประกันได้ ดังนี้

ประกันชีวิตทั่วไป ลดหย่อนได้ตามที่จ่ายจริง แต่ไม่เกิน 100,000 บาท
ประกันชีวิตบำนาญ ลดหย่อนได้ 15% ของรายได้ แต่ไม่เกิน 200,000 บาท
ประกันสุขภาพตัวเอง ลดหย่อนภาษีได้ไม่เกิน 25,000 บาทต่อปี แต่เมื่อรวมเบี้ยประกันชีวิตและเงินฝากสงเคราะห์ชีวิตแล้วต้องไม่เกิน 100,000 บาท 
ประกันสุขภาพบิดา-มารดา ลดหย่อนได้ตามจริง แต่ไม่เกิน 15,000 บาท


ทำฟัน ทำศัลยกรรม จ่ายค่ารักษาพยาบาลได้หรือเปล่า ?








            การให้บริการรักษาพยาบาลของสถานพยาบาล เช่น ทันตกรรม ทำเลสิก ทำศัลยกรรม ตรวจสุขภาพ ฯลฯ ค่ารักษาพยาบาลเหล่านี้ได้รับการยกเว้น vat จึงไม่สามารถใช้สิทธิลดหย่อนภาษีได้
ตัดแว่น ลดหย่อนภาษีได้ไหม ?

            สามารถนำใบกำกับภาษีแบบเต็มรูปไปใช้ลดหย่อนภาษีได้ 
ใช้บริการนวดหน้า นวดตัว สปา ได้ไหม ?

            หากร้านนั้นสามารถออกใบกำกับภาษีแบบเต็มรูปได้ ก็นำไปใช้สิทธิได้
ซื้อยา อาหารเสริมได้ไหม ?

            ถ้าเป็นร้านที่จด vat และออกใบกำกับภาษีแบบเต็มรูปได้ ก็สามารถใช้สิทธิได้ เนื่องจากมีทั้งกรณีที่เสีย vat และไม่เสีย vat
ซื้อบัตรเพื่อแลกรับบริการต่าง ๆ ได้ไหม ?

      สามารถใช้สิทธิได้เมื่อซื้อและใช้บริการในวันที่ 1 มกราคม - 15 กุมภาพันธ์ 2565 เท่านั้น แต่ถ้าซื้อบัตรไว้ล่วงหน้า เช่น ซื้อในช่วงปลายปี 2564 เพื่อนำไปใช้บริการในเดือนมกราคม 2565 หรือซื้อบัตรเดือนกุมภาพันธ์ เพื่อไปใช้เดือนมีนาคม แบบนี้ใช้สิทธิไม่ได้ 
ซื้อบัตรของขวัญ (gift voucher) ได้ไหม ?

            ใช้ลดหย่อนภาษีไม่ได้ เพราะบัตรของขวัญไม่ได้เสียภาษีมูลค่าเพิ่ม
จ่ายค่าบริการรายปีได้หรือไม่ ?

          ตรงนี้กรมสรรพากรระบุไว้แล้วว่า ค่าบริการระยะยาวที่เริ่มต้นก่อนวันที่ 1 มกราคม 2565 หรือสิ้นสุดหลังวันที่ 15 กุมภาพันธ์ 2565 จะไม่สามารถใช้สิทธิได้
          ตัวอย่างเช่น สมัครสมาชิกหรือจ่ายค่าบริการรายปีในช่วงวันที่ 1 มกราคม - 15 กุมภาพันธ์ 2565 ก็จริง แต่มีระยะเวลาการใช้บริการยาวไป 1 ปี คือเกินวันที่ 15 กุมภาพันธ์ 2565 จึงใช้สิทธิช้อปดีมีคืนไม่ได้

ค่าที่พักในโรงแรม หรือทัวร์นำเที่ยว เข้าร่วมโครงการไหม ?

            ไม่เข้าร่วมโครงการช้อปดีมีคืน 
กินอาหารในโรงแรม ใช้ช้อปดีมีคืนได้หรือไม่ ?








            ค่าอาหารและเครื่องดื่ม (ไม่รวมเครื่องดื่มแอลกอฮอล์) จากร้านอาหารในโรงแรมที่จดทะเบียนภาษีมูลค่าเพิ่ม สามารถขอใบกำกับภาษีแบบเต็มรูปมาใช้ลดหย่อนภาษีได้
ซื้อหนังสือพิมพ์ นิตยสาร หรือตำราเรียน ได้ไหม ?

            หนังสือพิมพ์ นิตยสาร และตำราเรียน เป็นสินค้าได้รับการยกเว้นภาษีมูลค่าเพิ่ม จึงใช้สิทธิไม่ได้ แต่สามารถซื้อหนังสือทั่วไป รวมทั้ง e-book ได้
ค่าเทอม คอร์สเรียนพิเศษ ใช้ได้หรือไม่ ?


กรณีเป็นสถาบันของราชการหรือเอกชนที่จดทะเบียนตามกฎหมายโรงเรียนเอกชน ถือเป็นการให้บริการทางการศึกษาที่ไม่อยู่ในระบบภาษีมูลค่าเพิ่ม ดังนั้น ค่าเทอม คอร์สเรียนต่าง ๆ จึงใช้สิทธิช้อปดีมีคืนไม่ได้
	 
กรณีผู้ให้บริการคอร์สเรียนนั้นไม่ได้จดทะเบียนตามกฎหมายโรงเรียนเอกชน หรือเป็นบุคคลทั่วไปที่จดทะเบียนภาษีมูลค่าเพิ่ม และออกใบกำกับภาษีได้ สามารถใช้ช้อปดีมีคืนได้ แต่ผู้ซื้อคอร์สต้องจ่ายเงินและเรียนในช่วงวันที่ 1 มกราคม - 15 กุมภาพันธ์ 2565 เท่านั้น


ค่าธรรมเนียมในการซื้อ-ขายหุ้น ใช้สิทธิได้ไหม ?

             ค่าธรรมเนียมในการซื้อ-ขายหุ้นมีการเสียภาษีมูลค่าเพิ่ม ดังนั้น ถ้าเราเทรดหุ้นในช่วงวันที่ 1 มกราคม - 15 กุมภาพันธ์ 2565 ก็สามารถนำใบกำกับภาษีที่ได้รับทางไปรษณีย์ หรืออีเมล มาหักลดหย่อนภาษีในโครงการช้อปดีมีคืนได้ 
ช้อปดีมีคืน จ่ายค่าโทรศัพท์ ค่าอินเทอร์เน็ต ได้ไหม ?

           ค่าบริการโทรศัพท์ และค่าบริการอินเทอร์เน็ต ไม่เข้าร่วมโครงการ
ค่าน้ำ-ค่าไฟ ใช้ช้อปดีมีคืนได้ไหม ?

            ไม่สามารถใช้ได้ เพราะตามเงื่อนไขที่กรมสรรพากรระบุคือ ค่าสาธารณูปโภคต่าง ๆ จะไม่เข้าร่วมโครงการ 
ซื้อของออนไลน์ได้ไหม ?

            สามารถซื้อสินค้าผ่านระบบออนไลน์ได้ โดยต้องซื้อและออกใบกำกับภาษีระหว่างวันที่ 1 มกราคม - 15 กุมภาพันธ์ 2565
ผ่อนจ่าย หรือใช้บัตรเครดิตได้ไหม ?

            ซื้อของเงินผ่อน หรือใช้บัตรเครดิตได้
          ต้องย้ำว่าค่าใช้จ่ายจากโครงการช้อปดีมีคืน 2565 จะใช้เป็นค่าลดหย่อนภาษีได้เท่าไร ขึ้นอยู่กับเงินได้สุทธิของเรา ซึ่งถ้าเรามีฐานเงินเดือนหรือรายได้สุทธิไม่ถึงเกณฑ์เสียภาษี ก็ไม่มีความจำเป็นต้องเข้าร่วมโครงการนี้ ส่วนคนที่ใช้สิทธิแล้วก็อย่าลืมเก็บใบกำกับภาษีและใบเสร็จรับเงินให้ดี ๆ เพราะกว่าจะได้ยื่นภาษีคือช่วงต้นปี 2566 โน่นเลย
บทความที่เกี่ยวข้องกับช้อปดีมีคืน 2565


เช็กเงื่อนไขช้อปดีมีคืน 2565 ลดหย่อนภาษีได้เท่าไหร่ ซื้ออะไรได้เงินคืน ?
ช้อปดีมีคืน กลับมา ครม. มอบเป็นของขวัญปีใหม่
ใบกำกับภาษีแบบเต็มรูป คืออะไร ต้องระบุข้อมูลอะไรไว้บ้าง
ลดหย่อนภาษี มีอะไรบ้าง รู้ไว้ก่อนยื่นภาษีเงินได้บุคคลธรรมดา
ภาษีเงินได้บุคคลธรรมดา ก่อนยื่นมีวิธีคำนวณอย่างไร มาดูกันเลย
ขั้นตอนยื่นภาษีออนไลน์ ง่าย ๆ มือใหม่ก็ทำได้


 
ขอบคุณข้อมูลจาก : รัฐบาลไทย, สำนักงานเศรษฐกิจการคลัง : fiscal policy office, ราชกิจจานุเบกษา  
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













ช้อปดีมีคืน 2565 ซื้อทอง มือถือ หน้ากากอนามัยได้ไหม ซื้อสินค้า-บริการอะไรได้บ้าง




อัปเดตล่าสุด 11 มกราคม 2565 เวลา 13:31:06
 49,680 อ่าน




top






ภาษี:
ยื่นภาษี 
คืนภาษี
ภาษี
ยื่นภาษีออนไลน์ 
ขอคืนภาษี 
ภาษีเงินได้บุคคลธรรมดา
ภาษีที่ดินและสิ่งปลูกสร้าง 
คํานวณภาษี
ลดหย่อนภาษี 2564


ประกัน :
ประกันสังคม
เช็กประกันสังคม
ประกันสังคม มาตรา 33
สิทธิประกันสังคม
ลงทะเบียนประกันสังคม
ตรวจสอบสิทธิประกันสังคม
ประกันสังคม มาตรา 40
ประกันสุขภาพ
ประกันชีวิต


ราคาทอง น้ำมัน หุ้น:
ราคาทองวันนี้
ราคาน้ำมันวันนี้
ราคาทองรูปพรรณวันนี้
หุ้นไทย
อัตราแลกเปลี่ยน
หุ้นวันนี้ 
ข่าวหุ้น 
ลงทุน 
การเงินน่ารู้


อาชีพ รายได้เสริม:
แฟรนไชส์
อาชีพ 
ขายของออนไลน์
งานพาร์ทไทม์ 
หาเงินออนไลน์
ธุรกิจส่วนตัว
สัมภาษณ์งาน
อาชีพเสริม 
หางานทําที่บ้าน


บัตรเครดิต สินเชื่อ:
บัตรเครดิต  
เศรษฐกิจ 
บัตรกดเงินสด
สินเชื่อส่วนบุคคล
พักหนี้
กู้ซื้อบ้าน
กู้เงิน 
รีไฟแนนซ์ 
สินเชื่อบ้าน 


 ข่าวการเงินน่ารู้ :
เงินเยียวยา
บัตรคนจน
บัตรสวัสดิการแห่งรัฐ
คนละครึ่งเฟส 4
ช้อปดีมีคืน
เงินสงเคราะห์บุตร
ธุรกิจน่าสนใจ
nft
กู้เงินออมสิน









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































