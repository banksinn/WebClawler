




งานทําที่บ้าน 2564 แนะนำอาชีพเสริม หารายได้เสริมที่บ้าน











































































x close

















money



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

ข่าวการเงิน

เทคโนโลยีการเงิน

บัตรเครดิต

สินเชื่อ

ภาษี

หุ้น-การลงทุน

การเงินน่ารู้




 


money
รายได้เสริม-ธุรกิจ






60 งานทำที่บ้านก็ดี เป็นอาชีพเสริมก็รวย อาชีพหลักก็ปัง !




678,073อ่าน







0















          งานทำที่บ้านในยุค work from home แบบนี้ มีให้เลือกมากมาย จะทำงานที่บ้านเป็นงานประจำ หรืออาชีพเสริมก็ได้ ขอแค่ขยันก็ไม่มีทางอับจนแน่ ๆ   





           หากใครเบื่อความเป็นมนุษย์ออฟฟิศ อยากเป็นฟรีแลนซ์ เลยกำลังมองหางานทำที่บ้าน หรือบางคนอาจอยากเพิ่มรายได้จากงานประจำ ด้วยการทำอาชีพเสริม ที่ไม่สะเทือนงานหลักควบคู่กันไป วันนี้กระปุกดอทคอมก็มีงานทำที่บ้านก็ดี เป็นอาชีพเสริมก็รวย หรือทำยาว ๆ เป็นอาชีพหลักก็ปังมาให้เลือกตามนี้ 



อ่านเพิ่มเติม : ว่างงาน-ตกงาน รับเงินชดเชย 70% สูงสุด 10,500 บาท เปิดขั้นตอนลงทะเบียน เช็กเลย




-------งานทำที่บ้าน สำหรับคนชอบขายของ-------




1. ขายอาหาร / รับทำข้าวกล่อง  





          หากใจรักการทำกับข้าวและมีฝีมือปลายจวัก ลองทำอาหารขายทางออนไลน์ หรือรับทำข้าวกล่องให้คนนำไปขายต่อ หรือส่งตามบ้าน ตามงานประชุมต่าง ๆ อีกทางก็ได้ ถ้ายังไม่รู้ว่าจะขายอาหารอะไรดี ลองดูไอเดียข้างล่างนี้



          - สลัดโรล ทำขายง่าย กำไรดี เป็นอาชีพหลักก็ได้ อาชีพเสริมก็รวย !            - 10 สูตรน่องไก่ทอดขาย เมนูสร้างอาชีพ ลงทุนไม่มากขายง่ายกำไรเร็ว          - 15 สูตรน้ำพริกทำขาย เมนูสร้างอาชีพ ขายง่ายได้กำไร          - 13 สูตรข้าวน้ำพริก เมนูสร้างอาชีพ ทำง่ายขายคล่อง           - 3 สูตรน้ำพริกกากหมู เมนูสร้างอาชีพ กรอบกรุบอร่อยแซ่บเบา ๆ          - 14 สูตรหมูทอดทำขาย เมนูสร้างอาชีพ ขายเป็นขีดกำไรเต็ม 

2. ขายขนม  







          ฝึกปรือฝีมือจนเข้าที่แล้ว ก็ลองทำขนมขายผ่านออนไลน์ดู โดยช่วงแรกอาจจะรับทำตามออเดอร์ไปก่อน เพื่อดูฐานลูกค้าว่าชื่นชอบขนมประเภทไหนเป็นพิเศษ หรือจะรับทำขนมเฉพาะในวันสำคัญ ๆ และในช่วงเทศกาลจะได้ไม่เหนื่อยมาก เรามีไอเดียมาแนะนำ          - 6 สูตรเค้กหน้านิ่มทำขาย เมนูสร้างอาชีพกำไรดีเอาใจสายหวาน          - 17 สูตรเค้กนึ่ง ทำขายสร้างอาชีพ อร่อยนุ่มทำง่ายได้กำไรงาม          - 6 สูตรกล้วยฉาบ เมนูสร้างอาชีพกรอบอร่อยเก็บได้นาน          - ขนมเปี๊ยะไข่เค็มลาวา สูตรขนมสร้างอาชีพ แป้งนุ่มพ่วงสูตรครีมไข่เค็ม          - 13 สูตรบราวนี่ทำขาย เมนูสร้างอาชีพหลากสไตล์เอาใจสายของหวาน          - 8 สูตรทำขนมปังไส้ต่าง ๆ เมนูสร้างอาชีพ อบสดใหม่ขายง่ายกำไรดี          - คุกกี้คอร์นเฟล็ก สูตรกรอบนานทำกินเองได้ทำขายเริด 

3. ขายของออนไลน์ / ขายของมือสองออนไลน์





          พวกของกิน ของใช้ เสื้อผ้ามักขายดีอันดับต้น ๆ จะลองหาสินค้ามือใหม่ที่มีคุณภาพมาประกาศขายผ่านช่องทางโซเชียลต่าง ๆ เช่น ไลฟ์สด หรือโพสต์ตามเพจ ตามแอปพลิเคชันขายของ หรือจะค้นหาข้าวของในบ้านมาลงขายเป็นมือสองก็ได้ แต่ถ้าเพิ่งเริ่มเปิดร้านก็อย่าเพิ่งสต็อกสินค้าไว้เยอะ เพราะการขายของออนไลน์ในยุคนี้มีคู่แข่งเยอะ ไม่ใช่ว่าจะขายได้ง่าย ๆ เหมือนกัน



4. ตัวแทนจำหน่าย (dropship)          สำหรับคนที่อยากขายของออนไลน์แต่ไม่อยากสต็อกของ แนะนำให้สมัครเป็นตัวแทนจำหน่าย พอมีลูกค้ามาสั่งซื้อของจากเรา เราก็แค่แจ้งไปที่ร้านค้า ผู้ผลิต หรือ partner เพื่อให้ส่งของแทนเรา จุดนี้ทำกำไรจากส่วนต่างราคาได้แน่นอน แต่มีข้อควรระวังก็คือ ต้องเลือก partner ที่มีคุณภาพหน่อย เพราะหากเกิดปัญหาสินค้าไม่มีคุณภาพ ส่งช้า ส่งผิด ตัวเราเองนี่แหละที่จะเสียความน่าเชื่อถือ 



5. ขายภาพถ่าย/วิดีโอ





          ถ้าชอบถ่ายรูป ถ่ายวิดีโอ เป็นทุนเดิม และมักจะมีรูปสวย ๆ ตุนไว้ในแกลลอรี่ มี footage น่าสนใจ ลองคัดภาพเด็ด ๆ มาขายในเว็บไซต์บ้างสิ เดี๋ยวนี้มีเว็บไซต์ให้เลือกเยอะแยะ เช่น shutterstock, istockphoto, dreamstime, 123rf, fotolia เป็นต้น



6. ตัวแทนประกัน          เดี๋ยวนี้มีตัวแทนขายประกันภัย ประกันสุขภาพ ประกันรถยนต์ มากมาย ขายทางออนไลน์ หรือทางโทรศัพท์ก็ยังได้ ถือเป็นอาชีพเสริมที่มนุษย์เงินเดือนหลายคนทำในช่วงเวลาว่าง





-------งานทำที่บ้าน สำหรับคนชอบเขียนและแปล-------



7. เขียนบทความ / คอนเทนต์





          งานเขียนบทความมีหลากหลายรูปแบบ ทั้งบทความลงเว็บไซต์ แนวให้ความรู้ how to บทความวิชาการ งานวิจัย บทสัมภาษณ์ บทโฆษณา บทกวี การ์ตูน นิทาน บทภาพยนตร์ สคริปต์ต่าง ๆ ฯลฯ ซึ่งรับงานผ่านออนไลน์ได้ตลอดเวลา ค่าจ้างก็ขึ้นอยู่กับความยาก-ง่าย หากเป็นบทความภาษาต่างประเทศ บทความวิชาการ วิจัย ทำรายงานที่ต้องรวบรวมข้อมูล ราคาก็สูงขึ้น



8. เขียนนิยายออนไลน์          ใครมั่นใจในจินตนาการของตัวเองและเขียนถ่ายทอดเรื่องราวได้น่าอ่าน ชวนติดตาม คุณสามารถสร้างรายได้เป็นกอบเป็นกำจากการเขียนนิยายออนไลน์ หรือเรื่องสั้นออนไลน์ได้ไม่ยาก เชื่อเถอะว่ามีคนรอติดตามอ่านอยู่ไม่ใช่น้อย ๆ9. เขียนหนังสือ / เขียน e-book ขาย          อีกหนึ่งวิธีหาเงินสำหรับคนชอบเขียน คุณสามารถเลือกเรื่องที่ตัวเองถนัดและสนใจมาร้อยเรียงเป็นเล่มแล้วตีพิมพ์เป็นหนังสือ หรือขายในรูปแบบ e-book ผ่านร้านหนังสือออนไลน์ อย่าง ookbee, mebmarket, ebooks.in.th ก็ง่ายดี ยิ่งมียอดดาวน์โหลดสูง ก็ยิ่งได้ส่วนแบ่งมากขึ้น10. นักแปล





          โดยเฉพาะหากมีทักษะภาษาที่ 3 ที่ 4 งานแปลจะสร้างรายได้งาม ๆ ให้คุณเลยล่ะ และแน่นอนว่าเราสามารถรับงานแปลมาทำที่บ้านได้ ไม่ว่าจะแปลหนังสือ เอกสาร งานวิจัย คลิปวิดีโอ หรือซีรีส์ รายได้ก็ขึ้นอยู่กับปริมาณและความยากของงาน  
 
11. งานพิสูจน์อักษร

          อาจมีนักเขียนหลายท่านที่ต้องการคนมาช่วยตรวจทวนงานเขียนของเขาให้เป๊ะที่สุดก่อนส่งไปถึงมือสำนักพิมพ์ หรือร้านหนังสือออนไลน์ เพื่อความผิดพลาดน้อยที่สุด 



12. รับตรวจไวยากรณ์          หากคุณเก่งภาษาอังกฤษ หรือภาษาต่างประเทศอื่น ๆ มั่นใจว่าแกรมม่าเป๊ะ ไวยากรณ์แม่น รีบประกาศรับงานตรวจเช็กแกรมม่า พร้อมเกลาสำนวนให้สละสลวยเป็นรายได้เสริม ได้เลย ซึ่งรับงานได้หลากหลาย ทั้งบทความ essay งานวิจัย วิทยานิพนธ์ แผนธุรกิจ รายงานประจำปี จดหมายต่าง ๆ  


13. คีย์ข้อมูล / รับพิมพ์งาน 





          หลายบ้านมีอุปกรณ์ครบทั้งคอมพิวเตอร์ เครื่องพรินเตอร์ อินเทอร์เน็ต อยู่แล้ว ก็รับพิมพ์งาน หรือจะนั่งคีย์ข้อมูลตามที่มีคนว่าจ้างก็ได้ ไม่ต้องลงทุนอะไรมาก อาศัยแค่ทักษะในการพิมพ์ก็สามารถทำเป็นอาชีพหลักหรืออาชีพเสริมที่บ้านได้สบาย 14. รับถอดเทป ถอดเสียงบรรยาย 
          ประชุมแต่ละครั้งก็กินเวลานานหลายชั่วโมง จะให้ถอดเทปเองก็คงไม่มีเวลา อาชีพรับถอดเทป ถอดเสียงจากเทปจึงเป็นช่องทางสร้างอาชีพที่น่าสนใจ ส่วนใหญ่คิดค่าจ้างเริ่มต้นชั่วโมงละ 400-500 บาท ขึ้นอยู่กับคุณภาพไฟล์เสียงที่อัดมา ความยาวของเนื้อหา ภาษาที่ใช้ รวมทั้งเวลาที่ต้องการรับงาน หากเป็นงานเร่งด่วน ต้องการเร็ว เป็นภาษาต่างประเทศ หรือให้สรุปเนื้อหามาให้ด้วย ก็ยังอัปราคาขึ้นได้อีกหลายเท่า



15. รับทำซับไตเติล



           หน้าที่หลัก ๆ ก็คือแปลภาษา ถอดเสียงออกมาเป็นตัวอักษร แต่ถ้าจะให้ครบวงจรก็อาจรับฝังซับไตเติลลงในวิดีโอไปด้วยเลย รับทรัพย์ได้ 2 ต่อ





-------งานทำที่บ้าน ประเภทงานการตลาด/สื่อออนไลน์-------



16. ตอบแบบสอบถามออนไลน์          เดี๋ยวนี้มีเว็บไซต์ทำแบบสำรวจออนไลน์เยอะมาก ไม่ว่าจะเป็นการตอบแบบสอบถามเพื่องานโฆษณา งานวิจัยต่าง ๆ ซึ่งต้องการทราบพฤติกรรมและความคิดเห็นของคนทั่วไป ถ้ามีเวลาและมีความอดทนสักหน่อยก็สามารถเข้าไปนั่งกรอกแบบสอบถามหารายได้เสริมวันหยุดได้เลย17. เขียนรีวิวสินค้า โฆษณา แคปชั่น 



          ในยุคที่โฆษณาครองเมือง งานเขียนรีวิวสินค้า ร้านอาหาร สถานที่ท่องเที่ยว หรือโพสต์แคปชั่นโดน ๆ ให้คนติดตาม จะช่วยกระตุ้นให้คนจดจำได้ดี และยังมีโอกาสทำเงินได้เพิ่มขึ้น ถ้าเราสามารถถ่ายภาพสินค้า พร้อมกับจัดวางเลย์เอาท์ หรือตกแต่งภาพ ทำกราฟิกประกอบบทความได้ครบเซต18. บล็อกเกอร์ / vlogger / ยูทูบเบอร์ / influencer 







          ไม่ว่าจะเป็นบล็อก เว็บไซต์ เฟซบุ๊ก ช่องยูทูบ สิ่งเหล่านี้จะสร้างรายได้อย่างมหาศาล ถ้าคุณมีความชอบและถนัดเรื่องไหนเป็นพิเศษ สามารถครีเอตคอนเทนต์แล้วนำเสนอในสไตล์ของตัวเองได้อย่างน่าสนใจ ทั้งยอดผู้ชมในยูทูบ และยอดคนติดตามที่เพิ่มขึ้นเรื่อย ๆ จะทำเงินให้เรา ยังไม่รวมถึงรายได้จากสปอนเซอร์ที่มีโอกาสเข้ามาลงโฆษณา หรือจ้างให้ช่วยรีวิวสินค้าด้วยนะ19. จัดรายการ podcast          ใครมีเอกลักษณ์เฉพาะตัว พูดเก่ง และชอบเล่าเรื่องราวผ่านน้ำเสียงแทนการเขียนเป็นตัวหนังสือ จะจัดรายการ podcast ของตัวเองก็ได้ แต่ต้องอดทนหน่อย เพราะไม่ใช่ว่าทำปุ๊บได้เงินปั๊บ จะต้องมีใจรักที่จะทำไปเรื่อย ๆ จนมีผู้ติดตามฟังรายการของเราจำนวนมาก ๆ เมื่อนั้นก็จะมีสปอนเซอร์ หรือโฆษณาเข้ามาเอง20. แอดมินเพจ / ดูแลร้านค้าออนไลน์          ร้านค้าออนไลน์ และบริการต่าง ๆ ที่มีเพจ มีไลน์ มีช่องทางติดต่อทางโซเชียล ย่อมต้องการคนมาช่วยดูแลเพจ เพื่อตอบคำถามผู้ใช้บริการและลูกค้า ใครมีทักษะการใช้ภาษาดี สื่อสารให้คนเข้าใจง่าย และชอบท่องเน็ตบ่อย ๆ ก็เหมาะกับงานนี้21. โปรโมตสินค้าผ่านออนไลน์







          พ่อค้า-แม่ค้าหลายคนไม่มีเวลาลงโฆษณาตามเว็บไซต์ หรือมีสินค้าเยอะมากจนโปรโมตไม่ไหว ก็ต้องจ้างคนมาช่วยลงภาพสินค้าโฆษณาให้ตามเว็บไซต์เฟซบุ๊ก แอปพลิเคชัน ig ยิ่งถ้าเราสามารถถ่ายภาพเองได้ หรือตกแต่งภาพให้ใหม่ ทำแบนเนอร์สวย ๆ หรือเขียนแคปชั่น เขียน seo ให้ด้วย ย่อมถูกใจคนจ้างงานและมีโอกาสกลับมาใช้บริการอีก 22. รับยิง ads / ทำโฆษณาออนไลน์           เมื่อตลาดขายของออนไลน์แข่งขันกันดุเดือด อาชีพโปรโมตโพสต์ใน facebook, google หรือที่เรียกกันว่ารับยิง ads ก็เป็นช่องทางทำเงินที่ได้รับความนิยมในยุคนี้ เพราะทุกร้านต่างก็อยากให้ลูกค้าเห็นสินค้าของตัวเองทั้งนั้น ถ้าฝึกฝนจนเชี่ยวชาญ ยิงแอดแม่นยำตรงกลุ่มเป้าหมาย ยังสามารถนำทริกต่าง ๆ ไปเปิดคอร์สสอนยิงแอด หรือทำโฆษณาออนไลน์เป็นแหล่งรายได้อีกทางด้วยนะ23. ทำ seo          อยากให้เว็บไซต์ของเราขึ้นหน้าแรกของ google เพื่อให้คนเข้ามาอ่านมาก ๆ ก็ต้องให้มืออาชีพมาช่วยทำ seo (search engine optimization) งานนี้ได้รับค่าจ้างค่อนข้างดี แต่ก็ยากเอาการ เพราะไม่สามารถการันตีกับลูกค้าได้ว่า เว็บไซต์นั้นจะติดอันดับดี ๆ ไปได้นานแค่ไหน เนื่องจากมีปัจจัยเกี่ยวข้องมากมาย อีกทั้ง google ก็มักปรับเงื่อนไขอยู่บ่อย ๆ ด้วย คนทำอาชีพนี้จึงต้องมีความเชี่ยวชาญมาก ๆ และรู้จักใช้วิธีการหลากหลาย ปรับเปลี่ยนให้ทันตาม google ตลอดเวลา24. นักการตลาดดิจิทัล / วิเคราะห์ข้อมูล





          เป็นคนที่คอยตรวจสอบ และวิเคราะห์สถิติต่าง ๆ เพื่อเพิ่มยอดผู้เข้าชมให้เว็บไซต์ หรือร้านค้าต่าง ๆ แน่นอนว่ารายได้ค่อนข้างดีทีเดียว25. นักแคสต์เกม          เป็นอาชีพใหม่ที่วัยรุ่นสนใจมาก เพราะทั้งสนุกและได้เงิน คนที่ไม่ได้เล่นเกมเก่งก็สามารถเป็นนักแคสต์เกมได้ ด้วยการใช้เสียงพากย์ให้โดดเด่น มีมุกขำ ๆ คอยเอ็นเตอร์เทนให้ผู้ชมรู้สึกสนุกสนาน ตื่นเต้น มีอารมณ์ร่วมไปกับเกม จะแคสต์แบบออนไลน์ หรืออัดคลิปลงยูทูบก็สามารถสร้างรายได้จากยอดผู้ชม และสปอนเซอร์ได้แล้ว26. สตรีมเมอร์ / เกมเมอร์





          งานนี้เหมาะกับสายเกมเมอร์ที่ชอบเล่นเกมเป็นชีวิตจิตใจ ฝึกฝนตัวเองจนมีฝีมือขั้นเทพ และมีคาแรกเตอร์เฉพาะตัวที่สามารถดึงดูดผู้ชมได้ คุณจะมีโอกาสสร้างรายได้จากการเล่นเกมได้ไม่น้อยเลย ซึ่งสามารถทำเงินได้จากการบริจาคของแฟนคลับ การสตรีมสด ทำช่องยูทูบ รวมทั้งพาร์ทเนอร์ที่สนับสนุน ดังนั้น ยิ่งดังก็ยิ่งรวย 27. ผู้ทดสอบแอปฯ / เว็บไซต์ (tester)          ก่อนที่แอปพลิเคชัน หรือเว็บไซต์ต่าง ๆ จะให้คนทั่วไปได้ใช้งาน จะต้องผ่านการทดสอบของ tester ซะก่อน เพื่อดูว่ามีข้อผิดพลาดจุดไหนบ้าง เช่น ฟีเจอร์ไหนช้าเกินไป ตรงไหนโหลดรูปไม่ขึ้น ฯลฯ เพื่อให้ผู้ใช้งานไม่ต้องเจอกับปัญหาเหล่านี้ 28. เขียนโปรแกรม เขียนเว็บไซต์ สร้างแอปพลิเคชัน





          ตลาดออนไลน์กำลังบูมมาก ๆ ดังนั้นจึงมีตำแหน่งงานนักเขียนโปรแกรมฟรีแลนซ์ หรือนักเขียนเว็บไซต์ว่างสำหรับคุณอยู่ไม่น้อย รวมทั้งคนสร้างแอปพลิเคชันใหม่ ๆ มาเสิร์ฟผู้ใช้งานด้วย ฉะนั้นหากมีความสามารถด้านนี้ก็รีบสมัครเลย



-------งานทำที่บ้าน สำหรับคนชอบออกแบบและดีไซน์-------



29. ขายงานฝีมือ / งานแฮนด์เมด / งาน diy







          ไม่ว่าจะเป็นงานศิลปะอย่างการปั้นดอกไม้ดิน งานเย็บ ปัก ถัก ร้อย สมุดโน้ตทำมือชิค ๆ เสื้อยืด-กระเป๋า-รองเท้าสไตล์เดียวในโลก เครื่องประดับที่ไม่ซ้ำใคร หรือสิ่งประดิษฐ์แปลก ๆ ใหม่ ๆ งานเหล่านี้โพสต์ขายออนไลน์ได้ไม่ต้องเสียค่าเช่าที่30. ทำพรีเซนเทชั่น / สื่อการสอน / เขียนสูตร excel           ใครถนัดใช้โปรแกรม word, powerpoint ฯลฯ สร้างพรีเซนเทชันประกอบการบรรยาย การประชุม สื่อการสอน หรือสามารถเขียนสูตร excel เพื่อช่วยจัดการข้อมูลต่าง ๆ ได้ งานนี้ก็น่าสนใจ31. ถ่ายภาพสินค้า





          ลองเปิดสตูดิโอถ่ายภาพของตัวเองดูก็ไม่เลว สำหรับคนที่มีฝีมือถ่ายภาพ มีอุปกรณ์พร้อม รู้มุมกล้อง จัดแสง จัดวางองค์ประกอบให้สินค้าดูสวยเด่น และควรจะมีสกิลตกแต่งภาพด้วย32. ออกแบบกราฟิก / artwork





          งานออกแบบเว็บไซต์ โลโก้ ตัวการ์ตูน การ์ดอวยพร สื่อสิ่งพิมพ์ โปสเตอร์ แบนเนอร์ อินโฟกราฟิก หรือทำภาพกราฟิกกำลังเป็นที่ต้องการของตลาดออนไลน์ ใครเป็นหัวครีเอทีฟ แต่งภาพสวย ไดคัทเป๊ะ รีทัชได้ ไม่ควรพลาดอย่างแรง33. ขายภาพ vector    คนที่ออกแบบกราฟิกเก่ง ๆ หรือสร้างภาพ vector สวย ๆ ได้ ไม่จำเป็นต้องทำงานตามออเดอร์อย่างเดียว มีเวลาว่าง ๆ ก็นั่งออกแบบภาพ vector อัปโหลดขายบนเว็บไซต์ที่ขายรูปภาพได้เลย ซึ่งมีหลายเว็บไซต์ที่รับซื้อภาพ vector เช่น shuttlestock, freepik, 123rf34. ขายสติ๊กเกอร์ไลน์          ยังขายกันได้อยู่เรื่อย ๆ กับสติ๊กเกอร์ไลน์ และน่าจะทำเงินให้กับคนออกแบบได้ไม่น้อย ดูเป็นตัวเลือกที่ดีในการทำเป็นอาชีพหลัก อาชีพเสริม หรือหารายได้พิเศษ35. วาดภาพ





          คนที่มีหัวศิลปะ ชอบวาดรูป ขีด ๆ เขียน ๆ ในเอกลักษณ์ของตัวเอง นอกจากจะวาดภาพขายสติ๊กเกอร์ไลน์ได้แล้ว ถ้าผลงานไปถูกใจใครเข้า อาจได้รับการว่าจ้างให้วาดภาพประกอบหน้าปกหนังสือ นิทาน การ์ตูน การ์ดอวยพร หรือแบนเนอร์ในงานอีเวนต์ต่าง ๆ รับทรัพย์ได้อีก36. ตกแต่งภาพ / ตัดต่อภาพ







          คนที่ใช้โปรแกรม photoshop lightroom หรือโปรแกรมแต่งภาพอื่น ๆ แบบขั้นเทพ งานนี้ก็เหมาะกับคุณเหมือนกัน จะแต่งรูปให้สวย แก้จุดบกพร่อง ลบสิว ริ้วรอย ลดสัดส่วน เปลี่ยนฉากหลัง เปลี่ยนภาพขาวดำเป็นภาพสี แต่งภาพเก่าเป็นภาพใหม่ หรือจะไดคัทและรีทัชภาพให้เนียน ราคาก็ขึ้นอยู่กับความยาก-ง่ายของงานนั้น37. ออกแบบแฟชั่น / ตัดเย็บ





          เสื้อผ้า รองเท้า กระเป๋าที่มีลวดลายแปลก ๆ ไม่แมส มักจะถูกอกถูกใจแฟชั่นนิสต้าที่ชอบเปลี่ยนแฟชั่นตามเทรนด์ตลอด หรืออาจจะรับงานออกแบบชุดกีฬา ออกแบบยูนิฟอร์มของบริษัทต่าง ๆ และถ้าชอบสัตว์เลี้ยง จะออกแบบเสื้อผ้าให้น้องแมว น้องหมา เพื่อชาว pet lover ก็น่าสน  ออกแบบแล้วจะตัดเย็บด้วยก็ได้ 
ขอแค่มีฝีมือ 
และส่งงานตรงตามกำหนด จะได้ลูกค้าจากการบอกปากต่อปากนี่ล่ะ หรืออาจจะรับเย็บ ปะ ชุน แก้ทรง ใส่ซิป ซ่อมแซมผ้าชำรุด ตัดขากางเกง ฯลฯ แค่นี้ก็มีลูกค้ารอคิวแล้วนะ

38. ตัดต่อวิดีโอ





          คอนเทนต์วิดีโอได้รับความสนใจค่อนข้างสูง ถ้ามั่นใจว่ามีความสามารถในการตัดต่อวิดีโอ เขียนบทบรรยาย ใช้โปรแกรมได้หลากหลาย และคอมพิวเตอร์แรงพอ ก็ลุยเลย !  



39. ออกแบบเสียง ทำเพลงประกอบ          ไม่ว่าจะทำเพลงประกอบ ทำจิงเกิล เสียงซาวน์เอฟเฟกต์ งานเหล่านี้ก็ทำที่บ้านได้เหมือนกัน แต่ต้องมีอุปกรณ์และมีความรู้พอสมควร จะทำร่วมกับงานตัดต่อวิดีโอก็ยังได้ 40. รับพากย์เสียง นักบรรยายเสียง          เสียงดี ๆ อย่าเก็บไว้กับตัวเองเปล่า ๆ ปลี้ ๆ ลองอ่านสปอตโฆษณา พากย์เสียงหนังสั้นอัดเป็นเดโมส่งให้บริษัทรับนักพากย์พิจารณา บางทีคุณอาจได้งานฟรีแลนซ์หรืองานประจำทำยาว ๆ หรือถ้าที่บ้านพอจะมีอุปกรณ์ ก็สามารถประกาศรับพากย์เสียงเองได้เลย จะบรรยายภาษาไทย ภาษาต่างประเทศ พากย์เกมส์ การ์ตูน หนังสือเสียง พรีเซนเทชั่น ก็ลองดู





-------งานทำที่บ้าน ประเภทงานสอน / ที่ปรึกษา-------



41. ติวเตอร์ที่บ้าน / สอนดนตรี / สอนทำอาหาร



         เก่งวิชาไหน มีทักษะเทพ ๆ ในเรื่องอะไร ก็เปิดสอนนักเรียน นักศึกษา หรือคนที่สนใจอยากเรียนพิเศษได้เลย ซึ่งรายได้ค่อนข้างดี เพราะคิดเป็นชั่วโมง ตั้งแต่ 250 บาทขึ้นไป หากคุณสอนดี มีประสบการณ์ จนบอกกันปากต่อปาก ก็จะมีลูกค้าเข้ามาเรื่อย ๆ อ้อ ! งานนี้อาจทำเป็นอาชีพเสริมในระยะแรก ๆ ก่อน แต่หากไปได้ดีก็น่าจะต่อยอดเป็นอาชีพหลักได้อยู่นะ  42. เปิดคอร์สเรียนออนไลน์





         อยากเรียนการตลาด ธุรกิจ เล่นหุ้น กลยุทธ์ขายของ บัญชี ออกแบบ ภาษาต่างประเทศ ถ่ายภาพ ร้องเพลง ฯลฯ สารพัดความรู้สามารถเรียนได้ในอินเทอร์เน็ต เพราะเดี๋ยวนี้มีเปิดคอร์สสอนออนไลน์เยอะมาก จึงเป็นช่องทางให้คนที่มีความถนัดในด้านต่าง ๆ สร้างรายได้ง่าย ๆ จะสอนสดผ่านโปรแกรมวิดีโอแชต และกลุ่มลับในเฟซบุ๊ก หรือจะอัดวิดีโอเนื้อหาทั้งหมดเอาไว้ แล้วให้คนมาสมัครตามเว็บไซต์คอร์สเรียนออนไลน์ก็ตามแต่เราสะดวกเลย 43. เทรนเนอร์ออนไลน์





         หลายคนอยากออกกำลังกายกับเทรนเนอร์ แต่ไม่อยากเข้ายิม ก็เลยสนใจเข้าคอร์สสอนออนไลน์ซะเลย เทรนเนอร์อยู่บ้านก็สอนได้ นักเรียนอยู่บ้านก็เรียนได้ จะสอนสด ๆ ผ่านไลฟ์ หรืออัดคลิปวิดีโอไว้ให้คนทำตามก็เลือกได้ตามใจ44. นักบัญชีฟรีแลนซ์         ยุคนี้มีนักบัญชีหลายคนออกมาเปิดบริษัทเล็ก ๆ รับทำบัญชีเอง หรือบางคนอาจผันตัวเป็นพนักงานบัญชีฟรีแลนซ์รับงานเป็นจ็อบ ๆ คอยให้คำปรึกษาเรื่องบัญชีและภาษีกับร้านค้า-บริษัททั่วไป ซึ่งก็ใช้ที่บ้านนี่ล่ะเป็นสถานที่ทำงาน แต่ก็ต้องพยายามหาคอนเน็กชั่นอยู่เรื่อย ๆ ถึงจะได้งาน45. ที่ปรึกษาออนไลน์         ขึ้นอยู่กับความถนัดของคุณว่าจะรับปรึกษาเรื่องอะไร ที่เห็นทั่วไปก็อย่างเช่น ให้คำปรึกษาด้านธุรกิจ แผนการตลาด การลงทุน ปัญหาสุขภาพจิต ปัญหาชีวิตส่วนตัว ถือเป็นอีกอาชีพที่น่าสนใจเหมือนกันสำหรับคนมีความเชี่ยวชาญด้านในด้านหนึ่งโดยเฉพาะ46. ดูดวง





         อาชีพน่าสนใจสำหรับคนมีความรู้โหราศาสตร์แขนงต่าง ๆ จะเปิดบ้านต้อนรับลูกค้า หรือจะรับดูดวงผ่านทางโทรศัพท์ เฟซบุ๊ก ไลน์ ก็ง่ายสุด ๆ มีลูกค้าทุกเพศ ทุกวัยที่อยากได้ที่พึ่งทางใจ





-------งานทำที่บ้าน ประเภทงานรับจ้าง-บริการ-------



47. พี่เลี้ยงเด็ก          เปิดบ้านเป็นเนิร์สเซอรีสำหรับเด็ก ๆ ก็น่าสนใจ แต่ขอให้มั่นใจว่าตัวเองเป็นคนรักเด็กจริง ๆ หรือมีจิตใจอ่อนโยน รวมทั้งมีความรับผิดชอบมากพอ เพราะการเลี้ยงเด็กค่อนข้างต้องเอาใจใส่มาก ๆ เลยเชียวล่ะ



48. ดูแลสัตว์เลี้ยง 




          ถ้าเป็นคนรักสัตว์ ลองเปิดบ้านรับฝากน้องหมา น้องแมวดูก็ได้ แต่ทั้งนี้ก็ควรจัดสถานที่ให้น่าอยู่และถูกสุขลักษณะเหมาะสมกับสัตว์เลี้ยงชนิดต่าง ๆ ด้วยนะ


49. ซ่อมคอมพิวเตอร์ โน้ตบุ๊ก มือถือ เครื่องใช้ไฟฟ้า





          สมัยนี้ใครก็มีอุปกรณ์ไอทีและอิเล็กทรอนิกส์ใช้กันถ้วนหน้า และของพวกนี้ก็มีวันเสียหายได้ ดังนั้นถ้ามีทักษะด้านนี้ก็เปิดร้านซ่อมคอมพิวเตอร์และมือถือที่บ้านไปเลย50. รับซัก-รีด





          งานบ้านที่ทำไม่ยากแต่สร้างรายได้ให้ไม่น้อย แม้จะต้องเหนื่อยกับการซัก-รีด เสื้อผ้าไปหน่อยแต่ก็ถือว่าคุ้มทีเดียว 51. รับงานโหลมาทำที่บ้าน           งานจากโรงงานที่สามารถรับไปทำที่บ้านได้มีให้เลือกมากมาย เช่น งานตัดเย็บ พับถุง พับกระดาษ พับแบงก์เป็นดอกไม้ พับหลอด พับเหรียญโปรยทาน พับริบบิ้นพวงมาลัย แพ็กของชำร่วย แพ็กสินค้า ร้อยลูกปัด ทำดอกไม้จันทน์ ฯลฯ คนที่มีสกิลเรื่องตัดเย็บ ประดิดประดอย และมีเวลาว่างทั้งวัน ก็น่าลองหารายได้จากการรับงานฝีมือมาทำที่บ้านดูนะ52. เพ้นท์เล็บ          ไม่จำเป็นต้องตั้งร้านในทำเลไหน เพราะหากฝีมือเพ้นท์เล็บของคุณจัดอยู่ในระดับขั้นเทพ เชื่อว่าลูกค้าจะวิ่งมาหาคุณเองถึงที่บ้าน53. แต่งหน้า-ทำผม





          หากทุนยังน้อยลองรับงานเล็ก ๆ อย่างแต่งหน้าเจ้าสาว แต่งหน้ารับปริญญาดูก่อนก็ได้ ถ้ากิจการดีมีกำไรค่อยขยับขยายเปิดร้านเสริมสวยต่อไปในอนาคต



-------งานทำที่บ้านอื่น ๆ-------



54. เพาะพันธุ์ต้นไม้





          เทรนด์ปลูกต้นไม้กำลังมา อย่ารอช้า เราไม่ต้องลงทุนอะไรมากมาย อาศัยแค่ความใส่ใจที่จะดูแลต้นไม้ให้เติบโตสวยงาม เท่านี้ก็ขายต้นไม้ได้แล้ว



55. ปลูกผัก





         พืชและสมุนไพรหลายชนิดไม่ต้องใช้พื้นที่มากก็สามารถปลูกได้สบาย แม้จะอยู่ในคอนโดฯ หรือหอพัก ยิ่งถ้าสามารถปลูกผักที่คนทั่วไปไม่ปลูก และเป็นที่ต้องการของตลาดได้ เราก็จะได้เปรียบในเรื่องของการตั้งราคา งั้นก็อย่ารอช้า มาปลูกผักกันเถอะ



          - ชี้ช่องทำเงิน ปลูกผักขายหารายได้เสริม ทุนน้อยก็สร้างอาชีพได้          - 7 วิธีปลูกผักสลัดในกระถางลงดิน ด้วยวิธีเพาะเมล็ดง่าย ๆ ที่บ้าน           - 6 วิธีปลูกผักไฮโดรโปนิกส์ ปลอดภัยไร้สารพิษ ไว้กินเองที่บ้านหรือเพาะขายก็ได้          - 8 สายพันธุ์มะนาวยอดนิยม ปลูกขายก็ทำเงินดี ปลูกไว้กินก็ได้           - วิธีปลูกฟ้าทะลายโจร สมุนไพรไทยสรรพคุณเยี่ยม น่าเพาะขายสร้างรายได้          - วิธีปลูกดาวเรืองในกระถางด้วยเมล็ด ขยายพันธุ์ขายจากสิบเป็นร้อยต้น            - วิธีการปลูกตะไคร้ในกระถาง ไว้เก็บกินเองก็ได้หรือนำไปขายก็ดี  56. เพาะเห็ด 





         นอกจากปลูกผักแล้วเรายังสามารถสร้างรายได้จากการเพาะเห็ดขายได้ด้วย ไม่ว่าจะเป็นเห็ดนางฟ้า เห็ดขอน เห็ดฟาง โดยเริ่มต้นลงทุนหลักร้อยปลาย ๆ ถึงหลักพันนิด ๆ ใช้พื้นที่ไม่มาก แต่มีโอกาสสร้างรายได้หลักพัน-หลักหมื่นต่อเดือน57. ทำไข่เค็ม         ทำไม่ยาก ใช้ต้นทุนไม่มาก แต่รายได้ค่อนข้างดี จะส่งขายตามตลาดนัด ร้านค้า ร้านอาหาร หรือจำหน่ายทางออนไลน์ก็ได้58. เลี้ยงสัตว์ / เพาะพันธุ์สัตว์         เชื่อไหมว่าอาชีพเลี้ยงสัตว์ และเพาะพันธุ์สัตว์บางชนิด ทำรายได้เป็นกอบเป็นกำมาก อย่างเช่น เพาะเลี้ยงไส้เดือน เลี้ยงกุ้งเครย์ฟิช กุ้งฝอย หอยขม ปูนา ปลากัด ไก่ดำ สนใจอาชีพไหนก็ลองค้นหาข้อมูลดู 

59. เทรดเดอร์ (trader)





          อาชีพนี้จะแตกต่างจากข้ออื่น ๆ ตรงที่เป็นการทำงานเพื่อตัวเอง จึงเป็นอีกหนึ่งอาชีพในฝันของคนรุ่นใหม่ที่อยากเป็นนายตัวเอง จะเลือกเทรดหุ้น ฟอเร็กซ์ คริปโตเรนซี่ ตามแต่ความถนัด แต่อาชีพนี้ก็ไม่ได้สบายอย่างที่คิด ต้องมีความรู้และหมั่นติดตามข่าวเศรษฐกิจทั้งไทยและต่างประเทศ รวมทั้งสถานการณ์สำคัญ ๆ ที่เกิดขึ้นในโลกด้วย เพราะเรื่องเหล่านี้ส่งผลกระทบต่อตลาดการลงทุนอย่างมาก และอาจทำให้คุณเป็นเศรษฐี หรือยาจกได้ในพริบตา ลองศึกษาคร่าว ๆ ได้ที่นี่          - วิธีเล่นหุ้นด้วยตัวเอง มือใหม่หัดเล่นหุ้นต้องรู้เลย            - 7 วิธีเล่นหุ้นฉบับคนไม่มีเวลา มนุษย์เงินเดือนทำได้ ไม่ต้องนั่งเฝ้าจอทั้งวัน           - ฟอเร็กซ์ (forex) คืออะไร ? รู้จักการซื้อ-ขายเก็งกำไรค่าเงิน ที่อาจทำให้รวยเร็ว เจ๊งไว !    60. เปิดร้านนั่งเล่นชิล ๆ





         ถ้าบ้านอยู่ในทำเลที่เหมาะแก่การค้าขาย มีคนพลุกพล่านแต่มีร้านนั่งชิลเก๋ ๆ น้อยมากหรือไม่มีเลย เราก็ฉวยโอกาสนี้เปิดร้านขายเบเกอรี่ กาแฟ นม ขนมกินเล่นง่าย ๆ เรียกแขกหน้าคุ้นเคยแถวนั้นมาเป็นลูกค้าเราซะเลย          - 10 ขั้นตอนที่ต้องรู้ ก่อนคิดจะเปิดร้านกาแฟ ทำตามรับรองขายดิบขายดี  





         มีอาชีพให้เลือกมากมาย ถ้าไม่เลือกงานก็ไม่ยากจนแน่นอน ดังนั้นหากคุณกำลังหางาน หรืออยากมีรายได้เสริมหลาย ๆ ช่องทาง หรืออยากเลิกเป็นมนุษย์ออฟฟิศ มารับงานฟรีแลนซ์ เราก็หวังว่า งานทำที่บ้านเหล่านี้ จะเป็นไอเดียช่วยทำเงินให้คุณได้ 





* หมายเหตุ : อัปเดตข้อมูลล่าสุดวันที่ 9 ตุลาคม 2563
 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






60 งานทำที่บ้านก็ดี เป็นอาชีพเสริมก็รวย อาชีพหลักก็ปัง !





อัปเดตล่าสุด 24 พฤศจิกายน 2564 เวลา 14:15:39
 678,073 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





ภาษี:
ยื่นภาษี 
คืนภาษี
ภาษี
ยื่นภาษีออนไลน์ 
ขอคืนภาษี 
ภาษีเงินได้บุคคลธรรมดา
ภาษีที่ดินและสิ่งปลูกสร้าง 
คํานวณภาษี
ลดหย่อนภาษี 2564


ประกัน :
ประกันสังคม
เช็กประกันสังคม
ประกันสังคม มาตรา 33
สิทธิประกันสังคม
ลงทะเบียนประกันสังคม
ตรวจสอบสิทธิประกันสังคม
ประกันสังคม มาตรา 40
ประกันสุขภาพ
ประกันชีวิต


ราคาทอง น้ำมัน หุ้น:
ราคาทองวันนี้
ราคาน้ำมันวันนี้
ราคาทองรูปพรรณวันนี้
หุ้นไทย
อัตราแลกเปลี่ยน
หุ้นวันนี้ 
ข่าวหุ้น 
ลงทุน 
การเงินน่ารู้


อาชีพ รายได้เสริม:
แฟรนไชส์
อาชีพ 
ขายของออนไลน์
งานพาร์ทไทม์ 
หาเงินออนไลน์
ธุรกิจส่วนตัว
สัมภาษณ์งาน
อาชีพเสริม 
หางานทําที่บ้าน


บัตรเครดิต สินเชื่อ:
บัตรเครดิต  
เศรษฐกิจ 
บัตรกดเงินสด
สินเชื่อส่วนบุคคล
พักหนี้
กู้ซื้อบ้าน
กู้เงิน 
รีไฟแนนซ์ 
สินเชื่อบ้าน 


 ข่าวการเงินน่ารู้ :
เงินเยียวยา
บัตรคนจน
บัตรสวัสดิการแห่งรัฐ
คนละครึ่งเฟส 4
ช้อปดีมีคืน
เงินสงเคราะห์บุตร
ธุรกิจน่าสนใจ
nft
กู้เงินออมสิน









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































