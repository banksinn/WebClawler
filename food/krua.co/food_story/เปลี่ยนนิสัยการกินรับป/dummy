






เปลี่ยนนิสัยการกินรับปีใหม่ 9 ข้อง่ายๆ ไม่ล่มกลางคัน








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














food story

food feeds




เปลี่ยนนิสัยการกินรับปีใหม่ 9 ข้อง่ายๆ ไม่ล่มกลางคัน

story by
เสาวลักษณ์ เชื้อคำ
|
02.01.2019 






6,745 views











[ give star ]





pin







pinned







share








star rating










 0 / 5 


submit
reset
















ลืม new year's resolution ยากๆ ทิ้งไปแล้วเริ่มปีใหม่กับ 9 ทริกเล็ก ๆ ที่จะเปลี่ยนการกินของคุณให้ดีขึ้น 

หลายคนมักยึดเอาวันที่ 1 ของเดือน 1 เป็นจุดเริ่มต้นในการเปลี่ยนแปลงตัวเอง แต่หลายคนก็หมดหวังกับการปรับเปลี่ยนอะไรเสียแล้ว เพราะ new year’s resolution ของปีก่อนๆ ถูกล้มเลิกกลางคันมานับไม่ถ้วน และถ้าคุณเป็นคนหนึ่งที่ละทิ้งปณิธานปีใหม่ไปตั้งแต่ต้นปีก็อย่าเพิ่งท้อใจไป คุณไม่ใช่คนเดียวหรอก ผลการสำรวจพบว่ากว่า 80% ของปณิธานปีใหม่ถูกโยนทิ้งไปตั้งแต่สัปดาห์ที่สองของเดือนกุมภาพันธ์แล้ว!
ปัจจัยหลักๆ ที่ทำให้ความตั้งใจเหล่านี้มักพังไม่เป็นท่าก็เพราะเป้าหมายเหล่านั้นใหญ่เกินไป เป็นนามธรรมเกินไป หรือกว้างเกินไป อย่างเช่น ‘ลดน้ำหนักให้ได้ 20 กิโลกรัม’ ‘กินอาหารสุขภาพ’ หรือ ‘สุขภาพดีขึ้น’ ทั้งหมดนี้คือเป้าหมายยอดนิยมที่มักจะถูกลืมไปหลังหมดกลิ่นอายเทศกาลเพียงไม่นาน
krua.co เลยมีทางออกง่ายๆ และทำได้จริง ที่จะมาช่วยปรับเปลี่ยนนิสัยการกินให้คุณมีสุขภาพดีขึ้นได้แบบไม่ถูกทิ้งไว้กลางทางเหมือน new year’s resolution ยากๆ ของปีก่อนแน่นอน

พกขวดน้ำ
ร่างกายของเรามีน้ำเป็นส่วนประกอบมากถึง 75% และคนส่วนใหญ่มักดื่มน้ำไม่เพียงพอต่อความต้องการของร่างกาย วิธีการคำนวณง่าย ๆ คือ (น้ำหนักตัว (กก.) x 2.2 x 30) / 2 หน่วยที่ได้ออกมาเป็นมิลลิลิตร นั่นคือปริมาณน้ำสะอาดที่ควรดื่มให้ได้ในแต่ละวัน เทียบง่ายๆ ว่า คนที่มีน้ำหนักตัว 60 กิโลกรัม ต้องดื่มน้ำให้ได้ 2 ลิตรต่อวัน (ห้ามขี้โกงโดยการรวมกับน้ำหวาน ชา กาแฟ และน้ำอัดลม)
วิธีการง่ายๆ ที่จะทำให้ดื่มน้ำได้เยอะขึ้นคือการพกขวดน้ำ อาจเริ่มจากขวดน้ำสวยๆ ที่ชอบสักขวด เลือกลายที่ถูกใจ น้ำหนักน้อย จะได้พกพาได้ง่าย เป็นพร็อบเก๋ๆ ไว้ถือแก้เขิน เก็บขวดน้ำไว้ใกล้ตัวเสมอและจิบบ่อยๆ นอกจากจะทำให้ดื่มน้ำได้เพียงพอต่อความต้องการของร่างกายแล้ว ยังเป็นการลดใช้ขวดน้ำพลาสติกแบบใช้แล้วทิ้งได้อีกด้วย

ชิมก่อนปรุง
เครื่องปรุงพวงๆ กับชามก๋วยเตี๋ยวแทบจะเป็นของคู่กัน แน่นอนกว่าการเพิ่มรสเปรี้ยว หวาน เค็ม เผ็ด นั้นคือการชูรสให้อาหารถูกปากยิ่งขึ้น แต่นั่นก็เป็นการเพิ่มโซเดียม น้ำตาล น้ำส้มสายชู และผงชูรสเข้าสู่อาหารแต่ละจานเกินความจำเป็นเช่นกัน บางคนถึงกับมีสูตรการปรุงเป็นของตัวเองว่าต้องใส่อะไรอย่างละกี่ช้อน แบบที่ต่อให้ฝากเพื่อนไปซื้อก็ยังฝากเพื่อนปรุงให้ได้อยู่ดี
การชิมอาหารก่อนปรุงอาจจะช่วยให้ปรุงอาหารได้เบามือลงบ้าง โดยเฉพาะอาหารประเภทเส้นที่พ่อค้าแม่ค้ามักปรุงมาเรียบร้อยแล้วขั้นหนึ่ง หรือหากจะให้แอดวานซ์ขึ้นไปอีกต้องเลิกคบแม่พุ่มพวงบนโต๊ะก๋วยเตี๋ยวให้เด็ดขาด จะถือเป็นเรื่องดีต่อสุขภาพอีกอย่างหนึ่ง

สัปดาห์ละครั้ง
กฎ ‘สัปดาห์ละครั้ง’ ทำงานง่ายๆ แค่กำหนดเลือกกินอย่างใดอย่างหนึ่งเพียงสัปดาห์ละครั้งเท่านั้น โดยเฉพาะอย่างยิ่งกับอาหารโปรดที่แคลอรีสูงปรี๊ด น้ำตาลจัดหนัก หรือไขมันพุ่งพรวดอย่างเช่นชานมไข่มุกที่รักซึ่งดีต่อใจแต่ไม่ดีต่อร่างกาย 
กฎข้อนี้จะง่ายขึ้นเมื่อใช้ปฏิทินเป็นตัวช่วย โดยบันทึกง่ายๆ ว่าในสัปดาห์นี้เรากินเมนูนั้นๆ ไปวันไหนบ้าง วิธีนี้นอกจากจะทำให้เห็นเป้าหมายได้ทันทีอย่างเป็นรูปธรรมแล้ว ยังทำให้มองเห็นภาพรวมของการเปลี่ยนแปลงในระยะยาวได้อีกต่างหาก

เลือก whole food ไว้ก่อน
การเลือกกินอาหารสุขภาพทุกๆ มื้อสำหรับคนเมืองที่มีวิถีชีวิตเร่งรัดอาจเป็นเรื่องยาก แต่หากเมื่อใดที่มีโอกาสได้เลือกซื้ออาหารเอง ไม่ว่าจะเป็นจากร้านตามสั่งใกล้ออฟฟิศหรือจะเป็นบริการเดลิเวอรี่เจ้าประจำ ก็ขอให้เลือกอาหารที่เป็น whole food หรืออาหารธรรมชาติที่ผ่านกระบวนการซับซ้อน ที่มีเครื่องปรุงรส น้ำตาล และสารปรุงแต่งอื่นๆ น้อยกว่า เช่น เปลี่ยนจากก๋วยเตี๋ยวลูกชิ้นเป็นก๋วยเตี๋ยวหมูชิ้น เปลี่ยนไส้แซนด์วิชจากแฮมเป็นไก่ฉีกหรือไข่ต้ม เปลี่ยนเนยบนขนมปังปิ้งเป็นอะโวคาโด เลือกข้าวขัดสีน้อยหรือข้าวไม่ขัดสีแทนข้าวขาวทั่วไป เท่านี้ก็เข้าใกล้คำว่าสุขภาพดีได้อีกนิดแล้ว

อย่ากินข้าวบนโต๊ะทำงาน
คนจำนวนไม่น้อยใช้ชีวิตนับตั้งแต่ก้าวเข้าเขตออฟฟิศไปกับโต๊ะทำงานทั้งหมด รวมไปถึงเวลาของมื้อกลางวันด้วย อาจเป็นเพราะภาระงานที่เร่งรัดหรือด้วยความสะดวก ทำให้มนุษย์ออฟฟิศหลายชีวิตเลือกกินมื้อกลางวันกับหน้าจอ นั่งอยู่กับที่แบบแทบไม่ขยับตัวไปไหนเลยตลอดทั้งวัน
การกินข้าวบนโต๊ะทำงานอาจดูเป็นพฤติกรรมที่ไม่มีพิษภัย แต่หากลองวิเคราะห์ดูให้ดีก็จะพบว่า การกินข้าวโดยที่ความสนใจยังจดจ่ออยู่กับจอคอมพิวเตอร์ ทำให้เราไม่ทันสังเกตว่าในแต่ละคำของอาหารที่เดินทางเข้าสู่ร่างกายประกอบไปด้วยอะไรบ้าง มีสิ่งแปลกปลอมปนเปื้อนอยู่ไหม มีน้ำมันเยิ้มๆ หรือมีเศษผักที่ไม่สะอาดอยู่ด้วยหรือไม่ ซึ่งเป็นการสร้างนิสัยในการละเลยอาหารอย่างร้ายกาจ
การลุกออกไปนั่งกินข้าว นอกจากจะทำให้ได้ใส่ใจอาหารแต่ละคำที่กินมากขึ้นแล้ว ยังเป็นการขยับร่างกายเล็กๆ น้อยๆ ทำให้ได้มีปฏิสัมพันธ์กับคนอื่นบ้าง และอาจจะได้เมนูน่าสนใจเมนูใหม่จากการลอกเพื่อนร่วมโต๊ะได้ด้วย

‘หวานน้อย’ ให้ติดปาก
ในเวลาบ่ายคล้อยที่พลังงานเริ่มต่ำลง ไม่มีอะไรจะดีกว่าเครื่องดื่มเย็นๆ สักแก้ว ไม่ว่าจะเป็นชา กาแฟ หรือเครื่องดื่มประเภทชงอื่นๆ ที่เต็มไปด้วยน้ำตาลปริมาณมหาศาล แถมยังเติมความหวานมันด้วยนมข้นหวานและนมข้นจืดอีกไม่ยั้ง ซึ่งกำลังจะกลายเป็นน้ำตาลส่วนเกินที่สะสมในเลือดและเป็นไขมันที่พอกพูนตามรอบเอวในอนาคต จะให้หักดิบเลยก็ดูจะเป็นเรื่องน่าปวดใจ แต่อย่างน้อยที่สุด การร่ายคาถา ‘หวานน้อย’ ให้ติดปากก็จะทำให้ร่างกายได้รับพลังงานส่วนเกินเหล่านี้น้อยลง ไม่ว่าจะเป็นเมนูไหนอย่าลืมลงท้ายด้วยหวานน้อย หวานน้อยมาก หวานน้อยสุดๆ หรือจะเพิ่มความเซียนด้วยการกำหนดปริมาณน้ำตาลด้วยตัวเองไปเลยก็จะเท่ไปอีกหนึ่งระดับ “ป้าคะ ขอชาเชียวน้ำตาลกับนมข้นหวานแค่อย่างละช้อนค่ะ!”

เปลี่ยนวันละอย่าง
หากการปรับพฤติกรรมการกินทั้งหมดนี้ก็ยังเป็นเรื่องยากเกินไปจนทำให้เกิดความท้อแท้และน่าเบื่อจนพาลจะล้มเลิกกลางคันไปอีกปีก็อย่ากดดันตัวเอง อาจเริ่มลองปรับทีละนิดด้วยการเลือกเรื่องที่จะปรับประจำวัน เช่น จันทร์ whole food อังคารหวานน้อย พุธหยุดปรุง แล้วลองเพิ่มความท้าทายให้ตัวเองทีละนิดๆ ไม่แน่ว่าคุณอาจไปได้ไกลกว่า 9 ข้อนี้เสียอีก

ใช้มือถือให้เป็นประโยชน์
การทำ food tracking หรือการจดบันทึกอาหารที่ทานในแต่ละวันดูเป็นเรื่องยุ่งยากเกินกว่าจะทำไหว แต่หากลองเปลี่ยนเป็นการยกสมาร์ตโฟนเครื่องเก่งมาแชะรูปเก็บไว้ละก็จะทำได้เพียงไม่กี่วินาที กลายเป็น food tracking แบบใหม่ที่นอกจากจะช่วยทำให้ย้อนหลังไปดูเมนูของแต่ละวันได้แล้ว ยังอาจเพิ่มความแอดวานซ์ด้วยการอัปโหลดลงในโซเชียลมีเดีย ติดแฮชแท็กเก๋ๆ แล้วหาก๊วนมาร่วมอุดมการณ์ก็ดูน่าสนุกไม่น้อยเลยทีเดียว 

จัดการ news feed ใหม่
นอกจาก you are what you eat. แล้ว ยุคนี้ต้องบอกว่า you are what you read. ด้วย เพราะสิ่งที่เราอ่านผ่านโซเชียลมีเดียอยู่แทบจะตลอดเวลา ส่งผลต่อความคิดความอ่านของเราไม่น้อย ถ้าการเริ่มปรับพฤติกรรมการกินรับปีใหม่สเต็ปแรกจะเริ่มที่การเคลียร์นิวส์ฟีดบนช่องทางโซเชียลมีเดียก็ไม่ใช่เรื่องแปลกเลย 
มาเริ่มต้นปีด้วยการกด follow สื่ออาหารดีๆ ที่จะส่งต่อเรื่องราวน่าสนใจเกี่ยวกับวัตถุดิบและอาหาร ให้คุณสนุกกับการเลือกกินและทำอาหาร เพื่อสร้างสุขภาพที่ดีได้ตลอดทั้งปี หากยังไม่รู้จะเริ่มต้นที่ตรงไหน ขอแนะนำให้เริ่มที่ช่องทางต่างๆ ของ krua.co ไม่ว่าจะเป็น facebook instagram twitter youtube หรือ line เราสัญญาว่าจะนำเสนอเรื่องราวอาหารรอบด้านพร้อมเกร็ดความรู้สนุกๆ ให้ทุกคนตลอดปีเช่นเคย




share this














เสาวลักษณ์
เชื้อคำ

writer







อาหารสุขภาพ, เคล็ดลับ 







recommended articles 








‘พาย’ ศิลปะของแป้งในอาหาร









วิธีกินแบบหมดจด ลดขยะเป็นศูนย์









ใช้เตาอบให้เป็น ทำเบเกอรีให้ปัง









ถอดรหัสพริกแกงไทย









5 วิธีเก็บเนื้อสัตว์ให้สดใหม่กินได้นาน









เคล็ดลับปรุงน้ำยำให้ไม่พังคามือ









ทำน้ำสลัดกินเองสิครับรออะไร









อุปกรณ์สำหรับทำซูชิกินเอง อร่อยได้ที่บ้าน










recommended videos









คีซาดีญาบูลโกกิ i cook or die!








ไดฟูกุ i ciy – cook it yourself








ข้าวแกงกะหรี่แฮมเบิร์กชีส i ciy – cook it yourself








หมูมะนาว เมนูกับแกล้มรสแซ่บ ทำง่ายมาก l cook or die








krua.co reviews farm-mu cafe คาเฟ่สไตล์ญี่ปุ่น








ซอฟต์คุกกี้ ดาร์กช็อกโกแลต สูตรนุ่มหนึบ ช็อกเยิ้ม – by เชฟน่าน | ciy – cook it yourself








เข้าครัวกับตัวจิ๋ว ‘ชวนลูกเล่นทำอาหาร’








เค้กผักชี



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























