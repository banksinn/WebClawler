






ข้าวแรมฟืน ถั่วพูอุ่น แป้งเคี่ยวหอมเนียนนวลถิ่นเหนือ








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














food story

eat local




ข้าวแรมฟืน ถั่วพูอุ่น แป้งเคี่ยวหอมเนียนนวลถิ่นเหนือ

story by
เสาวลักษณ์ เชื้อคำ
|
15.11.2021 






2,588 views











[ give star ]





pin







pinned







share








star rating










 0 / 5 


submit
reset
















ชวนชิมรสหวานมันตามธรรมชาติในเมนูข้าวแรมฟืน ทั้งข้าวฟืนอุ่น ข้าวฟืนน้ำ ข้าวฟืนยำ และข้าวฟืนทอด 

ข้าวแรมฟืน เป็นอาหารของพี่น้องชาวไทใหญ่ ไทยลื้อ จีนยูนนาน รวมถึงชาติพันธุ์อื่นๆ ที่เดินทางมาจากถิ่นฐานเดียวกันคือทางตอนใต้ของประเทศจีน มีลักษณะแตกต่างกันไปตามวิธีปรุง แต่มีจุดร่วมที่เหมือนกันคือทำมาจากข้าวหรือถั่ว ที่ผ่านการโม่ กรอง และเคี่ยวจนเหนียวข้น

ฉันรู้จักข้าวแรมฟืนครั้งแรกจาก ‘กาดบ้านฮ่อ’ ตลาดนัดยามเช้าที่มัสยิดเฮดายาตูลอิสลามบ้านฮ่อ ซอยเจริญประเทศ 1 ที่เชียงใหม่บ้านฉัน คนในพื้นที่เป็นอันรู้กันดีว่าวันศุกร์ตั้งแต่เช้าตรู่จนไปถึงเที่ยงๆ หากต้องการซื้อ ‘ของกิ๋นฮ่อ’ หรืออาหารอย่างชาวจีนยูนนาน จะต้องไปที่ตลาดแห่งนี้
ข้าวแรมฟืนถ้วยแรกของฉันคือข้าวฟืนอุ่น มีลักษณะเหมือนโจ๊กหรือซุปข้นสีเหลืองนวล หอมกลิ่นถั่ว รสเค็มอ่อน ข้างใต้เป็นเส้นสีเหลืองคล้ายเส้นหมี่ ด้านบนเพิ่มรสด้วยถั่วลิสงคั่วป่นหยาบ ผักชี น้ำมันพริกคั่วแบบยูนนาน (พริกคั่วป่นราดด้วยน้ำมันร้อนๆ) และซีอิ๊วดำ ร้านในตลาดมัสยิดอิสลามบ้านฮ่อเรียกข้าวแรมฟืนแบบนี้ว่า ‘ข้าวฟืนอุ่น’ แต่เพื่อนชาวแม่ฮ่องสอนของฉันเรียกว่า ‘ถั่วพูอุ่น’ ตามแบบฉบับชาวไทใหญ่
นอกจากข้าวแรมฟืนอุ่นนวลเนียนแบบซุปแล้ว เมื่อเทซุปข้นนี้ใส่ถาด ทิ้งไว้ให้เซตตัว ก็นำมาทำเมนูได้อีกสารพัด อย่างเช่นข้าวแรมฟืนน้ำ ข้าวแรมฟืนยำ และข้าวแรมฟืนทอด



ข้าวแรมฟืนน้ำ (บางคนเรียกว่าข้าวฟืนน้ำ และข้าวฟืนเย็น) คือการนำข้าวแรมฟืนที่เซตตัวแล้วมาหั่นให้เป็นชิ้นพอดีคำ เทราดด้วยน้ำซุปใสๆ รสเปรี้ยวสดชื่น บ้างเป็น ‘น้ำสู่’ น้ำตาลหมักรสเปรี้ยวที่มีกลิ่นเฉพาะตัว บ้างเป็น ‘น้ำมะเขือส้ม’ ซุปใสรสอูมามิที่ได้จากการนำมะเขือเทศสายพันธุ์ท้องถิ่นไปต้มกับน้ำ ปรุงรสด้วยเกลือเพียงเล็กน้อยเสร็จแล้วยีเนื้อมะเขือเทศให้น้ำมีรสชาติมากขึ้น และต้องพักทิ้งไว้ให้เย็นก่อนนำไปปรุงเป็นขาวฟืนน้ำ

ความอร่อยของข้าวแรมฟืนน้ำก็คือส่วนน้ำปรุงที่แต่ละร้านแต่ละเจ้าจะมีตำรับเฉพาะของตัวเอง ไม่ว่าจะเป็นเต้าหู้ยี้ขาว ขิง กระเทียมเจียว น้ำมันพริกคั่ว ถั่วเน่า ฯลฯ ที่สำคัญคือต้องเพิ่มรสสัมผัสด้วยถั่วลิสงคั่วป่นหยาบและผักชีซอย ก่อนจะกินก็คลุกเคล้าให้น้ำปรุงน้ำสู่และเครื่องเคราต่างๆ เคลือบชิ้นข้าวแรมฟืนไว้ให้ทั่ว 
รสชาติของข้าวฟืนน้ำคือรสของวัตถุดิบที่สดชื่น ทั้งแป้งนิ่มๆ ของข้าวฟืนและรสเปรี้ยวหวานเค็มอย่างละนิดละหน่อยของน้ำปรุง ช่วงอากาศหนาวๆ ฉันมักจะเลือกกินข้าวฟืนอุ่นเพื่อให้อุ่นสบายท้อง แต่ถ้าเป็นในฤดูร้อนฉันเทใจให้ข้าวฟืนน้ำที่ใส่น้ำมันพริกคั่วหนักมือสักหน่อยพอให้เผ็ดแบบเหงื่อซึมๆ กินแล้วจะรู้สึกสดชื่นมีพลังขึ้นมาอย่างน่าประหลาด

ข้าวแรมฟืนยังนิยมนำมาทำ ‘ข้าวฟืนยำ’ คือหั่นข้าวแรมฟืนเป็นชิ้น ใส่กะหล่ำปลีสไลซ์บาง ผักชี พริกต้มปั่นละเอียด ขิงปั่นละเอียด งาคั่วป่น ถั่วลิสงคั่วป่น กากถั่วเหลืองต้มสุก (ปั่นถั่วเหลืองให้ละเอียด กรอกแยกน้ำออก นำกากมาต้มด้วยไฟอ่อนให้สุก ส่วนน้ำใช้ต้มทำน้ำเต้าหู้ต่อได้) กระเทียมเจียว เกลือป่น น้ำมันพริกคั่ว ปรุงรสด้วยซอสเล็กน้อยแล้วคลุกให้เข้ากัน ความพิเศษของเมนูนี้คือน้ำยำเนื้อหนักจากกากถั่วเหลือง ให้ความนวลเนียนครีมมี่เคลือบชิ้นข้าวแรมฟืนได้ทั่วถึง 
ส่วนที่ highly recommended สำหรับคนที่อยากลองกินข้าวแรมฟืนแต่ไม่คุ้นชินกับเนื้อสัมผัสนิ่มๆ มากนัก ฉันแนะนำเมนู ‘ข้าวฟืนทอด’ (หรือที่หลายคนชอบเรียกว่าเฟรนช์ฟรายด์ข้าวแรมฟืนหรือเฟรนช์ฟรายด์ไทใหญ่ – แต่ฉันคิดว่าเรียกข้าวฟืนทอดนั่นแหละดีแล้ว) คือการนำข้าวแรมฟืนที่เซตตัวมาทอดแบบ deep fried ให้ผิวนอกกรอบ นิยมทำเฉพาะข้าวฟืนถั่ว เพราะให้ความมันที่เหนือชั้นกว่าข้าวฟืนสีขาวจากข้าว จิ้มกินกับน้ำจิ้มที่ปรุงคล้ายน้ำยำข้าวแรมฟืนแต่เน้นความเผ็ดและเค็ม เป็นของว่างจากข้าวแรมฟืนกินเมื่อไรก็เป็นอันต้องเบรกแตกเมื่อนั้น


ที่มาของชื่อ ‘ข้าวแรมฟืน’ นี้มีหลายทฤษฎี เช่นว่าเกิดจากการเพี้ยนเสียงมาจากชื่อ ‘ข้าวแรมคืน’ เพราะเมื่อทำแล้วต้องทิ้งไว้ข้ามคืนเพื่อให้ตัวแป้งเซ็ตตัว หรืออาจเพี้ยนเสียงมาชื่อ ‘เหลียงเฝิ่น’ (涼粉) อาหารจีนตระกูลหนึ่งซึ่งเป็นแป้งที่หั่นให้เป็นเส้นๆ แล้วราดด้วยน้ำมันพริกคั่ว ซึ่งจะว่าไปมันก็หน้าตาเป็นแฝดคนละฝากับข้าวแรมฟืนยำ ส่วนตัวแล้วฉันจึงโอนเอนไปทางข้อสันนิษฐานแบบหลักมากกว่า
ส่วนชื่อ ‘ถั่วพูอุ่น’ นี้ไม่ได้หมายถึงทำมาจากถั่วพู (winged bean) แต่สันนิษฐานว่าน่าจะเป็นญาติพี่น้องกันกับคำว่า tofu ที่แปลว่าเต้าหู้เสียมากกว่า เพราะข้าวแรมฟืนไม่ได้ทำมาจากถั่วพู แต่มักจะเป็นธัญพืชต่างๆ เช่น ข้าวแรมฟืนสีเหลืองทำมาจากถั่วเลนทิล ถั่วลันเตา (ชาวไทใหญ่เรียกว่าถั่วกาละแป) หรือถั่วลูกไก่ ข้าวแรมฟืนสีขาวทำมาจากข้าว ส่วนข้าวแรมฟืนสีม่วงทำจากถั่วลิสง เรียกว่าข้าวแรมฟืนถั่วดิน

ข้าวแรมฟืนเป็นอาหารที่เดินทางรอนแรมอพยพมาตามชาติพันธุ์ต่างๆ ที่อยู่ทางตอนใต้ของจีน เช่น ชาวจีนยูนนาน ขาวไทใหญ่ ชาวไทลื้อ ดังนั้นเราจึงพบได้ในทุกถิ่นที่ที่ชาติพันธุ์เหล่านี้เลือกมาตั้งหลักปักฐานใหม่ อย่างเช่นทางภาคเหนือจะพบได้มากในจังหวัดเชียงราย แม่ฮ่องสอน ตาก และในจังหวัดอื่นๆ บ้างประปราย โดยเฉพาะในอำเภอที่เป็นรอยต่อและชายแดนทั้งหลาย
ส่วนในกรุงเทพฯ ฉันขอแนะนำร้านอาหารเชียงตุงที่มีชื่อว่า ‘ร้านใบบัว’ ซอยประชาราษฎร์บำเพ็ญ 9 ห้วยขวาง ซึ่งเข้าไปทีไร ฉันที่เป็นคนเมือง (คนเหนือ) ก็จะได้กลิ่นหอมของถั่วเน่าในเมนูต่างๆ อบอวลชวนให้คิดถึงบ้านเสมอ หรือจะเป็นร้านอาหารเมียนมาอย่าง ‘mandalay food house’ ซอยเพชรบุรี 15 ราชเทวี ก็เข้าที (ใครมีพิกัดข้าวแรมฟืนอร่อยๆ ในกรุงเทพฯ อยากแนะนำเพิ่มเติม แจ้งพิกัดไว้ได้เลยนะคะ สัญญาจะตามไปกินแน่นอนค่ะ)

การเดินทางรอนแรมผ่านพื้นที่และเวลาของข้าวแรมฟืนทำให้ตัวมันเองเกิดความเปลี่ยนแปลงขึ้นมากมาย หากลองเสิร์ชหาสูตรข้าวแรมฟืนเราก็จะเจอสูตรนับร้อยนับพันที่แทบจะไม่ซ้ำกันเลย กระทั่งว่ารูปแบบต่างๆ ของข้าวแรมฟืน ฉันก็เชื่อว่าเกิดจากการเปลี่ยนแปลงเล็กๆ น้อยๆ รายทางเป็นสำคัญ 
และแน่นอนว่าข้าวแรมฟืนก็ยังคงพัฒนาไปข้างหน้าเสมอ อย่างเช่นทุกวันนี้ที่เราสามารถกดเข้าแอปพลิเคชันออนไลน์ชอปปิ้งแล้วสั่งซื้อข้าวแรมฟืนกึ่งสำเร็จรูปที่แพ็กมาอย่างดี แป้งและเครื่องปรุงสำหรับทำข้าวแรมฟืนพร้อมวิธีปรุงอย่างละเอียด ไปจนกระทั่งข้าวแรมฟืนอบกรอบที่ทำออกมาในรูปแบบขนมกินเล่นก็น่าสนใจเช่นกัน

สารพัดรสชาติของอาหารชาติพันธุ์นั้นเป็นเรื่องที่เล่าเมื่อไร เล่าเรื่องไหน ก็สนุกไปเสียทุกครั้ง หากใครสนใจเรื่องอาหารของชาติพันธุ์ในพื้นที่ดอยตุง krua.co ได้ร่วมมือกับมูลนิธิแม่ฟ้าหลวง ในพระบรมราชูปถัมภ์ จัดทำหนังสือที่จะพาผู้อ่านไปรู้จักกับวัฒนธรรมอาหารแสนหลากหลายของผู้คนบนดอยตุง ในชื่อ ‘taste of doi tung รสชาติแห่งดอยตุง’ ซึ่งอัดแน่นด้วยเรื่องราวสิ่งละอันพันละน้อยพร้อมกับสูตรอาหารอีกกว่า 20 สูตร (แน่นอนว่ามีสูตรและเรื่องราวจากข้าวแรมฟืนด้วยนะคะ)
สนใจหนังสือ รสชาติแห่งดอยตุง สั่งซื้อได้ที่ www.naiin.com หรือร้านหนังสือนายอินทร์ทั่วประเทศ

ส่วนใครที่สนใจซื้อสารพัดของทำข้าวฟืนไว้ลองโชว์ฝีมือบ้าง สั่งออนไลน์ได้ตามลายแทงนี้เลยค่ะ
แป้งถั่วกาละแป https://shp.ee/e8p2edtเซ็ตแป้งข้าวเจ้า ปูนใส เครื่องปรุงข้าวฟืน พร้อมวิธีทำ https://shp.ee/jzxxwxtข้าวแรมฟืนทอดกรอบ https://shp.ee/67zxzbt
ข้อมูลจาก
โอชะแห่งล้านนา มรดกวัฒนธรรมอาหารเมือง โดย สิริรักษ์ บางสุด และ พลวัฒน์ อารมณ์ สำนักพิมพ์แสงแดดรายการ on her way ช่อง kam phaka ตอน อาหารเชียงตุง ในกรุงเทพฯ ออกอากาศวันที่ 13 ธันวาคม 2562
อ่านบทความเพิ่มเติม

บะเก่อเออ ภูมิปัญญาผักกาดแห้งคู่ครัวปกาเกอะญอ
‘ต่าจึที’ แกงหม้อนี้ไม่มีน้ำร้อน ภูมิปัญญาปกาเกอะญอ
‘ข้าวปุก’ นุ่มหนึบ กินอุ่นๆ รับลมหนาว
‘ไก่ดำ’ กับการเซ่นไหว้และทำนายของอาข่าและลาหู่






share this














พิมพ์ธาดา
ปฐมโภคินเสถียร

photographer










ศศิกานต์
เพิ่มสุขทวี

graphic designer










เสาวลักษณ์
เชื้อคำ

writer







วัฒนธรรมอาหาร, อาหารชาติพันธุ์, อาหารเหนือ, เมนูข้าว 







recommended articles 








‘ข้าวปุก’ นุ่มหนึบ กินอุ่นๆ รับลมหนาว









กล้วยลอยตาล ขนมท้องถิ่น (แต่) หากินยากที่สุดในสมุทรสงคราม









‘ไก่ดำ’ กับการเซ่นไหว้และทำนายของอาข่าและลาหู่









ถั่วเน่าซา-ถั่วเน่าเมอะ-ถั่วเน่าบอง ถั่วเน่าหมักสดรสนัวคู่ครัวไทใหญ่









เข้าสวนเรียมอรุณไปดูวิธีทำ ‘น้ำตาลมะพร้าวเนื้อแท้’ กับเดอะมนต์รักแม่กลอง









รากชู อูมามิริมรั้วบ้าน









การเดินทางของขนมจีน-ข้าวปุ้น-ขนมเส้น









ลาบ หลู้ เหล้า: ปากะศิลป์กับแกล้มแบบนักเลงล้านนา










recommended videos









อุปกรณ์ลับมีด ผู้ช่วยสำคัญที่มักจะถูกลืม | ของดีติดครัว must have!!!








คอร์นด็อก i cook or die!








น้ำจิ้มสุกี้ ติดครัวไว้ ทำได้มากกว่าสุกี้ | ของดีติดครัว must have!!!








แกงผักปลังแหนมสด








ขนมเปียกปูนกะทิสด i ciy – cook it yourself








4 เมนูจากของกักตุน เมื่อต้องกักตัว








สูตรหมักหมูนุ่ม เก็บได้นาน ทำเมนูอะไรก็อร่อย i cook or die!








marry me กินดีนะคร๊า ep.2



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























