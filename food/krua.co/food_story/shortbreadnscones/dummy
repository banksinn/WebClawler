






ชอร์ตเบรดและสโคน ขนมคู่โต๊ะชายามบ่าย








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














food story

food feeds




ชอร์ตเบรดและสโคน ขนมคู่โต๊ะชายามบ่าย

story by
ศรีวิการ์ สันติสุข
|
26.08.2021 






1,631 views











[ give star ]





pin







pinned







share








star rating










 0 / 5 


submit
reset
















เรื่องราวของชอร์ตเบรดและสโคน ขนมคลาสสิคเคียงคู่โต๊ะชายามบ่าย 

มีใครชอบกินชอร์ตเบรดกับสโคนไหมคะ! เปิดหัวมาแบบนี้เลย เพราะมีความรู้สึกว่าในบรรดาขนมนมเนยที่ฮอตฮิตในบ้านเราเนี่ย สองสิ่งนี้ดูจะไม่ค่อยติดโผ ทั้งที่ศักดิ์ศรีน้องทั้งสองสูงส่งเชียวนะคะ เพราะสโคนเป็นขนมคู่เมืองอังกฤษ ส่วนชอร์ตเบรดก็ไม่น้อยหน้า เป็นขนมประจำชาติสก็อตแลนด์เชียวนะ
แต่ว่าสำหรับในเมืองไทยแล้ว ชอร์ตเบรดที่ฉันได้กินบ่อยๆ ก็มีแต่ยี่ห้อ walkers ที่สมัยไปอังกฤษ ขนซื้อกลับมาจนเจ้าหน้าที่ที่เคาน์เตอร์เช็คอินหัวเราะถามว่า “เมืองไทยไม่มีขายเหรอ” สิบกว่าปีต่อมาก็ยังคงกินยี่ห้อเดิม เพราะไม่ค่อยมีใครทำขายมากนักเมื่อเทียบกับบราวนี่ เค้ก คุกกี้ ขนมปังสารพันชนิด ซึ่งก็อาจจะเป็นเพราะความคลาสสิคและธรรมดาสามัญ อะแดปต์หน้าตา เพิ่มเติมส่วนผสม หรือดัดแปลงสูตรให้หวือหวาเข้ายุคเข้าสมัยแบบขนมประเภทอื่นไม่ค่อยได้

สโคน อาจจะป๊อปกว่าหน่อย เพราะแม้จะเป็นขนมคลาสสิคดั้งเดิมที่แทบไม่มีการดัดแปลงใดๆ เช่นกัน แต่ยังพอจะหากินได้ตามร้านกาแฟและออนไลน์ แต่การจะหาสโคนที่ในความดูเหมือนทำง่าย ไม่มีอะไรซับซ้อน ที่อร่อยบอกเลยว่าไม่ง่าย บางร้านแข็งจนปวดฟัน บางร้านร่วนซุยเกินไป บางร้านก็นิ่มเกินเหตุ การตามหาสโคนอร่อยจึงเป็นหนึ่งในภารกิจที่ฉันเองก็ไม่รู้ตัว รู้อีกทีคือถ้าเจอคำว่าสโคนในเมนู ก็เป็นต้องสั่งโดยอัตโนมัติแบบบางทีก็นั่งงงอยู่หน้าจานสโคนว่าสั่งมาทำไม จะกินเค้กไม่ใช่เหรอ เรียกว่าเป็นมิสชั่นที่หยั่งไปถึงระดับจิตใต้สำนึก
วันนี้เลยจะมาป้ายยาให้ทุกคนลองเปิดใจให้น้องชอร์ตเบรดและสโคน ที่ชาวไทยอาจจะไม่ค่อยอิน แต่ที่บ้านเกิดของทั้งคู่นั้นอินกันมาก หาได้ทุกที่ ทุกตรอกซอกซอย และในความเป็นขนมพื้นฐาน ธรรมดาสามัญ แต่ทั้งชอร์ตเบรดและสโคนก็มีความหรูหราแอบแฝงอยู่ เพราะทั้งคู่เป็นขนมประจำโต๊ะน้ำชายามบ่ายหรือ afternoon tea ที่ถือเป็นกิจกรรมของชนชั้นสูงเลยนะ

ชอร์ตเบรด ขนมแห่งความฝัน
ชาวสวีดิชเรียกชอร์ตเบรดว่า ‘ดรอมมาร์’ (drömmar) แปลว่า ‘ความฝัน’ ด้วยเหตุใดไม่ปรากฎ แต่ก็เหมาะสมไม่น้อยเมื่อคิดว่ามันถือกำเนิดขึ้นที่สก็อตแลนด์ ดินแดนที่ไม่เพียงอึมครึมตลอดปีตลอดชาติ ยังเต็มไปด้วยเทพนิยาย แฟรี่ ภูต ราวกับดินแดนที่อยู่ในความฝัน
ชอร์ตเบรดเกิดจากขนมปังกรอบ (biscuit bread) ในยุคกลาง ซึ่งเป็นการเอาโดห์ที่เหลือจากการทำขนมปังมาอบด้วยไฟอ่อนๆ จนแห้งและกรอบ เมื่อนิยมกันมากขึ้น คนก็ไม่รอให้มีโดห์ขนมปังเหลือเพื่อมาทำแล้ว แต่ใช้วิธีปรับสูตรส่วนประกอบขึ้นมาใหม่โดยเฉพาะ จากโดห์ขนมปังแบบดั้งเดิมที่ประกอบด้วยแป้ง เกลือ ยีสต์ น้ำ ก็มีการเอาเนยมาใช้แทนยีสต์ ผลจากการใช้เนยจำนวนมากในส่วนผสม ทำให้ขนมมีลักษณะกัดแล้วร่วนเป็นชิ้นๆ ลักษณะความร่วนนี้สมัยก่อนภาษาอังกฤษเรียกว่า ชอร์ต (short) ที่ตรงกันข้ามกับคำว่าลอง (long) ที่แปลว่าหนืดและยืดได้ จากบิสกิตเบรดก็เลยกลายมาเป็นชอร์ตเบรดด้วยประการฉะนี้  
รูปทรงของชอร์ตเบรดที่คุ้นเคยกันมี 3 แบบคือทรงแท่ง ทรงกลม และทรงสามเหลี่ยม ว่ากันว่าควีนแมรี่แห่งสก็อตแลนด์เรียกชอร์ตเบรดรูปสามเหลี่ยมว่า ปัตติโค้ตเทล (petticoat tail) หรือชายหางปัตติโค้ต-ชุดชั้นในของผู้หญิงนั่นเอง นอกจากจะให้ชื่อเก๋ๆ (รึเปล่านะ) นี้แล้ว ควีนแมรี่ยังทรงเป็นผู้ที่ทำให้ชอร์ตเบรดมีคุณลักษณะแบบที่เป็นในปัจจุบันด้วย
ช่วงแรกชอร์ตเบรดคือขนมราคาแพง เป็นของหรูหราสำหรับโอกาสพิเศษ อาทิ คริสต์มาส hogmanay หรือวันส่งท้ายปีเก่าแบบสก็อต และงานแต่งงานเท่านั้น แต่เมื่อเวลาผ่านไปชอร์ตเบรดก็ลงจากหอคอยสู่สามัญ และกลายเป็นขนมประจำชาติสก็อตแลนด์ไปในที่สุด

สโคน เอ๊ะ! หรือ สคอน
อย่าว่าแต่ชาวไทยที่ยังงงว่าตกลงต้องเรียก สโคน หรือ สคอน แม้แต่ชาวอังกฤษเองก็ยังยก สโคน กับ สคอน ขึ้นมาเป็นประเด็นอยู่เรื่อยๆ เพราะเรียกทั้งสองอย่างแบบคู่คี่สูสี ถึงขั้นที่ปี 2016 yougov บริษัทวิจัยการตลาดชื่อดังของอังกฤษทำโพลสำรวจกลุ่มตัวอย่างในเกรทบริเตนว่าคนเรียกมันว่าอะไรกันแน่ ซึ่งผลที่ออกมาสคอนชนะไปที่ 51% สโคนอยู่ที่ 42% ไม่รู้ 3% ไม่ได้เรียกทั้งสองแบบ 3% จริงจังกันเบอร์นี้!
ความเป็นมาของสโคนก็คลุมเครือไม่แพ้ชื่อเรียก เพราะจนบัดนี้ก็ยังไม่ชัดเจนว่าใครเป็นผู้ริเริ่มแน่ แต่จากหลักฐานบางส่วน สันนิษฐานว่าน่าจะมีต้นกำเนิดจากสก็อตแลนด์ช่วงต้นคริสต์ศตวรรษที่ 16 สมัยนั้นใช้ข้าวโอ๊ตทำสโคน ไม่ใช่แป้งสาลีแบบสมัยนี้ หน้าตาก็ไม่ได้เหมือนสมัยนี้ เพราะสโคนยุคแรกเป็นทรงกลมแบน ขนาดใหญ่ประมาณจานขนาดกลาง นำไปอบบนกระทะก้นแบน (หรือ girdle ของชาวสก๊อต) แล้วจึงนำมาหั่นเป็นชิ้นๆ ทรงสามเหลี่ยมก่อนเสิร์ฟ ในขณะที่ชื่อสโคนนั้นก็มีหลากหลายเรื่องเล่า บ้างว่ามาจากชื่อ stone of scone หรือ stone of destiny ซึ่งใช้ในพิธีบรมราชาภิเษกกษัตริย์แห่งสก็อตแลนด์ บ้างก็ว่ามาจากภาษาดัชต์ schoonbrot แปลว่า beautiful bread เล่ากันไปคนละทางสองทางโดยไม่มีใครรู้ต้นกำเนิดที่แน่ชัด
แต่ชื่อกับประวัติจะคลุมเครือยังไงก็ตาม สิ่งหนึ่งที่ชัดเจนคือสโคนเป็น quick bread คู่บ้านชาวอังกฤษ เป็นทั้งอาหารเช้าและขนมกินคู่กับชา ลักษณะจะว่าเป็นขนมปังก็ไม่ใช่ บิสกิตก็ไม่เชิง รสสัมผัสมีความกึ่งกรอบ กึ่งนุ่ม เนื้อร่วน มีส่วนประกอบหลักคือแป้งสาลี บางครั้งอาจใส่ลูกเกด ผลไม้แห้ง หรือถั่ว เพื่อเพิ่มรสสัมผัสและรสชาติ เนื่องจากสโคนมักมีรสชาติไม่หวาน คนอังกฤษจึงนิยมกินคู่กับวิปครีม คอตเตจชีส หรือแยมผลไม้ ซึ่งกลายเป็นธรรมเนียมของทั่วโลกไปด้วย ที่เวลาซื้อสโคนก็มักจะได้แยมกับเนยใส่ถุงมาให้พร้อมสรรพ
 
ชิมขนมรื่นรมย์ชายามบ่าย
แม้สโคนและชอร์ตเบรดจะสามารถรับประทานได้ทุกเมื่อ แต่เมื่อสำคัญก็คือการขึ้นไปอยู่บนโต๊ะน้ำชายามบ่ายของชาวอังกฤษ อันนี้ต้องย้อนกลับไปในปีค.ศ.1840 ยุคนั้นเวลากินอาหารของคนอังกฤษมี 2 มื้อ ได้แก่ มื้อเช้ากับมื้อค่ำ กว่าจะเสิร์ฟมื้อค่ำก็ปาเข้าไป 2-3 ทุ่ม ท้องกิ่วระหว่างวันหนักเข้า duchess anna ลำดับที่ 7 แห่ง duchess of bedford จึงสั่งให้มีการตั้งโต๊ะชา ขนมปัง เค้ก เสิร์ฟระหว่างวันเพื่อรองท้อง สโคนในฐานะขนมประจำบ้านก็ได้รับเกียรติให้ได้ขึ้นโต๊ะชายามบ่ายไปด้วย ช่วงแรกอาจจะเพราะมีขนมอะไรก็ยกๆ มา แต่เมื่อวัฒนธรรมจิบชายามบ่ายเม้าท์มอยสังสรรค์ของเหล่าสตรีชั้นสูงกลายเป็นธรรมเนียม สโคนก็กลายเป็นหนึ่งในขนมที่ต้องมีบนโต๊ะน้ำชายามบ่ายไปด้วยจนถึงปัจจุบัน
จากวันนั้นถึงวันนี้ แน่นอนว่ามีการปรับเปลี่ยนขนมและของว่างบนโต๊ะชายามบ่ายไปตามยุคสมัย นอกจากขนมหวาน ขนมปัง ก็ยังมีของคาวอย่างแซนด์วิชชิ้นเล็กชิ้นน้อย พาย พัฟฟ์ ทาร์ต เค้ก คุกกี้ โดยยังคงมีขนมคลาสสิคดั้งเดิมอย่างสโคนที่นิยมเสิร์ฟคู่กับแยมและ clotted cream รวมทั้งชอร์ตเบรดที่อาจจะเรียกได้เป็นพี่เป็นน้อง มีความคล้ายคลึงในแง่ของความคลาสสิคและคงทนเหนือกาลเวลามาด้วยกัน ยืนหนึ่งบนโต๊ะชาประหนึ่งหญิงสาวหน้าตาเรียบๆ ไม่สวยฉูดฉาดบาดตา แต่ยิ่งพิศก็ยิ่งเพลิน ยิ่งมองก็ยิ่งชอบ
ใครอยากเนรมิตโต๊ะชายามบ่ายที่บ้านประชดความว่างช่วงโควิด หรือแค่อยากลองทำความรู้จักขนมหน้าตาธรรมดาแต่มีดีอะไรนะถึงได้ยืนยงคงทนท้ากาลเวลามาหลายร้อยปี กดลิ้งค์ด้านล่างได้เลยค่ะ krua.co มีสูตรสโคนและชอร์ตเบรดที่รับรองว่าทำง่ายแต่อร่อยมากมาท้าให้ลอง!
ชอร์ตเบรด
สโคนแครนเบอร์รี่
สโคนราสป์เบอร์รีเลมอน
สโคนชีสเบคอน
ภาพ: http://cookdiary.net / https://backgalleycafe.com.au / http://2.bp.blogspot.com / http://www.dreamsofvelvet.com / https://www.tomis-shortbread.com / https://www.discoverbritainmag.com/https://www.themontcalmclub.com/ https://i.insider.com / 
ที่มา: https://www.gourmetandcuisine.com/stories/detail/532
www.foodreference.com
www.thequeenofscones.com
www.historic-uk.com
www.thenibble.com
https://tomorn.co/2017/09/03/shortbread/
บทความเพิ่มเติม

breakfast in bed อาหารเช้าบนเตียงที่มีไว้เพียงสาวชั้นสูง
จิบชายามบ่ายกับแม่บ้านญี่ปุ่น
อบขนมให้หายเศร้า
ขนมสี่ถ้วย คำอวยพรหวานล้ำปราศจากคำพูด





share this














พัชริดา
พันธุมาศ

graphic designer







ประวัติศาสตร์อาหาร, วัฒนธรรมอาหารรอบโลก, เบเกอรี 







recommended articles 








ใช้เตาอบให้เป็น ทำเบเกอรีให้ปัง









ทำไมต้องมี ‘ภาษีน้ำหวาน’?









10 สูตรเบเกอรีสายช็อกโกแลตเลิฟเวอร์ห้ามพลาด!









nama shokupan ขนมปังปอนด์ญี่ปุ่นหอมกรุ่น นุ่มอร่อย









รู้จัก ‘ชีสเค้ก’ ของหวานขวัญใจมหาชน









ชวนเซียนขนมปังสอบวัดระดับ ทำ เชียบัตต้า บริโยช ฮาลาห์ ลุย!









รู้จักส่วนผสมพื้นฐานในการทำเบเกอรี









ประวัติศาสตร์รสขมของน้ำตาล เรื่องการค้าทาสในอุตสาหกรรม










recommended videos









ราสมาลัย (rasmalai) ขนมอินเดียที่รัก​ | food​ story








สลัดแซลมอนเทอริยากิ อุม่ายยย








เมื่อ le lapin ร้าน fine dining ต้องสู้กับโควิด | review from home








gokan ไม่ไปกิน, ไปไม่ถึงโอซาก้า








อาหารเพอรานากัน รสชาติที่กลั่นจากความคิดถึงแม่ | heartmade วัตถุดิบหลักจากหัวใจ








ความใส่ใจที่กินได้​ในทุกมิลกรัม | milli house of ice cream








cook สู้โควิด | หมูสามชั้นย่างเกาหลี








รีวิวเครื่องเตรียมอาหาร food processor วิธีเลือกซื้อ ใช้งาน ทำความสะอาด | ของดีติดครัว must have!!!



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























