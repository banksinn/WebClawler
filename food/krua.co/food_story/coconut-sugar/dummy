






หอมหวานอย่าง ‘น้ำตาลมะพร้าวแท้’








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














food story

eat local




หอมหวานอย่าง ‘น้ำตาลมะพร้าวแท้’

story by

|
15.03.2018 






20,957 views











[ give star ]





pin







pinned







share








star rating










 0 / 5 


submit
reset















พาตะลุยเข้าสวนมะพร้าวเมืองแม่กลอง ไปเรียนรู้วิถีการทำน้ำตาลมะพร้าวแท้ๆ รสชาติแสนละมุน ว่าเบื้องหลังรสชาติหวานหอมมีเรื่องน่าสนุกอะไรซ่อนไว้บ้าง 

เพราะอาหารขาดรสหวานไม่ได้…
น้ำตาลจึงเป็นเครื่องปรุงติดครัวทุกชนชาติ ครัวไทยเราก็เช่นกัน แต่ในความหวานนั้นซ่อนไว้ด้วยดีเทลซับซ้อน รสหวานแหลมต้องน้ำตาลทราย แต่ถ้าอยากได้รสหวานละมุนก็ไม่วายต้องใช้น้ำตาลโตนดหรือน้ำตาลมะพร้าว ในครัวไทยเราเลยมีน้ำตาลหลากชนิดให้เลือกใช้เพื่อให้เหมาะกับแต่ละเมนู
ทว่าความหวานจากน้ำตาลทรายที่เรากินกันทุกวันนี้มีอัตรายน่ากังวล เพราะล้วนผลิตด้วยวิธีอุตสาหกรรมทั้งกระบวนการ เริ่มตั้งแต่นำอ้อยมารีดเอาน้ำตาล และผ่านการทำให้ตกตะกอนด้วยสารเคมี ก่อนทำให้ระเหยและตกผลึกเป็นน้ำตาลทรายด้วยเครื่องจักร ต่างจากความหวานในวันวานอย่างน้ำตาลมะพร้าวหรือน้ำตาลโตนด ที่ผลิตด้วยวิถีธรรมชาติไว้กินกันในครัวเรือน
แต่ในปัจจุบัน น้ำตาลมะพร้าวเกือบทั้งนั้นกลับเป็น ‘น้ำตาลผสม’ ที่มีสัดส่วนของน้ำตาลมะพร้าวน้อยนิด แต่เต็มไปด้วยน้ำตาลทรายและแบะแซเพิ่มปริมาณและความข้นเหนียว น้ำตาลมะพร้าวแท้กลายเป็นแรร์ไอเท็มหากินยาก เพราะเรียกร้องเวลาและความชำนาญในการผลิตสูง เช่นว่า น้ำตาลสดจากงวงมะพร้าวหลายสิบลิตร เมื่อนำมาเคี่ยวอาจได้น้ำตาลมะพร้าวหอมหวานแค่ไม่กี่กิโล ราคาจึงแพงกว่าน้ำตาลมะพร้าวผสมอยู่บ้าง แต่รสชาติและคุณค่ามากกว่ากันมหาศาล
แล้วน้ำตาลมะพร้าวแท้ๆ ดียังไง ยากเย็นแค่ไหนถึงจะได้มา?
พอเกิดคำถาม เราเลยพยายามหาคำตอบ ด้วยการเดินเท้าเข้าสวนมะพร้าวของคุณลุงปรีชา เจี๊ยบหยู เจ้าของ ‘เตาตาลมิตรปรีชา’ แห่งเมืองสมุทรสงคราม ผู้อนุรักษ์วิถีการทำน้ำตาลมะพร้าวแบบดั้งเดิมไว้ให้เราได้ศึกษากัน และท่ามกลางบรรยากาศกรุ่นควันหอมหวานจากเตาตาล ต่อไปนี้คือ 10 เรื่องน่าสนุกเกี่ยวกับน้ำตาลมะพร้าวที่เราว่าว้าวเมื่อได้รู้
1.น้ำตาลมะพร้าว แบ่งเป็นรอบเช้ากับรอบบ่าย 

คุณลุงปรีชาเล่าให้เราฟังว่า รอบการเก็บน้ำตาลมะพร้าวนั้นแบ่งเป็น 2 รอบ รอบแรกเริ่มตั้งแต่ฟ้ายังไม่สาง โดยชาวสวนจะปีนต้นมะพร้าวด้วยพะอง (ลำไม้ไผ่ใช้สำหรับไต่ขึ้นต้นมะพร้าว) และทำการ ‘ปาดปลายงวงมะพร้าว’ ด้วยมีดพร้าคมกริบ จากนั้นนำกระบอกไม้ไผ่ผูกเข้ากับปลายงวง เพื่อรองรับน้ำหวานที่จะค่อยๆ ไหลลงกระบอกทีละหยดทีละหยด โดยเอกลักษณ์ของน้ำตาลช่วงเช้าอยู่ที่ความบริสุทธิ์ สีใส และหอมหวานเป็นพิเศษ เพราะเก็บตอนแดดยังไม่จัด ทำให้จุลินทรีย์ทำงานช้า จึงไม่มีรสเปรี้ยวมากวนใจ ส่วนอีกรอบจะเริ่มปาดงวงกันตอนบ่ายอ่อน น้ำตาลรอบนี้จะมีรสติดเปรี้ยวจางๆ แต่เมื่อนำมาเคี่ยวแล้วความเปรี้ยวก็จะหายไปเหลือเพียงความหวานละไมในเนื้อน้ำตาลเท่านั้น
2.น้ำตาลปี๊บ น้ำตาลปึก น้ำตาลหม้อ คือน้ำตาลชนิดเดียวกัน 

หลายคนคงสงสัยว่า น้ำตาลปี๊ป น้ำตาลปึก น้ำตาลหม้อ ต่างกันยังไง? เราขอไขความสงสัยให้ว่าชื่อเรียกดังกล่าวเปลี่ยนไปตาม ‘บรรจุภัณฑ์’ เท่านั้นเอง โดยน้ำตาลจากพืชตระกูลปาล์มนั้นมีต้นทางจาก 3 แหล่ง คือต้นมะพร้าว ต้นตาล และต้นจาก น้ำหวานจากต้นมะพร้าวพอนำมาเคี่ยวก็จะได้น้ำตาลมะพร้าว เมื่อบรรจุลงปี๊ปก็เรียกกันว่าน้ำตาลปี๊ป ถ้าหยอดเป็นก้อน ก็เรียกน้ำตาลปึก แต่ถ้าใส่เก็บไว้ในหม้อดินแบบคนโบราณ ก็จะเรียกว่าน้ำตาลหม้อ ส่วนน้ำตาลจากต้นตาลหรือต้นจาก ก็เรียกว่าน้ำตาลปี๊ปหรือน้ำตาลปึกตามภาชนะได้เหมือนกัน
3.’กระบอกไม้ไผ่’ ใช้เก็บน้ำตาลมะพร้าวได้ดีที่สุด 

เรื่องน่าเป็นห่วงคือ น้ำตาลมะพร้าวที่ปะหน้าว่า ‘ของแท้’ หลายเจ้ายังคงมีส่วนผสมของน้ำตาลทราย ด้วยอ้างว่าน้ำตาลทรายจะช่วยทำให้เคี่ยวน้ำตาลมะพร้าวแห้งเร็วขึ้น แต่คุณลุงปรีชากลับบอกว่าวิธีธรรมชาติร้อยเปอร์เซ็นนี่แหละดีที่สุดในการทำน้ำตาลมะพร้าว เช่น การใช้ ‘กระบอกไม้ไผ่’ เก็บน้ำตาลจากงวงมะพร้าว ที่ช่วยทำให้น้ำตาลในกระบอกไม่บูดง่าย เพราะไม้ไผ่ไม่นำความร้อนเหมือนกระบอกอลูมิเนียม จุลินทรีย์ในน้ำตาลเลยเติบโตช้าเลยยืดอายุน้ำตาลในกระบอกได้นานกว่า แถมตัวไม้ไผ่ยังมีค่าความเป็นกรดต่ำ ช่วยให้เคี่ยวน้ำตาลแห้งเร็วขึ้นโดยไม่ต้องพึ่งน้ำตาลทราย (แต่เพื่อความชัวร์ ชาวสวนเลยนิยมใส่ ‘ไม้พยอมแห้ง’ ชิ้นจิ๋วลงในกระบอกไม้ไผ่ด้วย เพราะเป็นอีกหนึ่งตัวช่วยลดกรดในน้ำตาล)
4.สวนมะพร้าวและเตาตาล เกิดขึ้นช่วงรัชกาลที่สาม 

ลุงปรีชาเล่าประวัติชาวสวนมะพร้าวเมืองแม่กลองให้เราฟังว่า เริ่มต้นเคี่ยวน้ำตาลกันเป็นอาชีพกันมาตั้งแต่ราวปี 2500 แต่ก่อนหน้านั้นชาวบ้านละแวกนี้ก็เคี่ยวน้ำตาลไว้กินกันในครัวเรือนอยู่แล้ว ตามหลักฐานที่บอกไว้ในนิราศเมืองเพชร ของสุนทรภู่ ซึ่งเขียนขึ้นช่วงปลายรัชกาลที่ 3 บนหนึ่งกล่าวว่า “พวกทำน้ำโตนดประโยชน์ทรัพย์ มีสำรับเหน็บข้างอย่างทหาร พะองยาวก้าวตีนปีนทะยาน กระบอกตาลแขวนก้นคนละพวง” ก็พอจะยืนยันวิถีชีวิตของชาวสวนแถบนี้เมื่อร้อยกว่าปีก่อนได้ชัดเจน
5.น้ำตาลมะพร้าวจะอร่อยที่สุดในหน้าหนาว

เราแอบแย๊บถามคุณลุงปรีชาว่าน้ำตาลมะพร้าวมีฤดูอร่อยของมันรึเปล่า คุณลุงหัวเราะก่อนตอบว่าจริงๆ ก็อร่อยทุกฤดู แต่จะอร่อยเป็นพิเศษช่วงหน้าหนาว เพราะความชื้นในอากาศต่ำ ทำให้น้ำตาลหวานเป็นพิเศษ ไม่ติดเปรี้ยวง่ายเหมือนตอนหน้าฝน โดยคุณลุงปรีชาย้ำด้วยว่าถ้าวันไหนฝนตกยาวนานเกิน 6 ชั่วโมง น้ำตาลจากงวงมะพร้าวในวันนั้นจะเปรี้ยวปะแล่มใช้งานไม่ได้ ต้องนำไปหมักทำน้ำส้มสายชูลูกเดียวเลย
6.ต้นมะพร้าวรักดินกร่อย 

ไม่แปลกที่เรามักเห็นต้นมะพร้าวเติบโตอยู่ริมทะเล เพราะมะพร้าวชอบดินกร่อย คือดินเค็มนิดๆ เพราะติดกับทะเล เช่นจังหวัดทางภาคใต้ หรือจัดหวัดใกล้อ่าวไทยอย่างเพชรบุรีหรือสมุทรสงคราม แต่คาแรคเตอร์ของมะพร้าวแถบจังหวัดสมุทรสงครามจะต่างจากทางใต้หน่อย เพราะเป็นมะพร้าวพันธุ์ท้องถิ่นที่ลอยมาติดฝั่งละแวกนี้เมื่อหลายสิบปีก่อน ลักษณะคือต้นจะเตี้ย กาบจะกว้าง ทำให้ปีนไปเก็บน้ำตาลได้แบบไม่ลำบากมาก เราเลยไม่ค่อยเห็นลิงเก็บมะพร้าวในสวนแถวนี้เท่าไหร่
7.เคี่ยวน้ำตาลมะพร้าวอย่างอุ่นใจเมื่อมี ‘โค’ 

เมื่อเก็บน้ำตาลมะพร้าวได้พอสมควร ชาวสวนจะนำกระบอกน้ำตาลเทใส่กระทะเคี่ยวน้ำตาล ตั้งเคี่ยวด้วยไฟแรงราวหนึ่งถึงสองชั่วโมง น้ำตาลจะเริ่มเดือดปุดๆ และงวดเหนียวขึ้นเรื่อยๆ จังหวะนี้เองที่น้ำตาลในกระทะอาจล้นเอ่อจนเลอะเทอะเตาตาล ชาวสวนจึงคิดค้นไม้ไผ่สานทรงกระบอกขนาดพอดีกระทะที่เรียกว่า ‘โค’ ขึ้นมา ใช้ครอบเตาเคี่ยวน้ำตาลเอาไว้ยามเร่งไฟแรง เพื่อให้น้ำตาลในกระทะไม่ฟูล้นจนเสียหาย
8. ‘การคุมไฟ’ เบื้องหลังความละมุนของน้ำตาลมะพร้าว 

เคล็บลับที่ทำให้น้ำตาลมะพร้าวแท้ที่เคี่ยวจากเตาตาลแบบโบราณมีรสหวานหอมเป็นพิเศษ คือ ‘การคุมไฟ’ ในเตาให้ร้อนระอุอยู่ตลอดเวลาการเคี่ยว โดยปกติเตาตาลจะแบ่งออกเป็น 3  กระทะ กระทะใกล้กับหัวเตาที่สุดจะมีอุณหภูมิสูงที่สุด และอุณหภูมิจะลดลงเรื่อยๆ ในเตาถัดๆ มา โดยชาวสวนจะใช้เตาที่ร้อนที่สุดเคี่ยวน้ำตาลมะพร้าวจนเริ่มข้น แล้วค่อยเขยิบกระทะวางเคี่ยวต่อในเตาถัดไปจนได้น้ำตาลมะพร้าวเนื้อเหนียวกำลังดี
9.น้ำตาลมะพร้าว มิตรแท้คนรักของหวาน 

หวานเป็นลม ขมเป็นยาก็จริง แต่รสหวานจากน้ำตาลมะพร้าวกลับเป็นมิตรกับสุขภาพกว่าน้ำตาลชนิดอื่น โดยคุณลุงปรีชาอธิบายว่า ‘ค่าดัชนีน้ำตาล’ ต่ำกว่าน้ำตาลทรายหรือน้ำตาลกรวดหลายเท่า หมายความว่าเมื่อเรากินน้ำตาลมะพร้าวเข้าไป พลังงานจากน้ำตาลจะค่อยๆ ซึมเข้าสู่กระแสเลือดช้าๆ ทำให้ระดับน้ำตาลในเลือดไม่สูงขึ้นพรวดพราด ไม่เป็นอันตรายต่อผู้เป็นโรคเบาหวาน แถมยังให้พลังงานยิงยาวหลายชั่วโมง ทำให้ร่างกายไม่โหยของหวานบ่อยด้วย
10.อยากรู้ว่าน้ำตาลมะพร้าวแท้หรือไม่ ต้อง “ดู ดม แดก”

น้ำตาลมะพร้าวแท้ดูยังไง? ลุงปรีชาบอกว่าไม่ยาก แค่ “ดู ดม แดก” ก็รู้เลย! ขั้นแรกให้ดูสี น้ำตาลมะพร้าวแท้จะสีเข้มเพราะเคี่ยวด้วยเตาฟืน และจะไม่เหลวหรือแข็งเกินจนเกินไป เมื่อทิ้งไว้ในอุณหภูมิห้องจะคืนตัวกลายเป็นเนื้อน้ำตาลนิ่มๆ ในไม่กี่นาที  ขั้นต่อมาให้ลองดมดู น้ำตาลมะพร้าวแท้จะกลิ่นหอมอวลขึ้นจมูก สุดท้ายให้ลองชิม น้ำตาลมะพร้าวแท้จะไม่หวานบาดคอ ไม่ทำให้คอแห้ง และเมื่อเข้าปากแล้วจะละลายหายไปในพริบตา!




share this














อรพิม
วรรณกายนต์

photographer










อรุณวตรี
รัตนธารี

writer







น้ำตาล, วัฒนธรรมอาหาร, วัตถุดิบ, อาหารท้องถิ่น, เครื่องปรุง 







recommended articles 








เมนูลับจากเมืองเล็ก ‘สมุทรสงคราม’









เครื่องปรุงสามัญคู่ครัว เพิ่มรสเพิ่มเสน่ห์อาหารไทย









เบื้องหลังรสเค็มที่เต็มไปด้วยเรื่องราวของ ‘เกลือ’









เกาหยุก









ข้าวโถเถ-ข้าวโค้ง ขนมในความทรงจำที่กำลังจะหายไป









ลูกประดอง ของดองเคี้ยวเพลินจากแดนใต้









เกาหยุก อาหารในงานที่ทำกินเองก็ได้









ข้าวเหนียวหมูทอดและซี่โครงหมูทอด










recommended videos









egg toast box โทสต์ขนมปังไข่คน กลมกล่อม นุ่มชีสยืด | home cooking by เชฟน่าน








ข้าวขยำปูสมุนไพร by เชฟน่าน | ciy – cook it yourself








ขนมโตเกียว i ciy – cook it yourself








ชีสพายมะยงชิด ของหวานหน้าร้อนนน – by เชฟน่าน | ciy – cook it yourself








แกงส้มชะอมกุ้ง








ทาร์ตมันม่วง








ร้านข้าวแกงสุดฮอตในเมืองตรัง เปิดมาแล้ว 3 รุ่น ไปช้าอดกินนะจ๊ะ | ทริปกินแหลกตรัง หรอยจังฮู้วว! ep.7








ทำเต้าหู้ไข่กินเอง วัตถุดิบแค่ 3 อย่าง | video & recipe



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







