






kulfi ไอศกรีมเครื่องเทศ ความหวานเย็นของอินเดียและปากีสถาน








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














food story

food feeds




kulfi ไอศกรีมเครื่องเทศ ความหวานเย็นของอินเดียและปากีสถาน

story by
เสาวลักษณ์ เชื้อคำ
|
19.10.2021 






1,231 views











[ give star ]





pin







pinned







share








star rating










 0 / 5 


submit
reset
















รู้จักกับหนึ่งในไอศกรีมที่เก่าแก่ที่สุดในโลกอย่าง ‘กุลฟี’ ของดีจากอินเดีย


วัฒนธรรมการกินนมและผลิตภัณฑ์นมของชาวอินเดียนั้นแสนแข็งแกร่ง อะไรก็ตามที่มีนม เนย (กี) โยเกิร์ต (ลาสซี) ชีส (ปะนีร์และชีสอื่นๆ) จึงได้รับความสนใจจากฉันเป็นพิเศษเสมอ ถ้าสามเกลอฝั่งขนมหวานของไทยคือ ข้าว มะพร้าว กับน้ำตาล สามเกลอฝั่งขนมหวานของอินเดียก็คงจะเป็น นม เครื่องเทศ และน้ำตาล เช่นเดียวกับของหวานอินเดียอย่างหนึ่งที่ฉันจะมาเล่าถึงวันนี้ นั่นก็คือ kulfi นั่นเอง
kulfi หรือ กุลฟี่ (क़ुल्फ़ी) คือของหวานดั้งเดิมจากอินเดีย ที่ทำขึ้นมาจากนมสดและแต่งกลิ่นรสด้วยน้ำตาลและเครื่องเทศ มีลักษณะเป็นแท่งเหมือนไอศกรีมแท่งพ็อปซิเคิลแบบฝรั่ง รสชาติหวานมันเพราะเกิดจาการเคี่ยวนมสดจนงวดก่อนจะนำไปทำให้เย็นจัดจนจับตัวแข็ง คนทั่วไปจึงเรียกกันอย่างลำลองว่า ‘ไอศกรีมอินเดีย’ หรือ ‘หวานเย็นอินเดีย’ 

เรื่องเล่าน่าสนุกของกุลฟีคือ โดยประวัติแล้ว กุลฟีอาจเรียกได้ว่าเป็นของหวานประเภทไอศกรีมที่เก่าแก่ที่สุดอย่างหนึ่งของโลก คือเกิดขึ้นก่อนการประดิษฐ์ตู้เย็นขึ้นมาเสียอีก เพราะมีหลักฐานว่ากุลฟีอาจมีจุดเริ่มต้นมาตั้งแต่ช่วงศตวรรษที่ 16-18 ในอนุทวีปอินเดียหรือเอเชียใต้ ส่วนความเย็นที่นำมาทำกุลฟีนั้นได้จากการขนน้ำแข็งตามธรรมชาติลงมาจากเทือกเขาหิมาลัย ในยุคนั้นกุลฟีจึงเป็นขนมหวานที่มีให้ลิ้มรสได้ในเฉพาะชนชั้นสูงผู้มั่งคั่งเท่านั้น 
ปัจจุบันกุลฟีได้รับความนิยมอย่างแพร่หลาย ทั้งในบ้านเกิดอย่างอินเดีย รวมถึงประเทศอื่นๆ ในอนุทวีป อย่างปากีสถาน เนปาล บังกลาเทศ เรื่อยมาจนถึงเมียนมา และประเทศในฝั่งตะวันตก ตามความนิยมในการบริโภคอาหารอินเดียที่เพิ่มขึ้นไปทั่วโลก
วิธีทำแบบดั้งเดิมของกุลฟี เล่าโดยย่นย่อก็คือการนำนมสดมาเคี่ยวให้ของเหลวระเหยออกราวครึ่งหนึ่งหรือ ⅔ ของปริมาณนมทั้งหมด จนได้เป็นนมข้นจืด หลังจากนั้นจึงเติมน้ำตาล และเครื่องเทศต่างๆ ตามต้องการ หลังจากนั้นจึงนำไปใส่ลงในพิมพ์ทรงกรวยตัดปลาย ปิดฝาให้แน่น แล้วใส่พิมพ์ลงในโอ่งหรืออ่างขนาดใหญ่ ใส่ก้อนน้ำแข็งและเกลือลงไป หลังจากนั้นก็ใช้แรงเขย่าจนนมในพิมพ์จับตัวเป็นน้ำแข็ง เสร็จแล้วจึงจัดเสิร์ฟด้วยการใช้ไม้แหลมแทงเข้าไปในพิมพ์แล้วดึงกุลฟีออกมา หรือจะหั่นกุลฟีเป็นแว่นๆ แล้วเสิร์ฟในถ้วยไอศกรีมสวยๆ พร้อมกับขนมหวานคู่หูอย่างฟาลูเดห์ (หรือฟาลูดาห์) ก็ได้เช่นกัน

ปัจจุบันสูตรกุลฟีพัฒนาหลากหลายขึ้นเรื่อยๆ นอกจากรสชาติดั้งเดิมยอดนิยมอย่าง รสนม (malai), พิตาชิโอ (pista), กระวาน (elaichi), หญ้าฝรั่น (kesar), กุหลาบ (gulkand) ยังมีรสชาติประยุกต์ออกมาอีกสารพัดอย่าง salted caramel kulft หรือ chai kulfi ซึ่งก็น่าอร่อยไม่แพ้กัน แถมยังมีการใส่วัตถุดิบอื่นๆ เพื่อปรับเนื้อสัมผัสกุลฟีให้นวลเนียนเข้มข้นมากขึ้น รสชาติกุลฟีจึงล้ำลึกและหลากหลายขึ้นเรื่อยๆ เป็นอีกหนึ่งความเคลื่อนไหวที่ทำให้โลกของกุลฟีกว้างขวางไม่รู้จบ
แม้จะเรียกกันว่าไอศกรีมอินเดีย แต่ฉันคิดว่ากุลฟีนั้นไม่ได้เหมือนไอศกรีมเสียทีเดียว แม้ว่ามันจะมีส่วนผสมของนมหรือครีมเป็นหลักเหมือนกันก็ตาม โดยทั่วไปแล้วไอศกรีมนั้นมักจะมีเนื้อนุ่มฟู ละลายไว เพราะมีกรรมวิธีสำคัญคือการตี (whip) เพื่อให้ครีมหรือนมฟูขึ้นมาก่อนจะนำไปฟรีซให้กลายเป็นไอศกรีม แต่กุลฟีนั้นนอกจากจะไม่ผ่านการตีแล้ว ยังต้องนำไปเคี่ยวจนงวด เมื่อแช่แข็งออกมาแล้วกุลฟีจึงมีเนื้อสัมผัสที่แตกต่างจากไอศกรีมโดยสิ้นเชิง คือนอกจากมันจะไม่นุ่มเนียนแล้ว กุลฟียังมีความครีมมี่ที่เข้มข้นกว่าไอศกรีมอย่างเห็นได้ชัด

ฉันเพิ่งเคยลิ้มรสของกุลฟีครั้งแรกในชีวิตเมื่อไม่นานมานี้ ในช่วงที่สนุกกับการเดินดูของจุกจิกยกโหลจนยอมนั่งรถเมล์ไปสำเพ็งและพาหุรัดบ่อยๆ จึงได้เจอกับร้านตู้ขายกุลฟีเล็กๆ หน้า emporium พาหุรัด (india emporium phahurad ถนนจักรเพชร) แม้ราคาต่อแท่งจะแอบแรงอยู่เล็กน้อย แต่ฉันพ่ายแพ้ต่อพิตาชิโอเสมอ จึงควักเงินแลกกุลฟีมาอย่างง่ายดาย
ความหวานมันเข้มเข้นและกลิ่นเครื่องเทศหอมๆ ของกุลฟีทำให้ฉันติดใจจนกลับมารีเสิร์ชเรื่องนี้ต่อ และพบว่า ถึงจะบอกว่ามันเป็นของหวานเก่าแก่ แต่จริงๆ แล้วสูตรกุลฟี่นั้นง่ายแสนง่าย ชนิดที่ว่าทำเองที่บ้านได้เชียวละค่ะ

พูดมาเสียขนาดนี้แล้ว ก็คงต้องส่งท้ายด้วยสูตรกุลฟีกันสักหน่อย สูตรนี้เป็นสูตรที่เลี่ยงวัตถุดิบราคาแพงอย่างหญ้าฝรั่น และไม่เติมแป้งหรือครีมลงไปเพื่อปรับเนื้อสัมผัส เพื่อให้สามารถทำได้ง่ายที่สุดแบบที่ว่าครัวคอนโดหรือครัวเด็กหอก็ทำได้ ลองทำดูสักรอบแล้วปรับสูตรเล่นดูได้ตามชอบใจเลยนะคะ ในช่วงเวลาที่ยังเดินทางไม่ได้เช่นนี้ ก็ขอให้มีความสุขกับรสชาติหวานเย็นจากอินเดียฝีมือตัวเองกันโดยถ้วนหน้าค่ะ
มาลัยกุลฟี
ingredients
นมเต็มมันเนย 5 ถ้วย (1.25 ลิตร)น้ำตาล ⅓ ถ้วยผงกระวาน ¼ ช้อนชาพิตาชิโอสับหยาบ 2 ช้อนโต๊ะพิตาชิโอสับหยาบและอัลมอนต์สับหยาบสำหรับตกแต่งอุปกรณ์จำเป็น พิมพ์ไอศกรีม
steps
เทนมใส่หม้อ แล้วยกขึ้นตั้งบนไฟกลางค่อนอ่อน เคี่ยวเรื่อยๆ จนนมลดปริมาณลงเหลือราว ⅓ ระหว่างเคี่ยวให้คนเรื่อยๆ เพื่อไม่ให้นมมีกลิ่นไหม้ปิดไฟ ยกหม้อลง แล้วใส่น้ำตาล ผงกระวาน และพิตาชิโอสับหยาบ คนจนน้ำตาลละลายดีตักนมใส่พิมพ์ไอศกรีม แล้วนำไปแช่ในช่องแช่แข็งราว 6 ชั่วโมง หรือจนกว่ากุลฟีจะแข็งตัวเมื่อต้องการเสิร์ฟ ให้ถอดกุลฟีออกจากพิมพ์โดยการเปิดน้ำสะอาดไหลผ่านพิมพ์ราว 3-5 วินาทีแล้วดึงกุลฟีออก วางกุลฟีลงในจาน จะวางทั้งด้ามจับไว้ถือกินแบบพ็อปซิเคิล หรือจะตัดกุลฟีเป็นชิ้นๆ ก็ได้ตามชอบ โรยหน้าด้วยพิตาชิโอสับหยาบและอัลมอนด์สับหยาบ เสิร์ฟ

tips
หากต้องการกุลฟีที่หอมมันขึ้น สามารถเพิ่มครีมสดลงไปในสูตรได้ในระหว่างเคี่ยวนมต้องคนอย่างสม่ำเสมอทั้งที่ก้นหม้อและขอบหม้อ เมื่อนมงวดลงจะมีสีเข้มขึ้นตามธรรมชาติ ไม่ต้องตกใจนะคะหากหาซื้อผงกระวานไม่ได้ ให้ใช้เม็ดกระวานเขียว 1-2 เม็ด ต้มไปพร้อมกับนม เมื่อนมเดือดได้ที่แล้วค่อยตักเม็ดกระวานออกก็ได้ค่ะพิตาชิโอและอัลมอนด์ในสูตร แนะนำให้ใช้พิตาชิโอและอัตมอนด์พร้อมรับประทานที่ยังไม่ผ่านการปรุงรส ซื้อเป็นซองเล็กๆ ตามร้านสะดวกซื้อมาใช้ก็ช่วยประหยัดเวลาในการเตรียมของลงได้เยอะเลยค่ะ
อ่านบทความเพิ่มเติม

จาย…จาย…จาย ชาร้อนหอมเครื่องเทศแห่งภารตประเทศ
แป้งโรตีโฮมเมด ทำเองง่ายๆ ไม่ง้อบัง!
royal india ร้านต้นตำรับอินเดีย
ข้าวหมกไก่อย่างอินเดีย
เส้นทางเครื่องเทศ ‘กระวานเขียว’ จากอินเดียสู่สแกนดิเนเวีย

ภาพประกอบจาก
https://food52.com/recipes/77678-meera-sodha-s-cardamom-rose-water-kulfihttps://foodaciously.com/recipe/vegan-mango-malai-kulfihttps://www.behance.net/gallery/27152225/frootreats-kulfi-faloodahttps://foodaciously.com/recipe/vegan-mango-malai-kulfihttps://www.reddit.com/r/india/comments/1e6a76/summer_afternoon_with_power_cut_kulfiwala_saves/





share this














เสาวลักษณ์
เชื้อคำ

writer










ศศิกานต์
เพิ่มสุขทวี

graphic designer







dairy product, วัฒนธรรมอาหารรอบโลก, อาหารอินเดีย, เครื่องเทศ, ไอศกรีม 







recommended articles 








ราสมาลัย หวานนุ่มชุ่มนมอย่างอินเดีย









กรานิตา ไอศกรีมทำมือ









จาย…จาย…จาย









royal india ร้านต้นตำรับอินเดีย









เครื่องเทศยาจีน ของดีที่ซ่อนในความอร่อย









รู้จัก ‘ชีสเค้ก’ ของหวานขวัญใจมหาชน









7 ประเภทไอศกรีมที่ใครๆ ก็เลิฟ









ประวัติศาสตร์รสขมของน้ำตาล เรื่องการค้าทาสในอุตสาหกรรม










recommended videos









marry me กินดีนะคร๊า ep.2








บวดฟักทอง ขนมไทยแสนอร่อย ทำง่าย | cook สู้โควิด








ใบเหลียงผัดไข่ | ciy – cook it yourself








cook สู้โควิด | ข้าวหน้าไก่








4 เมนูขนมหวาน อร่อยล้ำสไตล์ไทย | cook or die








ปัดเป่าฝุ่น pm 2.5








ยำหอยนางรมพริกเผา l cook or die!








the honey journey-ภารกิจตามล่าหาน้ำผึ้งป่า | food story



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























