






ประวัติศาสตร์ ‘เบียร์’ น้ำสีทองจากอารยธรรมแรกของมนุษยชาติ








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














food story

food feeds




ประวัติศาสตร์ ‘เบียร์’ น้ำสีทองจากอารยธรรมแรกของมนุษยชาติ

story by
ศรีวิการ์ สันติสุข
|
13.01.2022 






70 views











[ give star ]





pin







pinned







share








star rating










 0 / 5 


submit
reset
















เส้นทางของ 'เบียร์' เครื่องดื่มเก่าแก่ที่สุดชนิดหนึ่งของโลก 

เมื่อมีการเพาะปลูกและปรุงอาหารเกิดขึ้นในโลก การทำเครื่องดื่มก็ย่อมจะมาควบคู่กัน และโดยเฉพาะอย่างยิ่งเครื่องดื่มที่มีแอลกอฮอล์นั้น สืบความย้อนต้นกำเนิดกลับไปถึงกว่า 9,500 ปีก่อนคริสตกาลโน่นแน่ะ โดย ‘เบียร์’ คือเครื่องดื่มแอลกอฮอล์ชนิดแรกๆ ของโลก ที่เกิดขึ้นตั้งแต่ยุคอารยธรรมสุเมเรียน-อารยธรรมแรกของมนุษยชาติในเมโสโปเตเมียนั่นเลย มีหลักฐานเป็นภาพการทำเบียร์จารึกอยู่บนอักษรคูนิฟอร์ม การหมัก (เครื่องดื่มที่เป็นต้นกำเนิดของ) เบียร์ในช่วงนั้น ใช้วิธีทำให้ข้าวสาลีแห้งเป็นผงแล้วนำไปอบเป็นขนมปัง จากนั้นก็บดขนมปัง เติมน้ำ และหมักตามธรรมชาติ
ความนิยมในเบียร์พุ่งขึ้นถึงขีดสุดในยุคถัดมาคือบาบิโลเนีย ช่วงแรกเครื่องดื่มที่ชวนให้เคลิบเคลิ้มนี้มีไว้สำหรับบูชาเทพเจ้า ก่อนจะแพร่หลายสู่ชาวบ้านร้านช่อง ชาวบาบิโลเนียนดื่มเบียร์กันอย่างเป็นล่ำเป็นสัน จริงจังถึงขั้นต้องมีการบัญญัติกฎหมายที่เกี่ยวข้องกับเบียร์ไว้ในประมวลกฎหมายฮัมมูราบี-บทบัญญัติที่รวบรวมกฎหมายต่างๆ และพระราชกฤษฎีกาของพระเจ้าฮัมมูราบี ราชาแห่งบาบิโลเนีย และเป็นประมวลกฎหมายที่เก่าแก่ที่สุดในโลก ซึ่งช่วงนี้เองที่มีทั้งโรงเบียร์และร้านขายเบียร์มากมาย (แหล่งขายเบียร์ในยุคนั้นเรียกว่า bit sikari)

โดยกฎทางอาญาเกี่ยวกับเบียร์ในประมวลกฎหมายฮัมมูราบีตราไว้ว่า ห้ามใส่น้ำที่จะทำให้เบียร์เจือจางลง และเจ้าของโรงเบียร์ที่รู้ว่ามีการเจือจางหรือปลอมปนจะต้องแจ้งทางการทันที มิเช่นนั้นจะมีความผิดในฐานะผู้สมรู้ร่วมคิด ทั้งนี้เพราะสำหรับชาวบาบิโลเนียนแล้ว เบียร์ไม่ใช่เพียงเครื่องดื่มทั่วไป แต่เป็น ‘เครื่องดื่มศักดิ์สิทธิ์ที่เป็นพระคุณของพระเจ้า’ การกระทำใดๆ ที่เจือจางสิ่งศักดิ์สิทธิ์ถือเป็นการดูหมิ่นพระเจ้าและเป็นการกระทำที่ไม่อาจยกโทษให้ได้ ยืนยันความเป็นเครื่องดื่มศักดิ์สิทธิ์ของเบียร์ด้วย ‘เรื่องปรัมปราของเทพีนินกาซิ’ คำอธิษฐานต่อเทพธิดาแห่งเบียร์ของเมโสโปเตเมีย ที่เป็นทั้งบทสวดและเป็นวิธีการจำสูตรทำเบียร์ในวัฒนธรรมที่มีคนรู้หนังสือเพียงแค่ไม่กี่คน
แต่เบียร์มากลายเป็นเบียร์แบบที่เราคุ้นเคยกันก็เมื่อ 3,000 ปีก่อนคริสตกาลที่อียิปต์ ที่มีการทำเบียร์จากข้าวโดยนำเมล็ดข้าวที่เก็บเกี่ยวได้จากริมฝั่งแม่น้ำไนล์มาอบแห้ง แล้วบดให้ละเอียดใส่ในถังผสมกับดอกฮ็อปส์ (hops) ที่ช่วยให้เบียร์มีรสขมแบบที่เราคุ้นชิน (และยังช่วยให้เก็บได้นานขึ้น) เติมน้ำลงไปผสมหมักกับยีสต์ที่เป็นเชื้อรา ส่าเหล้าที่ได้จากแป้งที่ทำขนมปังและอากาศในอียิปต์ทำให้เกิดกระบวนเปลี่ยนแป้งเป็นน้ำตาลและเกิดแอลกอฮอล์ที่มีการตกตะกอน แล้วจึงกรองเอาแต่น้ำมาดื่ม โดยใช้กรรมวิธีการหมักคล้ายกับการทำไวน์
ในยุคที่อียิปต์เจริญรุ่งเรือง เบียร์ถูกจัดเป็นเครื่องดื่มประจำชาติที่มีการดื่มกันเป็นประจำคู่กับอาหารประจำวัน แม้แต่เด็กเล็กยังต้องดื่มเบียร์แทนน้ำ นักโบราณคดีถึงกับคาดว่าเบียร์มีบทบาทสำคัญในการก่อตัวของอารยธรรม เห็นได้จากเมื่อราว 4,500 ปีก่อนคริสตกาล คนงานในเมืองอูรุกได้รับเบียร์เป็นค่าจ้าง และระหว่างการก่อสร้างมหาปิรามิดในกิซา คนงานแต่ละคนก็ได้รับปันส่วนประจำวันเป็นเบียร์ 4-5 ลิตร ซึ่งช่วยทั้งเรื่องโภชนาการและทำให้สดชื่น ถือว่าเบียร์เป็นส่วนสำคัญในการขับเคลื่อนงานก่อสร้างมหาปิรามิดที่กลายมาเป็นหนึ่งในสิ่งมหัศจรรย์ชองโลกกันเลยทีเดียว ยุคนี้ปากไม่แดงไม่มีแรงเดิน แต่ยุคโน้นเบียร์ไม่มาไม่มีแรงขนหินนะเออ

ประวัติศาสตร์เบียร์ยุคใหม่เริ่มขึ้นที่ประเทศเยอรมนีในช่วงครึ่งหลังของศตวรรษที่ 15 เพราะชาวเยอรมันเป็นผู้คิดค้นทำเบียร์ขึ้นในแคว้นบาวาเรีย โดยไม่ได้ลอกเลียนแบบการทำเบียร์จากชาติใดๆ เบียร์ของเยอรมันทำจากมอลต์ เรียกว่า peor หรือ bior ที่เพี้ยนมาเป็นคำว่า beer นั่นเอง ชาวเยอรมันเชื่อว่าเบียร์มีความบริสุทธิ์สะอาดกว่าน้ำเปล่า เลยดื่มเบียร์กันแทนน้ำเลยก็ว่าได้ ความที่ปริมาณแอลกอฮอล์ในเบียร์นั้นต่ำมากเพียง 3.5-6.0 ดีกรี อีกทั้งอายุการเก็บรักษาค่อนข้างสั้น เลยดื่มกันได้บ่อยเท่าที่ต้องการ
วัตถุดิบหลักที่นำมาใช้ผลิตเบียร์คือข้าวบาร์เลย์ เรียกวิธีการผลิตนี้ว่า brewing โดยจะนำข้าวบาร์เลย์มาเพาะและอบแห้งทำเป็นมอลต์เกรนที่เรียกว่า barley malt grain แล้วนำมาผสมกับน้ำ ปรุงแต่งรสชาติและกลิ่นด้วยดอกฮ็อปส์ที่ทำให้เกิดรสขม แล้วหมักรวมกับยีสต์จะได้ของเหลวที่มีแอลกอฮอล์ นำมากรองก็จะได้เบียร์ นอกจากข้าวบาร์เลย์ ชาวเยอรมันยังใช้ข้าวสาลี (wheat) มาทำเป็นมอลต์ด้วย จะได้เบียร์ที่เรียกว่า weizembier หรือ wheat beer
ชาวเยอรมันจริงจังกับการทำเบียร์แค่ไหน ก็แค่มีหลักฐานเป็นการการออกคำสั่งเรื่อง ‘ความบริสุทธิ์ของเบียร์’ ในปี 1516 ถือเป็นครั้งแรกในโลกที่มีการกำหนดลักษณะของเบียร์ โดยระบุว่า ‘อย่าใช้สิ่งอื่นใดนอกจากส่วนผสม 3 ชนิด ได้แก่ ข้าวบาร์เลย์ ฮ็อปส์ และน้ำ’ ที่กลายมาเป็นมาตรฐานในการรักษาและปรับปรุงคุณภาพของเบียร์

ส่วนการที่คนทั่วโลกสามารถเอนจอยกับเครื่องดื่มสีทองพร้อมฟองละมุนได้ทุกเมื่อทุกเวลา อันนี้ต้องขอบคุณนักวิทย์หลายคน โดยคนที่มีส่วนสำคัญมากๆ ได้แก่ หลุยส์ ปาสเตอร์ ผู้คิดค้นวิธีการพาสเจอร์ไรซ์เพื่อป้องกันการหมักไวน์ซ้ำ จากทฤษฎีที่ว่าสิ่งมีชีวิตเกิดจากสิ่งมีชีวิตเท่านั้น วิธีการนี้ทำให้เบียร์มีอายุยาวนานขึ้น แฮนเซน ที่ค้นพบว่าการดัดแปลงเบียร์อาจเกิดจากยีสต์ป่าและการย่อยสลายของแบคทีเรียตามที่ปาสเตอร์กล่าวไว้ ทำให้สามารถแยกยีสต์เบียร์ที่ยอดเยี่ยมและพัฒนาวิธีการต้มเบียร์โดยใช้วิธีการเพาะเลี้ยงที่บริสุทธิ์ ลินเด ผู้คิดค้นตู้แช่แข็งแอมโมเนีย เนื่องจากเบียร์ต้องได้รับการหมักจนได้ที่ที่อุณหภูมิค่อนข้างต่ำ ก่อนการกำเนิดของตู้แช่แข็ง บ่อยครั้งที่การหมักไม่คืบหน้าเนื่องจากสภาพอากาศและฤดูกาล แต่เมื่อมีตู้แช่แข็งแอมโมเนีย เราก็สามารถผลิตเบียร์ได้ทุกฤดู และ อเบอร์ ผู้คิดค้นหลักการบรรจุกระป๋อง ผู้คนในทั่วทุกมุมโลกจึงสามารถละเลียดฟองเบียร์ในกระป๋องที่มีรสชาติเสถียรในปัจจุบัน

ครั้งหน้าที่หยิบเบียร์ขึ้นดื่ม ลองนึกถึงเส้นทางอันยาวไกลและความวิริยะอุตสาหะของเหล่าบรรพบุรุษมนุษย์ที่คิดค้นพัฒนาเครื่องดื่มมหัศจรรย์นี้ แล้วส่งต่อเป็นความสุขบนโต๊ะอาหาร ในผับ ในคลับ หน้าเวทีคอนเสิร์ต ให้พวกเรามากว่าหมื่นปีกันนะคะ เอ้า ชนนนนนน! 
ภาพ: https://th.wikipedia.org/ https://cdn.theculturetrip.com/ https://www.dailydot.com/ http://cdn.ecommercedns.uk/ https://www.golegal.co.za/
ที่มา: https://th.wikipedia.org/ / https://th.maboroshinosake.com/sake/beer/history / https://sites.google.com/a/email.kmutnb.ac.th/sirima/home/prawati-khxng-beiyr
บทความเพิ่มเติม
aircraft cola ‘โตล่าสด’ ที่อยากให้น้ำอัดลมเป็นมิตรกับคนมากขึ้น
chit beer คราฟต์เบียร์หัวดื้อของวิชิต ซ้ายเกล้า
chimaek ทำไมคนเกาหลีต้องกินไก่ทอดกับเบียร์
8 ไอเท็มแกล้มเบียร์จากซูเปอร์ฯ ญี่ปุ่น




share this














พัชริดา
พันธุมาศ

graphic designer







ประวัติศาสตร์อาหาร, วัฒนธรรมอาหารรอบโลก, เครื่องดื่มแอลกอฮอล์, เบียร์ 







recommended articles 








ประวัติศาสตร์รสขมของน้ำตาล เรื่องการค้าทาสในอุตสาหกรรม









การเดินทางของขนมจีน-ข้าวปุ้น-ขนมเส้น









รู้จัก ‘ชีสเค้ก’ ของหวานขวัญใจมหาชน









ประวัติศาสตร์ ‘รสขม’ ของช็อกโกแลตยุคล่าอาณานิคม









ร้อนแล้ว อยู่บ้านดองเหล้าบ๊วยกัน









ฮิยะ โซเมน หมี่เย็นยอดนิยมประจำฤดูร้อนของญี่ปุ่น









kulfi ไอศกรีมเครื่องเทศ ความหวานเย็นของอินเดียและปากีสถาน









‘chimaek’ ทำไมคนเกาหลีต้องกินไก่ทอดกับเบียร์










recommended videos









ทำนองเพลง เนื้อย่างโอมากาเสะ | ทริปกินแหลกล้างโลก tohoku ep.8








หมูย่างใบชะพลู i ciy – cook it yourself








เชฟน่านรีวิว จ่ายตลาดออนไลน์ครั้งแรก i food review








ciy – cook it yourself ต้มยำหมึก








ตับหวาน i ciy – cook it yourself








เทคนิค ผัดซีอิ๊วที่บ้านยังไง ให้อร่อยเหมือนกินที่ร้าน พร้อมสูตรหมูนุ่ม สุดเด็ด!! | ciy – cook it yourself








แซนวิชด์​ สไตล์ญี่ปุ่น​ wanpaku​ sandwich ครบเครื่อง​ เต็มปากเต็มคำ -by เชฟน่าน ciy








เนื้อเค็มต้มกะทิ i ciy – cook it yourself



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







