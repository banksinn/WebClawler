






กิมจิผักกาดขาว ยี่ห้ออร่อย เลือกซื้อกิมจิอย่างไรดี ให้ได้ของแท้ หมักธรรมชาติ อร่อย








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














food story

food reviews




กิมจิผักกาดขาว ยี่ห้ออร่อย เลือกซื้อกิมจิอย่างไรดี ให้ได้ของแท้ หมักธรรมชาติ อร่อย

story by
ทวีทอง หงษ์วิวัฒน์
|
16.07.2018 






69,606 views











[ give star ]





pin







pinned







share








star rating










 0 / 5 


submit
reset















กินกิมจิทั้งที นอกจากรสชาติอร่อย ยังต้องเลือกชนิดดี และมีประโยชน์แก่ร่างกาย 

กิมจิโด่งดังเป็นอาหารสุขภาพชั้นนำอย่างหนึ่งของโลก โดยเฉพาะอย่างยิ่งเมื่อผลการวิจัยพบว่า อีก 13 ปีข้างหน้า หญิงเกาหลีจะมีอายุขัยเฉลี่ยมากที่สุดในโลก คือ 91.8 ปี แซงหน้าหญิงญี่ปุ่นแชมป์เก่าไปเรียบร้อย นักวิจัยอธิบายว่าเกาหลีทำได้ดีเพราะเอาใจใส่โภชนาการของเด็ก โรคอ้วนและเบาหวานมีน้อย อัตราสูบบุหรี่ต่ำ และระบบบริการสาธารณสุขครอบคลุมประชาชนได้มาก แต่แฟนคลับเกาหลีมักเฝ้ากระซิบข้างหูใครต่อใครว่า กิมจิทำให้คนเกาหลีอายุยืน
ใช่แล้ว กิมจิเป็นอาหารประจำชาติเกาหลีที่คนเกาหลีภูมิใจนักหนา แต่จะวิเศษขนาดกินแล้วอายุยืนปานนั้นหรือไม่ ยังไม่มีใครกล้ายืนยัน แต่อย่างน้อยวงวิชาการก็เชื่อว่า กิมจิทำให้ลำไส้ใหญ่เข้มแข็งด้วยพลังจุลินทรีย์หรือโพรไบโอติกส์ อันเป็นผลจากการหมักดอง (fermentation) ช่วยต้านมะเร็ง กินแล้วไม่อ้วน และช่วยบำรุงผิวพรรณ
เมื่อกิมจิโด่งดังไม่แพ้ k-pop จึงเป็นเรื่องธรรมดาที่พ่อค้าหลากหลายชาติ นอกเหนือจากคนเกาหลีจะทำกิมจิขายกันแพร่หลาย ในเมืองไทยเราก็เป็นเช่นนั้น เท่าที่สำรวจคร่าวๆ ในกรุงเทพมหานคร [max value เดอะซีน บิ๊กซีรัชดา ฟู้ดแลนด์เดอะสตรีท ฟูจิสุขุมวิท ท็อปซูเปอร์มาร์เก็ต เซนทรัลพระราม 9 และฮันปง อีแอนซี (korean town สุขุมวิท 12)] มีกิมจิขายกว่า 10 ยี่ห้อ กิมจิมีหลายชนิด หลักๆ เป็นกิมจิผักกาดขาว กิมจิหัวไช้เท้า และกิมจิแตงกวา แต่ที่นิยมมากสุด คือ กิมจิผักกาดขาว ซึ่งอาจเป็นแบบทั้งต้นหรือแบบสไลซ์ บทความนี้กล่าวถึงการเลือกซื้อกิมจิผักกาดขาวเท่านั้น
– เลือกซื้อ live kimchi –
กินโยเกิร์ตให้เกิดประโยชน์กับร่างกายต้องเลือก live yogurt ฉันใด กิมจิจะมีประโยชน์ก็ต่อเมื่อเป็นกิมจิแท้หมักแบบธรรมชาติ (fermented kimchi) ที่เปรี้ยวจากจุลินทรีย์ดี lactobacillus และยังมีชีวิต เป็นโพรไบโอติกส์เพิ่มความแข็งแรงให้กับระบบจุลินทรีย์ในร่างกาย ฉันนั้น จากตัวอย่างกิมจิผักกาดขาว 11 ยี่ห้อ มี 3 ยี่ห้อใช้น้ำส้มสายชูหรือกรดเปรี้ยว เพื่อย่นกระบวนการผลิตให้สั้นลง 2 ยี่ห้อผลิตในประเทศไทย อีก 1 ยี่ห้อนำเข้าจากเวียดนาม นอกจากนั้น 1 ใน 3  ยี่ห้อนี้ใส่สารเจือปนอาหาร (food additives) ได้แก่ ผงชูรส สารสร้างการคงตัว และน้ำตาลสังเคราะห์ acesulfame k (เอซีซัลเฟม เค) ทั้ง 3 รายนี้ไม่นับเป็นกิมจิหมักธรรมชาติ

กิมจิที่เหลืออีก 8 ยี่ห้อ 5 ราย มีเลขทะเบียน อ.ย. และข้อมูล ingredients ที่แสดงถึงกิมจิหมักธรรมชาติ อีก 3 ยี่ห้อเป็นกิมจิโฮมเมด ซึ่งแม้ไม่มีข้อมูลแสดงเครื่องประกอบ ก็น่าเชื่อได้ว่าเป็นกิมจิหมักธรรมชาติ โดยมี 1 ยี่ห้อเป็นกิมจิมังสวิรัติ (กิมจิทั่วไปปรุงรสด้วยน้ำปลา และน้ำเคยหรือ กุ้งเค็ม)

5 อันดับกิมจิอร่อย
เกณฑ์พื้นฐาน คือ เป็นกิมจิหมักธรรมชาติจริงๆ โดยดูจากช่วงเวลาบริโภค หรือ best before date ไม่เกิน 4-5 สัปดาห์ในตู้เย็น หรือไม่ก็จากประสบการณ์กินกิมจิยี่ห้อนั้นๆ ของผู้เขียนเอง โดยทั่วไปกิมจิหมักธรรมชาติจะยังไม่เปรี้ยวในสัปดาห์แรกหลังวันผลิต เริ่มเปรี้ยวในสัปดาห์ที่สอง และเปรี้ยวยิ่งขึ้นเรื่อยๆ หลังจากนั้น แต่โดยทั่วไปหลัง 4-5 สัปดาห์แล้วจะไม่อร่อย
เกณฑ์รสชาติ ถือตามรสชาติกิมจิแบบเกาหลี คือ เปรี้ยว เค็ม เผ็ด กลมกล่อม ไม่เปรี้ยวแหลม กลมกล่อมแต่ไม่หวานโดด นอกจากนั้นรสสัมผัสของผักยังต้องกรอบ
อาศัยเกณฑ์ความอร่อยข้างต้น 5 อันดับกิมจิผักกาดขาวอร่อยมีดังนี้

• อันดับ 1 – กิมจิโซล
รสชาติเปรี้ยวเค็มกลมกล่อม เผ็ดมากอย่างสไตล์เกาหลี บรรจุภัณฑ์ได้มาตรฐานพร้อมเลขจดทะเบียน อ.ย. บนฉลากให้ข้อมูลที่มีประโยชน์กับผู้บริโภค เป็นแบรนด์ผลิตในประเทศไทย วางจำหน่ายในซูเปอร์มาร์เก็ตบางแห่ง โดยเฉพาะอย่างยิ่ง ufm fuji super สุขุมวิท 35 หรือติดต่อผู้ผลิต www.seoulbkk.com

• อันดับ 2 – กิมจิฮันปง อีแอนด์ซี 
โฮมเมดกิมจิที่รสชาติดีมาก บรรจุภัณฑ์กล่องพลาสติกง่ายๆ ราคาไม่สูง วางจำหน่ายในร้านชำเกาหลี ‘ฮันปง อีแอนด์ซี ประเทศไทย’ ชั้น 1 korean town สุขุมวิท 12 ความอร่อยยืนยันด้วยประสบการณ์ผู้เขียนที่ได้ใช้กิมจิร้านนี้มานาน นอกจากกิมจิผักกาดขาวแล้ว ยังมีกิมจิหัวไช้เท้า กิมจิแตงกวา ให้เลือก กิมจิเจ้านี้นำเข้าผักกาดขาวจากเกาหลีมาหมักในประเทศ
โทร. 062 9595 414

• อันดับ 3 – กิมจิ ss.ok 
โฮมเมดกิมจิในถุงพลาสติกแบบบ้านๆ ราคาไม่แพงแต่รสชาติดี วางจำหน่ายที่ ufm fuji super สุขุมวิท 35 ติดต่อผู้ผลิต
โทร.080 4546 953

• อันดับ 4 – กิมจิมังสวิรัติ อ.จอย 
กิมจิโฮมเมดมังสวิรัติแท้ๆ ไม่ใส่น้ำปลา น้ำเคย อย่างกิมจิทั่วไป หากปรุงรสด้วยซีอิ้วหมักธรรมชาติ วางจำหน่ายที่ร้านสันติอโศก ร้านแสงแดดเฮลท์มาร์ท ติดต่อผู้ผลิต
โทร. 085 5661 609

• อันดับ 5 – กิมจิ โกโก 
กิมจิแบรนด์ไทยในบรรจุภัณฑ์มาตรฐาน รสดี แต่หวานเกินไปหน่อย ผลิตโดยซูกิชิ อินเตอร์กรุ๊ป วางจำหน่ายในซูเปอร์มาร์เก็ตชั้นนำ
หลักทั่วไปในการเลือกซื้อกิมจิ ควรเลือกที่ยังใหม่ ผลิตมาไม่นานวัน หากซื้อกิมจิใหม่มาชิมแล้วยังไม่เปรี้ยวดี ให้นำออกวางในอุณหภูมิห้อง 1 วัน เปรี้ยวดีแล้วจึงนำแช่ในตู้เย็น
live kimchi รสชาติจะเปลี่ยนแปลงวันต่อวัน โดยจะเปรี้ยวขึ้นเรื่อยๆ หากถุงบรรจุพองลม ก็ไม่ต้องกังวล เพียงเอาเข็มเจาะรูให้ลมออกเท่านั้น หากชิมได้รสซ่า ไม่ช้าจะหายไปเอง
ติดตามเรื่องราวหมักดองและสูตรสำเร็จหมักดองอาหารแต่ละประเภท ที่ทำได้เองที่บ้าน ในบทความเหล่านี้

หมักดอง ภูมิปัญญาเก่าที่กลับมาฮิตใหม่
ซอสพริกหมักเอง ทำง่าย อร่อยดี มีโพรไบโอติกส์
จาก ginger bug สู่ ginger ale เครื่องดื่มโพรไบโอติกส์ อร่อย ซาบซ่าน
ดองผักกาดเอง เท่จะตาย
‘มิโสะ’ ความอบอุ่นแบบญี่ปุ่นที่ทำเองได้ที่บ้าน
คีเฟอร์ (kefir) เครื่องดื่มนมมีชีวิต เพื่อสุขภาพที่ดี
น้ำหมักมีชีวิต โพรไบโอติกส์มหัศจรรย์ กับ ป้านิด-นิดดา หงษ์วิวัฒน์





share this














วรรณวนัช
วรรณเลิศศิริ

graphic designer










ทวีทอง
หงษ์วิวัฒน์

writer










recommended articles 








คีซาดีญาบูลโกกิ









ข้าวห่อสาหร่าย (มากิซูชิ)









ชาเขียวน้ำผึ้งมะนาวโซดา









น้ำนมข้าวโพดงาดำ









เกี๊ยวซ่าแป้งกรอบ









ชมศิลปะ กินผักพื้นบ้าน ณ มาลองเต๊อะ









ริซอตโต้แพนเชตต้า









ทาร์ตเลมอน










recommended videos









ทาร์ตมันม่วง








ชูครีมไส้ครีมนมสด ทำง่ายๆ ด้วยหม้อทอดไร้น้ำมัน i cook or die!








homemade greek yogurt ทำกรีกโยเกิร์ตกินเอง วัตถุดิบแค่ 2 อย่าง | video and recipe








ขนมปังคาราเมลป็อปคอร์นสไตล์เกาหลี caramel popcorn bread | cafe at home








ลาบแซลมอนโปเกโบล โดย ยายปริกคนอีสาน








วิธีเก็บผักให้อยู่นาน ไม่เน่าคาตู้เย็น!! l cook to know








บานอฟฟีพาย








cook สู้ covid-19| หมูหมักสารพัดประโยชน์



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























