






‘น้ำผึ้ง’ ยาอายุวัฒนะที่ไม่มีวันเน่าเสีย








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














food story

food feeds




‘น้ำผึ้ง’ ยาอายุวัฒนะที่ไม่มีวันเน่าเสีย

story by
ศรีวิการ์ สันติสุข
|
08.07.2020 






3,334 views











[ give star ]





pin







pinned







share








star rating










 0 / 5 


submit
reset
















แทบทุกชนชาติมีความเชื่อร่วมกันว่าน้ำผึ้งมีสรรพคุณบำรุงสุขภาพและเป็นยาอายุวัฒนะ ถือเป็นของพิเศษที่บางวัฒนธรรมถึงกับใช้ในการบูชาเทพเจ้า 

น้ำผึ้งเป็นยาอายุวัฒนะของทุกชนชาติ ไม่ว่าจะยุโรป เอเชีย แอฟริกา ต่างมีความเชื่อร่วมกันว่าน้ำผึ้งมีสรรพคุณบำรุงสุขภาพและเป็นยาอายุวัฒนะ ถือเป็นของพิเศษที่บางวัฒนธรรมถึงกับใช้ในการบูชาเทพเจ้า ทั้งนี้เนื่องจากน้ำผึ้งมีส่วนผสมของน้ำตาล ซึ่งส่วนใหญ่จะเป็นน้ำตาลฟรักโทสกับกลูโคส มีวิตามินและแร่ธาตุ เช่น วิตามินเอ วิตามินบี 2 วิตามินบี 3 วิตามินบี 5 วิตามินบี 6 กรดโฟลิก วิตามินซี แคลเซียม แมกนีเซียม โซเดียม โพแทสเซียม ฟอสฟอรัส เหล็ก ทองแดง สังกะสี และสารประกอบอื่นๆ ที่ทำหน้าที่ช่วยต่อต้านอนุมูลอิสระ 

น้ำผึ้งมีคุณสมบัติทางยาคือ สามารถฆ่าเชื้อจุลินทรีย์ต่างๆ ได้ เพราะมีความเข้มข้นของน้ำตาลสูง ความเข้มข้นนี้เองช่วยกำจัดปริมาณน้ำที่แบคทีเรียใช้ในการเจริญเติบโต รวมถึงมีความเป็นกรดสูง และมีปริมาณโปรตีนต่ำ ทำให้แบคทีเรียไม่ได้รับไนโตรเจนที่จำเป็น น้ำผึ้งยังมีสารไฮโดรเจนเพอร์ออกไซด์ และสารต้านอนุมูลอิสระซึ่งมีคุณสมบัติช่วยยับยั้งการเจริญเติบโตของแบคทีเรีย นี่เองคือสาเหตุที่ทำให้น้ำผึ้งไม่มีวันหมดอายุ ไม่เน่า ไม่เสีย และเป็นที่มาของคำกล่าวที่ว่า น้ำผึ้งคือยาอายุวัฒนะ

ไม่เน่าไม่เสียนานแค่ไหน จากหลักฐานที่พอหาได้ในตอนนี้ คือระหว่างสำรวจสุสานฟาโรห์ตุตันคามุนแห่งอียิปต์ นักโบราณคดีได้พบไหน้ำผึ้งที่ถูกปิดผนึกเอาไว้อย่างดี และเมื่อนำมาเคี่ยวด้วยความร้อน น้ำผึ้งในไหที่ถูกเก็บรักษามากว่า 3,300 ปี ก็พร้อมที่จะนำมากินอีกครั้ง แถมด้วยตำนานเล่าขานว่าหลังการตายเมื่อ 323 ปีก่อนคริสต์ศักราช พระศพของพระเจ้าอเล็กซานเดอร์มหาราช ถูกแช่ไว้ในโลงทองคำที่บรรจุน้ำผึ้งไว้เต็ม เพื่อรักษาไม่ให้ศพเน่าเปื่อยระหว่างการเดินทางขนย้ายพระศพจากเมืองบาบิโลนกลับสู่เมืองมาซีโดเนีย ซึ่งกินเวลายาวนานถึง3 ปี 

ประโยชน์ของน้ำผึ้ง 
เพิ่มความสดชื่นและเติมพลังงานให้ร่างกาย
ลดและป้องกันการเกิดริ้วรอยแห่งวัย
บำรุงผิวพรรณให้เปล่งปลั่งสดใส
บำรุงสมอง ช่วยในเรื่องของความจำ
เสริมสร้างเซลล์ผิวหนัง
แก้ไอ แก้เจ็บคอ
ดีท็อกซ์ร่างกาย ดีต่อลำไส้และระบบขับถ่าย
รักษาโรคกระเพาะ
บรรเทาอาการภูมิแพ้
ช่วยให้นอนหลับง่าย

น้ําผึ้งแท้ดูยังไง
ต้องยอมรับว่าเป็นเรื่องยากมากที่จะตรวจสอบว่าน้ำผึ้งที่เราซื้อมานั้นเป็นน้ำผึ้งแท้ 100% หรือเปล่า นอกจากจะนำไปตรวจสอบในห้องแล็บ ซึ่งผู้บริโภคธรรมดาๆ อย่างเราก็คงไม่ทำกันถึงขั้นนั้น ทางที่ดีคือควรซื้อจากแหล่งที่เราไว้ใจได้ หรือใช้วิธีประเมินด้วยตัวเองก็พอช่วยได้ โดยน้ำผึ้งแท้จะต้อง 
– มีความเข้มข้นและความหนืด ถ้าใสก็อาจจะแปลว่ามีน้ำผสมอยู่
– มีสีธรรมชาติ คือสีเหลืองอ่อนถึงน้ำตาลใส ไม่ขุ่นทึบ
– มีกลิ่นหอมตามชนิดของดอกไม้นั้นๆ เช่น น้ำผึ้งจากดอกลิ้นจี่ น้ำผึ้งจากดอกลำไย
– ไม่แยกชั้นและต้องเป็นเนื้อเดียวกัน
– ไม่มีการใส่สารปรุงแต่งรส กลิ่น หรือสี
– ไม่มีกลิ่นเปรี้ยว กลิ่นบูด และต้องไม่มีฟอง
– เมื่อนำมาหยดใส่กระดาษไข ถ้าเป็นน้ำผึ้งแท้จะไม่ซึมลงในกระดาษ

วิธีเก็บรักษาน้ำผึ้ง
แม้จะไม่มีวันหมดอายุ ไม่เน่า ไม่เสีย แต่การจะเก็บน้ำผึ้งให้อยู่ได้นานๆ เราต้องเก็บน้ำผึ้งไว้ในภาชนะที่ปิดฝาสนิท เพื่อกันไม่ให้น้ำผึ้งดูดความชื้นจากอากาศ ซึ่งจะทำให้ความเข้มข้นของน้ำตาลและความเป็นกรดลดลง เปิดโอกาสให้แบคทีเรียและเชื้อราเจริญเติบโตได้ และก็ไม่ควรใช้มือหรือช้อนสกปรกจิ้มลงไปในน้ำผึ้งด้วย เพราะจะเป็นการเปิดช่องให้เชื้อราที่ติดมากับสิ่งสกปรกลงไปอยู่ในน้ำผึ้งได้
อ้างอิง:
https://www.th.wikipedia.org
วิกิพีเดีย สารานุกรมเสรี (en), usda national nutrient database
medthai.com 
https://www.flagfrog.com/honey-egypt-ancient/
นอกจากจะกินสด ผสมในเครื่องดื่ม ผสมในของหวาน น้ำผึ้งก็ยังสามารถนำมาเป็นส่วนประกอบในอาหารได้ ถึงแม้ประโยชน์ที่มีต่อร่างกายอาจจะไม่มากเท่าวิธีอื่นๆ แต่ความอร่อยรับรองว่าเต็มร้อย 
สูตรซี่โครงหมูอบน้ำผึ้ง
สูตรข้าวหมูอบน้ำผึ้ง
สูตรข้าวหน้าหมูย่างน้ำผึ้ง
สูตรบะหมี่อกเป็ดซอสน้ำผึ้ง
สูตรอะโวคาโดน้ำผึ้ง
สูตรสลัดทูน่าควินัว
บทความเพิ่มเติม

honeyful café คาเฟ่สำหรับคนรักน้ำผึ้ง
เดินเท้าเข้าป่าตามหาน้ำผึ้ง ให้รู้ถึงวิถี ‘ผึ้งพาอาศัย’
แค่น้ำผึ้งหยดเดียวก็พาเราไปไกล
the honey journey ภารกิจตามล่าหาน้ำผึ้งป่า





share this











น้ำผึ้ง, วัตถุดิบ 







recommended articles 








โลกของ ‘มัสตาร์ด’ กับรสชาติที่หลากหลาย









ของดีอยู่ที่ ‘ไข่แดง’









ไข่ขาว โฟมโปรตีนชั้นยอดที่ช่วยสร้างความพิเศษในอาหาร









ทุกเรื่อง ‘ช็อกโกแลต’ ที่ต้องรู้ก่อนทำขนมแสนอร่อย









ทำความรู้จัก dairy products ให้หายข้องใจ









ประวัติศาสตร์รสขมของน้ำตาล เรื่องการค้าทาสในอุตสาหกรรม









‘เนยสด’ ของดี ไม่มีไขมันทรานส์









ไหมฟ้าระดับตำนาน ขนมยืดหวานละมุนจากน้ำผึ้ง










recommended videos









กะเพราไม่สิ้นคิด จากวัตถุดิบ 4 ภาค | food review








ชีสพายมะยงชิด ของหวานหน้าร้อนนน – by เชฟน่าน | ciy – cook it yourself








ขนมจีบกุ้ง สูตรกุ้งเน้นๆ เต็มปากเต็มคำ – by เชฟน่าน ciy








jajangmyeon ‘จาจังเมียน’ บะหมี่ผัดซอสดำเกาหลี | cafe at home








ยำเอ็นข้อไก่ทอด








ติดหวาน!! เสพติดน้ำตาลอันตรายกว่าที่คิด​ | สุขภาพดีกับป้านิดดา








ขนมเปียกปูนกะทิสด i ciy – cook it yourself








matcha testing ที่ mtch บาร์มัทฉะแหวกแนวย่านอารีย์ l ววแอดไวซ์เด้อ



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























