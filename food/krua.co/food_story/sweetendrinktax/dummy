






ทำไมต้องมี ‘ภาษีน้ำหวาน’?








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














food story

food feeds




ทำไมต้องมี ‘ภาษีน้ำหวาน’?

story by
ศรีวิการ์ สันติสุข
|
03.02.2022 






97 views











[ give star ]





pin







pinned







share








star rating










 0 / 5 


submit
reset
















ภาษีน้ำหวานมีไว้เพื่ออะไร แล้วมีประโยชน์ต่อใครบ้างนะ 

เมื่อโลกรู้จักน้ำตาล รสชาติหวานแสนอร่อยที่เป็นหนึ่งในรสชาติถูกใจมหาชนก็กลายเป็นรสที่คนเราเสพติด ซึ่งแน่นอนว่าอะไรที่ too much of something is bad enough น้ำตาลและความหวานอร่อยลิ้นก็จริง ทว่ากินมากก็ส่งผลร้ายต่อสุขภาพร่างกาย เริ่มที่โรคอ้วนและภาวะน้ำหนักเกิน อันจะนำไปสู่โรคที่ร้ายแรงกว่านั้นตามมาเป็นแพกเกจ อาทิ เบาหวาน ความดัน โรคเกี่ยวกับหัวใจและหลอดเลือด ซึ่งเมื่อเป็นแล้วต้องรักษาตลอดชีวิต หลายคนเสียชีวิตก่อนวัยอันควร หลายคนเป็นภาระแก่ครอบครัวนับสิบปี ค่าใช้จ่ายในการรักษาโรคร้ายที่ตามมาก็มากมายมหาศาล (ในอเมริกาประมาณค่าใช้จ่ายไว้ที่ 190 พันล้านดอลลาร์ต่อปี)
วงการสาธารณสุขทั่วโลกจึงต้องดำเนินนโยบายและมาตรการควบคุมโรคอ้วนและภาวะน้ำหนักเกินโดยเร่งด่วน มาตรการสำคัญคือเก็บภาษีสรรพสามิต ‘เครื่องดื่มน้ำหวาน’ เพื่อหวังผลให้ปริมาณการดื่มน้ำหวานลดลงเมื่อราคาสูงขึ้น
แล้วทำไม ‘เครื่องดื่มน้ำหวาน’ จึงเป็นเป้าในการลดการระบาดของโรคอ้วน?
ก่อนอื่นมาทำความรู้จัก ‘เครื่องดื่มน้ำหวาน’ กันก่อน เครื่องดื่มน้ำหวานนั้นหมายรวมถึงเครื่องดื่มทุกชนิดที่ปรุงรสหวานด้วยการเติมน้ำตาลชนิดต่างๆ ทั้งน้ำตาลจากธรรมชาติ เช่น น้ำตาลทราย น้ำตาลมะพร้าว น้ำตาลผ่านกรรมวิธีคือ high fructose corn syrup และน้ำตาลเคมี เครื่องดื่มน้ำหวานจึงครอบคลุมถึงน้ำอัดลม ชาและกาแฟกระป๋อง น้ำหวานรสต่างๆ นมเปรี้ยว นมสดรสหวาน นมถั่วเหลือง เครื่องดื่มชูกำลัง ตลอดจนน้ำผลไม้ทั้งหลายที่ผลิตแบบอุตสาหกรรม

school of public health แห่งมหาวิทยาลัยฮาร์วาร์ด แสดงข้อมูลหลักฐานชี้ว่าเครื่องดื่มน้ำหวานเป็นสาเหตุสำคัญประการหนึ่งของภาวะโรคอ้วน ดังนี้
ช่วงทศวรรษ 1970s การบริโภคเครื่องดื่มน้ำหวานคิดเป็น 4% ของปริมาณแคลอรี่ที่บริโภคต่อวัน ถึงปีค.ศ. 2001 สัดส่วนเครื่องดื่มน้ำหวานเพิ่มสูงเป็น 9%ระหว่างปีค.ศ. 1999-2004 เด็กและเยาวชน (2-17 ปี) ดื่มเครื่องดื่มน้ำหวาน 224 แคลอรีต่อวัน คิดเป็น 11% ของปริมาณแคลอรีทั้งหมดต่อวัน เด็กเล็ก (6-11 ปี) ปริมาณแคลอรีจากน้ำหวานเพิ่มกว่า 60% จาก 130 เป็น 209 แคลอรีระหว่างปีค.ศ 1989-2008ในวันหนึ่งๆ ชาวอเมริกันกว่าครึ่งที่บริโภคเครื่องดื่มน้ำหวาน 1 ใน 4 ของคนเหล่านี้ได้อย่างน้อย 200 แคลอรีจากเครื่องดื่มนี้ อีกร้อละ 5 ดื่มมากถึง 567 แคลอรี เทียบได้กับน้ำอัดลม 4 กระป๋องผลการวิจัยยืนยันสอดคล้องกันว่าเครื่องดื่มน้ำหวานสัมพันธ์ทางบวกกับโรคอ้วน การศึกษาชิ้นหนึ่งพบว่าทุก 12 ออนซ์ที่เด็กกินน้ำอัดลมเพิ่มขึ้นต่อวัน ความเสี่ยงเป็นโรคอ้วนจะเพิ่มขึ้น 60%
ฮังการีและฝรั่งเศสจึงเริ่มเก็บภาษีเครื่องดื่มน้ำหวานในปีค.ศ. 2012 ตามด้วยเม็กซิโกปี 2013 อังกฤษ ฟินแลนด์ เซาท์แอฟริกา ในปี 2016 หลายรัฐในอเมริกาก็เริ่มจัดเก็บภาษีเครื่องดื่มน้ำหวาน อาทิ เมืองเบิร์กเลย์ แคลิฟอร์เนีย (2015) ฟิลาเดลเฟีย (2017) ซานฟรานซิสโก (2018) ในดินแดนที่มีการเก็บภาษีเครื่องน้ำหวาน อุตสาหกรรมเครื่องดื่มน้ำหวานออกมาคัดค้านอย่างหนัก โดยบอกว่าภาษีเครื่องดื่มเป็นภาระสำหรับคนจนและไม่มีหลักประกันใดๆ ว่าอัตราโรคอ้วนจะลดลงด้วยการเก็บภาษีเครื่องดื่ม

หลายประเทศในเอเชียที่พิจารณาจะออกกฎหมายเดียวกัน ก็โดนคัดค้านแบบเดียวกัน อย่างไทย สภาขับเคลื่อนการปฏิรูปประเทศ (สปท.) เป็นผู้เสนอร่างกฏหมายเก็บภาษีน้ำหวานเพื่อควบคุมปัญหาโรคอ้วน สู่การพิจารณาร่วมของสภานิติบัญญัติแห่งชาติและรัฐบาลเมื่อต้นปี 2016 ซึ่งกระทรวงการคลังออกมาแถลงว่าให้ชะลอไว้ก่อน เพราะเกรงจะกระทบอุตสหกรรมน้ำตาลของประเทศ และเกิดความไม่เป็นธรรมในการจัดเก็บภาษี เพราะอาหารอื่นๆ ที่ใส่น้ำตาลสูงไม่ถูกเก็บด้วย
มาดูสถานการณ์โรคอ้วน การบริโภคเครื่องดื่มน้ำหวาน และอุตสาหกรรมน้ำตาลทรายของไทยเราบ้าง ระหว่างปี 2008-2011 อัตราโรคอ้วนและน้ำหนักเกินในชายไทยเพิ่มขึ้น 2.5 เท่าจาก 8% เป็น 28% หญิงจาก 17% เป็น 41% ในเด็กก็พบอัตราโรคอ้วนและน้ำหนักเกิน 12% เทียบักบตะวันตก และมีแนวโน้มจะเพิ่มสูงอย่างน่ากลัวซึ่งมาจากสาเหตุการบริโภคอาหารอย่างตะวันตก
จากการสำรวจปี 2001 คนไทยบริโภคน้ำตาลเฉลี่ย 25 ช้อนชาต่อคนต่อวัน เป็นอัตราสูงที่สุดในกลุ่มประเทศอาเซียน โดยเพิ่มขึ้นจาก 16 ช้อนชาต่อคนต่อวันในปี 1986 ปี 2010 เฉพาะสำหรับเด็ก รายงานการวิจัยปี 2547 พบว่า 2 ใน 3 ของเด็กไทยอายุต่ำกว่า 5 ปี กินน้ำตาลเฉลี่ยวันละ 8 ช้อนชา และอีก 1 ใน 4 วันละ 10ช้อนชา ซึ่งยืนยันว่าไทยเราบริโภคน้ำตาลสูงขึ้นอย่างมาก และมีปัญหาโรคอ้วนและน้ำหนักเกินรุนแรงขึ้นทุกที

องค์การ unicef ระบุว่าอัตราเด็กอ้วนในภูมิภาคเอเชียตะวันออก เอเชียตะวันออกเฉียงใต้และหมู่เกาะในแปซิฟิกเพิ่มเร็วกว่าภูมิภาคอื่นๆ ปัญหาที่พบส่วนใหญ่คือเด็กแวดล้อมด้วยอาหารที่มีคุณค่าทางโภชนาการต่ำ อาหารแปรรูปที่มีแคลอรีสูง กินขนมที่มีน้ำตาลกับไขมันสูง แทนที่จะกินอาหารพวกเมล็ดธัญพืช เนื้อและผัก มีข้อมูลว่าร้อยละ 90 ของอาหารกับเครื่องดื่มที่มุ่งขายให้เด็กเป็นอาหารที่มีไขมันอิ่มตัว (saturated fats) ไขมันที่เป็นโทษต่อสุขภาพ น้ำตาล เกลือในปริมาณสูง
ในอดีตคนรวยมักอ้วนเพราะมีอันจะกินและอยู่ดีกินดีตามที่เราชอบพูดกัน แต่ปัจจุบันไม่รวยก็อ้วนได้จากอาหารแปรรูปและเครื่องดื่มน้ำตาลสูงที่มีกลาดเกลื่อนไปหมดแถมยังราคาถูกกว่าอาหารสุขภาพมากมาย
ในแง่เศรษฐกิจมหภาคของภูมิภาคเอเชียแปซิฟิก ความอ้วนกระทบจีดีพีโดยตรงร้อยละ 0.56 และกระทบโดยอ้อมอีกร้อยละ 0.22 ผลกระทบจีดีพีทางตรง เช่น ค่าใช้จ่ายเพื่อการรักษาพยาบาล และค่าใช้จ่ายอื่นๆ อันเนื่องจากความอ้วนกับโรคอ้วน ส่วนผลกระทบทางอ้อมนั้นวัดจากมูลค่าทางเศรษฐกิจที่สูญเสียอันเนื่องจากการไร้สมรรถภาพกับตายก่อนวัยอันควร รัฐบาลทั่วโลกจึงตระหนักถึงภัยจากโรคเบาหวานที่กำลังก่อตัวอย่างรวดเร็ว การที่รัฐบาลกับสังคมต้องเสียเงินมหาศาลกับโรคเรื้อรังจึงสมผลกับการเก็บภาษีน้ำตาลตามคำแนะนำขององค์การอนามัยโลก และนำภาษีที่ได้รณรงค์ส่งเสริมให้คนดูแลรักษาสุขภาพ

องค์การอนามัยโลกเผยว่า ‘เครื่องดื่มที่มีน้ำตาล’ คือเหตุผลหลักที่คนกินหวานเกิน ยกตัวอย่าง ชานมไข่มุกบางแห่งมีน้ำตาลถึง 70 กรัมต่อแก้ว เครื่องดื่มกระป๋องเฉลี่ยมีน้ำตาล 40 กรัมต่อกระป๋อง ในขณะที่องค์การอนามัยแนะนำว่าไม่ควรกินน้ำตาลเกิน 25 กรัมต่อวัน (6 ช้อนชา) และแนะนำว่ารัฐบาลสามารถทำหลายอย่างเพื่อลดปัญหาอันเนื่องจากคนกินหวานเกิน หนึ่งในนั้นคือเก็บภาษีน้ำตาล (sugar tax) เป็นการแทรกแซงที่มีประสิทธิภาพ ช่วยลดการบริโภคน้ำตาล มีหลักฐานว่ายอดขายเครื่องดื่มผสมน้ำตาลในเม็กซิโกลดลงร้อยละ 7.6 หลังขึ้นภาษีน้ำตาลเมื่อปี 2014 ช่วยลดปัญหาโรคเรื้อรังที่มาจากการกินหวาน
ไทยเราเองก็จัดเก็บภาษีตามปริมาณน้ำตาลในสินค้าเครื่องดื่มมาตั้งแต่ปีพ.ศ. 2559 เมื่อสภาปฏิรูปแห่งชาติ (สปท.) มีมติเห็นชอบเสนอจัดเก็บภาษีสรรพสามิตในเครื่องดื่มที่มีส่วนผสมของน้ำตาล อาทิ น้ำอัดลม ชาเขียว กาแฟ เครื่องดื่มชูกำลัง และน้ำผลไม้ โดยเริ่มทำการเก็บภาษีตามขั้นบันไดทุก 2 ปี มาตั้งแต่ ปี 2559 เพื่อให้ผู้ประกอบการปรับตัว ส่งผลให้ตั้งแต่ปี 2560 เป็นต้นมา ผู้ประกอบการผลิตเครื่องดื่มสูตรน้ำตาลน้อยหรือน้ำตาล 0 เปอร์เซ็นต์ออกมามากขึ้นเพราะไม่ต้องจ่ายภาษีตัวนี้
การเก็บภาษีเครื่องดื่มน้ำหวานเพียงอย่างเดียวอาจไม่ช่วยแก้ปัญหาทั้งหมด ต้องร่วมกับมาตรการอื่นๆ เช่น การป้องกันไม่ให้เด็กกินหวานและกลายเป็นคนติดหวาน ปรับเปลี่ยนสภาพแวดล้อมไม่ให้มีอาหารเครื่องดื่มรสหวานจัด จัดระเบียบการขายสิ่งเหล่านี้ ฉลากสินค้าต้องระบุคุณค่าโภชนาการอย่างชัดเจน แต่ก็ยังดีกว่าไม่ทำอะไรเลย ในขณะที่ประเด็นเรื่องความไม่เป็นธรรมก็น่าจะเป็นอีกสิ่งที่อยู่ในขั้นตอน เพราะอาหารอุตสาหกรรมอื่นที่ใช้น้ำตาลสูงก็ไม่น่าจะรอดตัวเช่นกัน
ภาพ: www.expressandstar.com / bloximages.chicago2 / http://4.bp.blogspot.com/ http://graphics.straitstimes.com / smiles4kids.com / http://prod.static9.net.au/
ที่มา: นิตยสารครัว ฉบับที่ 272 / http://www.positive4thailand.com/2020/12/sugar-tax / https://www.csdlabservices.com
บทความเพิ่มเติม
ติดหวาน!! เสพติดน้ำตาลอันตรายกว่าที่คิด​ | สุขภาพดีกับป้านิดดา
หวานนี้มีที่มา… สารพัดน้ำตาลจากอ้อย
หอมหวานอย่าง ‘น้ำตาลมะพร้าวแท้’
กว่าจะเป็นช็อกโกแลต การเดินทางจากต้นโกโก้ถึงร้านขนมหวาน




share this














ศศิกานต์
เพิ่มสุขทวี

graphic designer







น้ำตาล, วัฒนธรรมอาหารรอบโลก 







recommended articles 








ชอร์ตเบรดและสโคน ขนมคู่โต๊ะชายามบ่าย









ประวัติศาสตร์รสขมของน้ำตาล เรื่องการค้าทาสในอุตสาหกรรม









หวานนี้ มีที่มา… สารพัดน้ำตาลจากอ้อย









อาหารกินได้ที่ถูกทิ้ง แก้ได้จริงหรือ









5 เรื่องฉลากน้ำตาลในอาหาร ที่เราไม่ได้อ่าน









รู้จัก ‘ชีสเค้ก’ ของหวานขวัญใจมหาชน









สารพัดเมนู ‘หวานทั้งต้น’ ของตาลโตนด









ถ้วยชามรามไหจาก ‘ธนบุรี’ ข้ามทะเลไปเป็น ‘ดงบุริ’ จริงไหม










recommended videos









mil toast house คาเฟ่ขนมปังจากเกาหลี เปิดใหม่ที่สยาม | ววแอดไวซ์เดอร์








ร้านข้าวแกงสุดฮอตในเมืองตรัง เปิดมาแล้ว 3 รุ่น ไปช้าอดกินนะจ๊ะ | ทริปกินแหลกตรัง หรอยจังฮู้วว! ep.7








ไข่ลูกเขย sweet and sour eggs | video & recipe








กินแหลกแบบชาววัง








ข้าวทอดฉู่ฉี่กุ้ง รสเข้มข้นสไตล์ไทยประยุกต์ by เชฟน่าน l ciy – cook it your self








oyakodon ข้าวหน้าไก่สไตล์ญี่ปุ่น l home cooking by เชฟน่าน








เครปทองม้วนใส่ไส้ i video & recipe








แกงส้มไข่ปลาเรียวเซียว i ciy – cook it yourself



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























