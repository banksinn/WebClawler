






รู้จักอาหารโบราณ ผ่านหนังสือที่ควรมีไว้ในชั้นหนังสือทุกบ้าน








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














food story

food entertainment




รู้จักอาหารโบราณ ผ่านหนังสือที่ควรมีไว้ในชั้นหนังสือทุกบ้าน

story by
เสาวลักษณ์ เชื้อคำ
|
17.01.2022 






68 views











[ give star ]





pin







pinned







share








star rating










 0 / 5 


submit
reset
















อยากรู้จักอาหารโบราณ ผ่านหนังสือที่ไม่ใช่ตำราอาหาร อ่านเล่มไหนดี? 

เมื่อพูดถึงหนังสืออาหาร ใครต่อใครก็พากันนึกถึงตำราอาหาร หนังสือสูตรอาหารไปเสียหมด ทั้งที่ที่จริงแล้วหนังสืออื่นๆ ทั้งสารคดีและเรื่องแต่งก็เก็บรายละเอียดเรื่องอาหารไว้มากมายไม่แพ้กัน แถมหนังสือที่เป็นบันทึก เป็นนวนิยายเหล่านี้ยังอ่านเพลิน อ่านง่าย หยิบมาอ่านได้ตลอดไม่ว่าจะเป็นคนก้นครัวหรือเป็นแค่นักกินธรรมดาๆ เพราะเรื่องราวของอาหารที่สอดแทรกอยู่ในแต่ละหน้าล้วนชวนอ่าน ชวนกิน และชวนทำไม่แพ้ตำราอาหารเล่มไหนๆ
อ้อ ระหว่างอ่านหนังสือในลิสต์ที่แนะนำนี้ อย่าลืมเตรียมขนมนมเนยไว้ใกล้มืออย่าให้ขาด เพราะรับรองว่านอกจากจะได้ความรู้เรื่องอาหารแล้ว เรายังจะได้ความหิวมาเป็นของแถมด้วยแน่นอน
เตือนแล้วนะ!
ชีวิตในวัง (ม.ล. เนื่อง นิลรัตน์)สำนักพิมพ์แจ่มใส

‘ชีวิตในวัง’ เป็นผลงานการเขียนของหม่อมหลวงเนื่องที่เล่าถึงชีวิตในวังตามชื่อ ความพิเศษของบันทึกนี้มี 2 ประการ ก็คือ หนึ่ง วังที่ว่านี้ได้แก่วังสวนสุนันทา ซึ่งเป็นที่ตั้งของมหาวิทยาลัยราชภัฎสวนสุนันทาในปัจจุบัน และสอง นี่เป็นการเขียนบันทึกเมื่ออายุมากแล้ว มุมมองของการเขียนจึงเป็นการย้อนมองไปยังอดีตของตัวเอง ของวัง และของอาหารในความทรงจำ
หม่อมหลวงเนื่องถูกถวายเข้าวังตั้งแต่เด็ก เพราะท่านย่าหรือคุณย่าของหม่อมหลวงเครื่องทรงเป็นหัวหน้าห้องเครื่อง (ครัว) เมื่อถวายเข้าวังแล้วชีวิตตั้งแต่เด็กจนโตจึงคลุกคลีอยู่กับอาหารชาววังไม่มีขาด จึงสะสมองค์ความรู้นี้ไว้มากที่สุดอีกคนหนึ่ง
หม่อมหลวงเนื่องเริ่มเขียนหนังสือเมื่ออายุย่างเข้าเลขเจ็ด โดยมีผลงานตีพิมพ์อย่างเป็นทางการครั้งแรกลงนิตยสารต่างๆ ในยุคนิตยสารผู้หญิงยังเฟื่องฟู (ช่วงพ.ศ. 2528) โดยใช้ชื่อคอลัมน์ว่า ‘ชีวิตในวัง’ เป็นไปได้ว่าข้อเขียนของหม่อมหลวงเนื่องนี่แหละที่ทำให้อาหารการกินอย่างชาววังได้รับความนิยมเพิ่มขึ้นอย่างกว้างขวาง จากเดิมที่เป็นความรู้ซึ่งจำกัดอยู่ในวงแคบๆ เท่านั้น
หนังสือ ‘ชีวิตในวัง’ ไม่ได้มีสูตรอาหารเป็นแกนหลัก ดแต่ก็การพูดถึงอาหารนานาเมนูอยู่แทบจะทุกหน้า ไม่ว่าจะเป็นปลาทูต้มเค็ม เมี่ยงลาว แสร้งว่ากุ้ง ฯลฯ รับรองจะต้องถูกใจคนรักอาหารไทยโบราณอย่างแน่นอน
นอกเหนือจากชีวิตในวังแล้ว หม่อมหล่วงเนื่องยังใช้บั้นปลายชีวิตเขียนหนังสืออย่างต่อเนื่องจนกลายเป็นซีรีส์ ‘ชีวิตนอกวัง’ จำนวน 17 เล่ม ให้ได้ตามอ่านกันอย่างจุใจ
เมื่อคุณตาคุณยายยังเด็ก (ทิพย์วาณี สนิทวงศ์ฯ)สำนักพิมพ์บูรพาสาสน์

อีกหนึ่งหนังสือดีที่ควรมีติดบ้าน ไม่ว่าจะชอบทำอาหารหรือไม่ ก็คือ ‘เมื่อคุณตาคุณยายยังเด็ก’ หนังสือเล่มบาง ชุด 4 เล่ม ผลงานการบันทึกของ คุณทิพย์วาณี สนิทวงศ์ ณ อยุธยา ซึ่งมีชีวิตอยู่ในช่วงก่อนการเปลี่ยนแปลงการปกครองของประเทศ
หนังสือเซ็ตนี้ก็เป็นงานเขียนอีกชิ้นหนึ่งที่เริ่มเขียนตอนอายุมาก จึงเป็นการเล่าย้อนอดีตด้วยสายตาและน้ำเสียงที่เต็มไปด้วยความคำนึงหา 
ชีวิตวัยเยาว์ของคุณทิพย์วาณีอาศัยอยู่บ้านเจ้าคุณปู่พร้อมกับพี่น้องอีกหลายคน เมื่อเย็นย่ำลงมาเด็กๆ ก็จะรวมตัวกันไปขอให้ผู้ใหญ่ในบ้านเล่าเรื่องนั้นเรื่องนี้ให้ฟัง คำว่า ‘เมื่อคุณตาคุณยายยังเด็ก’ จึงไม่ได้หมายถึงเมื่อคุณทิพย์วาณียังเด็ก แต่หมายถึงเมื่อเจ้าคุณปู่ คุณลุง คุณป้า และผู้ใหญ่ในบ้านยังเด็ก เรื่องเล่าในเล่มนี้จึงเล่าย้อนไปไกลหลายสิบปี แม้จะไม่ได้มีโวหารฉวัดเฉวียนอย่างนักเขียนอาชีพ แต่หนังสือเซ็ตนี้ก็ยังมีคุณค่ามหาศาลเพราะมันบันทึกเรื่องราวในอดีตไว้ผ่านปากคำของลูกหลานผู้เล่าโดยตรงนั้นเอง
เมื่อคุณตาคุณยายยังเด็กเป็นหนังสืออ่านง่าย เพราะเขียนขึ้นมาโดยใช้แนวคิดแบบเดียวกันกับหนังสือสำหรับเด็กของฝรั่ง ซึ่งเป็นหนังสือที่คุณทิพย์วาณีชื่นชอบ มันจึงเล่าเรื่องโบร่ำโบราณด้วยภาษาง่ายๆ เหมาะกับ ‘สตรีสาร’ ซึ่งเป็นปลายทางที่ตีพิมพ์ในตอนนั้น และภายหลังเมื่อถูกหยิบมารวมเล่ม หนังสือเซ็ตนี้จึงเหมาะกับเด็กนักเรียน นักศึกษา จนได้ชื่อว่าเป็น ‘1 ใน วรรณกรรม 50 เรื่องที่ต้องอ่านก่อนโต’
แม้ว่า ‘เมื่อคุณตาคุณยายยังเด็ก’ จะไม่ได้มีเรื่องอาหารมากเท่า ‘ชีวิตในวัง’ แต่ก็เป็นความเพลิดเพลินที่ชวนหิวเช่นกัน ไม่ว่าจะเป็นเมนู น้ำข้าวตัง ข้าวคลุก เมี่ยงคำ ฯลฯ จึงนับว่าหากใครที่สนใจเรื่องชีวิตครอบครัวและชีวิตการครัวในยุครัชกาลที่ 6 และรัชกาลที่ 7 ควรมีหนังสือเซ็ตนี้ติดบ้านไว้เหมือนกัน
สี่แผ่นดิน (หม่อมราชวงศ์คึกฤทธิ์ ปราโมช)สำนักพิมพ์ชัยฤทธิ์ (พิมพ์ครั้งแรก)

สี่แผ่นดินเป็นนวนิยายอิงประวัติศาสตร์ที่น่าจะโด่งดังที่สุดในประเทศไทยอีกเรื่องหนึ่ง นอกจากนิยายแล้ว ตัวมันเองยังถูกดัดแปลงให้เป็นทั้งบทละคร ละครเวที ฯลฯ อีกมากมาย ผลงานการประพันธ์ของหม่อมราชวงศ์คึกฤทธิ์ทำงานได้ดีเสมอกับความนิยมอย่างคนไทย “แม่พลอย” จึงกลายเป็นตัวละครขวัญใจที่เราต่างต้องเอาใจช่วยให้เธอมีชีวิตที่ดีกันทั้งนั้น
นอกจากแง่มุมในด้านประวัติศาสตร์และการเมืองตั้งแต่สมัยรัชกาลที่ 5 ถึงรัชกาลที่ 8 แล้วที่ถ่ายทอดไว้อย่างเข้มข้นแล้ว สิ่งที่มีเสน่ห์ไม่แพ้กันก็คือวิถีชีวิตของชาววังที่ถูกเล่าไว้โดยละเอียด แน่นอนว่าเรื่องอาหารการกินก็มีอยู่ไม่น้อย อย่างการเจียนหมากจีบพลู ขนมจันอับ ไข่แมงดาทะเลเคลือบน้ำตาล หรือแม้กระทั่งแรกเริ่มมีน้ำแข็งในประเทศไทย ตัวละครอย่างแม่พลอยก็ได้เล่าไว้อย่างครบถ้วนและน่าตื่นเต้น
แม้จะมีข้อวิจารณ์เช่นว่า ผู้แต่งนั้นเป็นชาย ไม่ได้ใช้ชีวิตในวังอย่างแม่พลอย จึงเป็นไปได้ว่าภาพทั้งหมดคือการเล่าเรื่องจากเรื่องเล่าของผู้อื่นอีกที แต่ก็ปฏิเสธไม่ได้ว่าสำบัดสำนวนและความสามารถของหม่อมราชวงคึกฤทธิ์ก็เสกสร้างแม่พลอยให้มีมิติไม่ต่างจากคนจริงๆ และเสกสร้างอาหารบนหน้ากระดาษให้ชวนหิวได้ไม่ต่างจากอาหารจริงๆ เลยด้วยเช่นกัน
เมนูบ้านท้ายวัง และ เงาของเวลา (‘รงค์ วงษ์สวรรค์)สำนักพิมพ์ สารคดี / the writer’s secret

แน่นอนว่าเมื่อพูดถึงหนังสืออาหารที่ไม่ใช่ตำราอาหาร เราจะมองข้ามสำนวนเพรียวนมของพญาอินทรีย์อย่าง ‘รงค์ วงษ์สวรรค์ ไปไม่ได้ โดยเฉพาะอัตชีวประวัติ 2 เล่มอย่าง ‘เมนูบ้านท้ายวัง’ และ ‘เงาของเวลา’
ชื่อว่า ‘เมนูบ้านท้ายวัง’ ก็ย่อมจะเข้าใจได้ว่านี่ไม่ใช่ข้อเขียนอย่างคนในวัง มันจึงเป็นบันทึกที่สำคัญอีกเล่มสำหรับคนรักอาหารโบราณเพราะนี่เป็นหนังสือเพียงไม่กี่เล่มที่เก็บเอาชีวิตและอาหารของคนธรรมดาเอาไว้ โดยเฉพาะคนในพื้นที่โพธารามซึ่งเป็นบ้านของยายผู้เป็นที่รัก
ยำดอกข้าวสาร ไข่ต้มจิ้มปลาแดก อึ่งเค็มเสียบไม้ และแย้ผัดเผ็ด เป็นเมนูที่เราจะไม่สามารถเห็นได้ในตำราอาหารชาววังอย่างแน่นอน บันทึกของ ‘รงค์ วงษ์สวรรค์ สองเล่มนี้จึงเก็บเกี่ยวสิ่งที่ขาดหายไปจากหนังสือ 3 เซ็ตข้างต้นไว้ 
แม้กระทั่ง ‘เงาของเวลา’ ข้อเขียนซึ่งตีพิมพ์ลงนิตยสารลลนาในช่วงต่อกัน แม้ไม่ได้เจาะจงพูดถึงอาหารของยายเป็นหลักมากเท่า ‘เมนูบ้านท้ายวัง’ แต่ก็เต็มไปด้วยเรื่องความละเมียดละไมในอาหารการกินของคนธรรมดาเช่นกัน คล้ายกับจะเป็นบันทึกที่ยืนยันว่า คนบ้านนอกบ้านนาที่เขาว่าก็มีวัฒนธรรมในการครัวที่งดงามและละเอียดลออไม่แพ้กับคนจากวังไหนๆ
เมนูบ้านท้ายวัง และ เงาของเวลา จึงเป็นข้อเขียนจากคนธรรมดาที่แทรกมาอยู่ในลิสต์นี้ได้อย่างสมศักดิ์ศรี ไม่น้อยหน้าตำรำตำราจากห้องเครื่องไหนๆ เลยทีเดียว
อ่านบทความเพิ่มเติม

อ่านเพลิน อิ่มท้อง เดตกับหนอนหนังสือ ไปร้านไหนดี?
5 เล่มนี้ อ่านแล้วต้องลุกไปเข้าครัว
เปิดตำราถอดสูตร ‘แกง’ ฉบับแม่ครัวหัวป่าก์
กรุ่นกลิ่นอาหารบ้านๆ ผ่าน ‘จดหมายจากสันคะยอม’
ตำราอาหารในงานศพ บทบันทึกรสชาติชีวิตของผู้วายชนม์






share this














เสาวลักษณ์
เชื้อคำ

writer










ศศิกานต์
เพิ่มสุขทวี

graphic designer







ประวัติศาสตร์อาหาร, หนังสือ, อาหารโบราณ 







recommended articles 








tune in garden รสแห่งความรักจาก ‘มาดามวารินชำราบ’ ถึง ‘รงค์ วงษ์สวรรค์









การเดินทางของขนมจีน-ข้าวปุ้น-ขนมเส้น









สูตรโบราณ คาถาชวนอร่อย จริงหรือ?









ตำรับต่างแดนในตำราอาหารไทยเล่มแรก ‘แม่ครัวหัวป่าก์’









ขนมจีนน้ำพริกตำรับวังหลวงพระบาง แตกต่างอย่างคุ้นเคย









ไก่จำบัง กำบังความเป็นไทยภายใต้การปรุงอย่างฝรั่ง









ขนมพล๊าสติก ครองแครงแปลงร่างอย่างหรู









สูตรอาหารไทยยุคต้อนรับฝรั่ง ลูกชิ้นไก่กับแป้งอิตาลี










recommended videos









เห็ดอบชีสไข่ข้น – home cooking by เชฟน่าน








granola & mix berry trifle ของหวานแสนอร่อยจากกราโนล่า by เชฟน่าน | ciy – cook it yourself








aircraft โคล่าสดจาคนชอบกินโคล่า | review








อาหารอร่อยช่วงถือศีลอด ‘รอมฎอน’ | food story








cook สู้ covid-19 | ข้าวไข่ข้นแฮมชีส








วาร์ปไปญี่ปุ่นย่านทองหล่อ กินอุด้งเส้นสด และเค้กสวย 7 เลเยอร์!! | ววแอดไวซ์เด้อ








ซุปครีมคีโต i cook or die!








แซนด์วิชโบราณไส้ตู้ม ทำกินง่าย ทำขายรวย – by เชฟน่าน l ciy cook it yourself



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







