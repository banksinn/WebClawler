






breakfast in bed อาหารเช้าบนเตียงที่มีไว้เพียงสาวชั้นสูง








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














food story

food feeds




breakfast in bed อาหารเช้าบนเตียงที่มีไว้เพียงสาวชั้นสูง

story by
อรุณวตรี รัตนธารี
|
15.07.2019 






8,387 views











[ give star ]





pin







pinned







share








star rating










 0 / 5 


submit
reset
















ธรรมเนียมอาหารเช้าบนเตียง กับความหมายทางชนชั้นของอิสตรีที่ซ่อนอยู่ในสำรับ 

ใครเป็นแฟนซีรีส์สัญชาติอังกฤษอย่าง downton abbeyคงเคยผ่านตาซีนอาหารเช้าบนเตียงอันโด่งดังกันมาบ้างด้วยฉากหนึ่งยามเช้า ณ คฤหาสน์ของท่านเอิร์ล เมื่อบรรดาพี่สาวชวนน้องสาววัยแรกรุ่นรับอาหารเช้ากันในห้องนอนทว่าตัวน้องสาวกลับปฏิเสธด้วยเหตุว่า “ก็ฉันยังไม่ได้แต่งงานเลยนี่!” ก่อนลงมากินอาหารร่วมกับแขกเหรื่อในห้องอาหารหรูหราแทน ชวนให้สงสัยว่าธรรมเนียมอาหารเช้าบนเตียงมีอะไรมากกว่าความหรูหราหรือ? และทำไมถึงสงวนไว้สำหรับคนมีคู่เท่านั้น?

ยังไม่นับประเพณีนิยมในเวทีนางงามจักรวาลเมื่อสาวสวยคนใดได้รับมงกุฎแล้วนั้น เช้าวันถัดมาเธอจะต้องตื่นแต่เช้ามืดมาแต่งหน้าเต็ม (ทั้งที่ยังสวมชุดนอน) เพื่อให้ช่างภาพหลายสิบชีวิตรัวแฟลชใส่ขณะค่อยๆ ละเลียดอาหารเช้าแบบ full english breakfast บนเตียงนอน


ภาพที่ฮือฮาของคนไทยหนีไม่พ้นนางงามจักรวาลยุค 60s อย่างคุณอาภัสราหงสกุลในชุดนอนตัวโคร่งถือแก้วน้ำส้มและมีถาดอาหารเช้าวางอยู่บนตักซึ่งขึ้นหน้าหนึ่งของหนังสือพิมพ์ทั้งไทยและเทศแทบทุกฉบับในยุคนั้น

หรือภาพบนหน้านิตยสารในปี 1952 ของเซ็กส์บอมบ์ระดับโลกอย่างมาริลีนมอนโรที่เอนกายกินอาหารเช้าอยู่บนเตียงจนกลายเป็นกระแสสังคมอย่างกว้างขวางเล่นเอานางแบบและสาวๆ ในวงสังคมอเมริกันสมัยนั้นถ่ายรูปขณะกินอาหารเช้าบนเตียงตามกันเป็นแถวจนเกิดภาพจำว่าอาหารเช้าบนเตียงหรือ breakfast in bed นั้นเป็นของคู่กับสตรีสูงศักดิ์ผู้แต่งงานแล้วทางฝั่งเมืองผู้ดีหรือเป็นของคู่กับสาวสวยระดับโลกเท่านั้น

เรียกว่าเป็นความหมายทางชนชั้นที่ซ่อนอยู่ในสำรับบนเตียงก็ว่าได้
ย้อนกลับไปยังจุดเริ่มต้นของการกินอาหารเช้าบนเตียงกันสักหน่อย โดยการกินอาหารเช้าในรูปแบบที่ดูไม่ค่อยสบายตัวสักเท่าไรนี้เกิดขึ้นครั้งแรกในประเทศอังกฤษ ช่วงต้นศตวรรษที่ 20 ในยุคที่วัฒนธรรมการกินอย่างมีแบบแผนเริ่มแข็งแรงขึ้นเรื่อยๆ ในแวดวงชนชั้นสูงชาวบริติชทั้งการดื่มชายามบ่ายเมื่อเกิดการนำเข้าชาดีจากฝั่งเอเชียอย่างแพร่หลายจากการเดินหน้าล่าอาณานิคมของจักรวรรดิอังกฤษ รวมถึงการกินอาหารเช้ามื้อเล็กอย่าง little breakfast ที่เน้นเสิร์ฟของว่างเล็กๆ อย่างแซนด์วิชหรือครัวซองต์เนื้อบางเบาคู่กับกาแฟดำให้สำหรับเหล่าท่านเอิร์ลหรือท่านลอร์ดรองท้องก่อนออกไปทำกิจกรรมยามเช้าอย่างขี่ม้า เล่นกีฬาหรือหย่อนใจกันในคฤหาสน์ แล้วจึงกลับมารับอาหารเช้าแบบ full breakfast กันตอนเริ่มสาย ส่วนท่านหญิงทั้งหลายนั้นกินกันตั้งแต่บนเตียงแล้ว
แม้จะไม่มีคำอธิบายถึงเหตุผลอันชัดเจนของการกินอาหารเช้าบนเตียงของสตรีชั้นสูง แต่เหล่านักประวัติศาสตร์ก็ประเมินกันว่าอาจเกิดขึ้นเพื่อเป็น ‘แบบแผน’ ของชนชั้นสูงที่คงเริ่มต้นจากวิถีชีวิตที่ไม่ต้องเร่งรีบอะไรมาก อีกทั้งชนชั้นสูงส่วนมากยังนิยมแยกห้องนอนระหว่างสามีและลูกๆ อยู่แล้ว ฉะนั้นการกินอาหารเช้าบนเตียงจึงไม่รบกวนคู่ชีวิต ทั้งยังมีเวลาเหลือเฟือในการดูแลลูกๆ ที่อาจเข้ามาวอแวในห้องนอนของแม่ตลอดช่วงเช้าเพราะการขึ้นๆ ลงๆ ระหว่างห้องอาหารหรูในคฤหาสน์หลังใหญ่กับห้องนอนไม่น่าจะสะดวกเท่าไร กระทั่งกลายเป็นธรรมเนียมว่าอาหารเช้าบนเตียงสงวนไว้ให้สตรีมีคู่แล้วเท่านั้น สาวน้อยนางไหนที่อยากกินอาหารเช้าบนเตียงบ้างก็ต้องหักห้ามใจเพราะอาจทำให้หลายคนเข้าใจผิดว่ามีคู่แล้วจนกลายเป็นข่าวซุบซิบในวงสังคมชั้นสูงได้
ความนิยมของอาหารเช้าบนเตียงแพร่หลายสู่สังคมอเมริกันในเวลาต่อมา ทว่ายังจำกัดวงอยู่ในระดับผู้มีอันจะกินที่แม้ไม่ได้เป็นท่านหญิงหรือท่านลอร์ดแต่ก็ยังกินอาหารเช้ากันในห้องนอน เพื่อแสดงสถานะทางสังคมก่อนรูปแบบการกินอาหารเช้าดังกล่าวจะกลายเป็นส่วนหนึ่งของวัฒนธรรมป๊อป (pop culture) แพร่หลายกระจายสู่อีกนานับประเทศทั่วโลกเหมือนที่ครั้งหนึ่งอิเกีย ประเทศอังกฤษเคยเปิด pop-up cafe เสิร์ฟอาหารเช้ากันบนเตียงนอนอิเกีย เพื่อเปิดประสบการณ์การกินอาหารเช้าสุดพิเศษเหมือนได้ย้อนเวลากลับไปสักร้อยปี หรือในเมืองแห่งอาหารดีอย่างไอร์แลนด์เองก็เกิดแอปพลิเคชั่น breakfast me บริการเสิร์ฟอาหารเช้าจากร้านโปรดให้คุณถึงเตียงนอน เรียกว่าอยากกินร้านไหน เมนูอะไร กดสั่งไว้ก่อนนอนตอนเช้าก็พร้อมเสิร์ฟ ในประเทศไทยเองหลายโรงแรมก็มีบริการเสิร์ฟอาหารเช้าถึงห้องนอนเช่นกัน
แม้จะถูกตั้งคำถามหนักว่าการกินอาหารเช้ากันบนเตียงนั้นมันไม่ถูกสุขลักษณะสักเท่าไรหรือเปล่า เมื่อเศษอาหารอาจตกอยู่บนที่นอนจนกลายเป็นแหล่งเพาะเชื้อโรค ทั้งการกึ่งนั่งกึ่งนอนกินอาหารเช้านั้นก็อาจทำให้ระบบย่อยอาหารทำงานได้ไม่สะดวก กระทั่งเสี่ยงต่อโรคภัยมากมายหลายชนิด

แต่ใครจะสนในเมื่อเราต่างไม่รู้ว่าเบื้องหลังรูปถ่ายภาพกินอาหารเช้าหรือการบอกใครๆ ว่าขอรับอาหารบนห้องนอนนั้นแท้จริงแล้วเป็นอย่างไร บางคนอาจตั้งโต๊ะกินกันจริงจังในห้องนอนแทนการกินบนเตียงก็เป็นได้ เพียงเป็นแบบแผนให้รู้ว่าฉันแตกต่าง เพราะแน่ละว่าสำรับอาหารเช้าบนหน้าตักของเหล่านางงามจักรวาลในชุดนอนตัวโคร่งแต่งหน้าจัดเต็มคงเย็นชืดจนไม่อร่อยไปเรียบร้อยแล้วกว่าที่ ‘พิธีกรรม’ การกินอาหารเช้าบนเตียงจะสิ้นสุดเมื่อแสงแฟลชวูบสุดท้ายดับลง




share this














อรุณวตรี
รัตนธารี

writer







วัฒนธรรมอาหารรอบโลก, อาหารเช้า 







recommended articles 








4 เมนู brunch เติมพลังสำหรับคนตื่นสาย









ข้าวหมกไก่อย่างอินเดีย









7 (รส) ชาติ วัฒนธรรมการกินที่ต้องร้องว้าว









น้ำจิ้มปลาสำลีเผา









รสชาติหลากหลายใน ‘ยำอย่างไทย’ 









คุกกี้ขมิ้น









ผัดถั่วงอก









ขนมดอกอัญชันไส้เค็ม










recommended videos









อาหารอร่อยช่วงถือศีลอด ‘รอมฎอน’ | food story








อาหารเพอรานากัน รสชาติที่กลั่นจากความคิดถึงแม่ | heartmade วัตถุดิบหลักจากหัวใจ








น้ำพริกปลาทูแมงดา เมนูบ้านๆ บอกเลยว่าแซ่บ ! | by เชฟน่าน ciy








อภิมหากาพย์ร้านสะดวกซื้อ ภาค 1








ข้าวแกงกะหรี่แฮมเบิร์กชีส i ciy – cook it yourself








เปิดโปงทุกเคล็ดลับการทำ “ต้มยำน้ำข้น” ให้อร่อย – by เชฟน่าน ciy








salted-cured egg yolk ไข่แดงเค็มฝรั่ง | video & recipe








ทาร์ตมันม่วง



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







