






ลาบหมาน้อย เมนูวุ้นเขียวสุดแซบแห่งอีสาน








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














food story

eat local




ลาบหมาน้อย เมนูวุ้นเขียวสุดแซบแห่งอีสาน

story by
ศรีวิการ์ สันติสุข
|
18.11.2021 






756 views











[ give star ]





pin







pinned







share








star rating










 0 / 5 


submit
reset
















ลาบหมาน้อยที่ไม่ได้ทำจากหมาตัวน้อย แต่เป็นของอร่อยจากพืชท้องถิ่น 

ได้ยินชื่อ ‘ลาบหมาน้อย’ คงต้องมีสะดุ้งกันบ้าง แต่ก่อนจะคิดไปไกล บอกกันตรงนี้ค่ะว่าลาบหมาน้อยไม่ใช่ลาบที่ทำมาจากเนื้อน้องหมาตัวน้อยแต่อย่างใด เป็นลาบที่ทำจากพืชท้องถิ่นชื่อ ‘เครือหมาน้อย’ หรือบ้างก็เรียก กรุงเขมา หมอน้อย ก้นปิด ขงเขมา เปล้าเลือด สีฟัน แตกต่างกันไปตามท้องถิ่น โดยใช้ส่วนใบนำมาทำลาบ หน้าตาใบหมาน้อยนั้นคล้ายใบย่านาง ใบรูปร่างคล้ายรูปหัวใจ มีขนปกคลุมทั่วทั้งใบและท้องใบ จับแล้วนุ่มนิ่มเหมือนลูกหมา จึงเป็นที่มาของชื่อสุดน่ารักว่าหมาน้อยนั่นเอง

เครือหมาน้อยเป็นพืชท้องถิ่นภาคอีสาน (และอาจจะมีทางเหนือบางส่วน) ที่พี่น้องอีสานรู้จักกันดี เพราะมีสรรพคุณทางยามากโข ด้วยเป็นพืชฤทธิ์เย็น จึงช่วยแก้ไข้ แก้ร้อนใน ช่วยลดน้ำตาลในเลือด ลดไขมัน ใยอาหารก็มาเต็ม บ่อยครั้งจึงใช้น้ำคั้นจากรากและใบของเครือหมาน้อยใส่ในแกงหน่อไม้แทนใบย่านาง เมื่อก่อนนั้นเป็นพืชที่ขึ้นทั่วไป แต่ปัจจุบันเริ่มมีการปลูกขายกันแล้ว เพราะนอกจากส่วนของใบที่มีประโยชน์ดังกล่าวข้างต้น ต้นหมาน้อยและเครือหมาน้อยก็นำไปใช้ประโยชน์เป็นยาแก้โรคต่างๆ ได้เช่นกัน
ที่น่าแปลกใจคือเครือหมาน้อยเป็นสมุนไพรที่มีการใช้อย่างต่อเนื่องในหมู่หมอยาพื้นบ้านแถบอเมริกาใต้และอเมริกาเหนือนานนับพันปีจนถึงปัจจุบัน เรียกว่าแม้จะอยู่ห่างกันคนละทวีป แต่ก็มีการค้นพบและใช้ในสรรพคุณที่เหมือนๆ กันมาอย่างยาวนานเช่นกัน

โดยความพิเศษของใบหมาน้อยคือมีสารเพคตินธรรมชาติถึงร้อยละ 30 ซึ่งเป็นสารเดียวกับที่อยู่ในวุ้นพุงทะลายหรือวุ้นในเม็ดแมงลัก สารเพคตินมีคุณสมบัติในการพองตัวอุ้มน้ำ เป็นการเพิ่มกากอาหารให้ลำไส้ ช่วยในการขับถ่าย ลดระยะเวลาของอุจจาระที่ตกค้างอยู่ในลำไส้ ช่วยดูดซับสารพิษที่เกิดขึ้นจากการย่อยกากอาหารของเชื้อจุลินทรีย์ หรือสารพิษตกค้างอื่นๆ เป็นการลดปัจจัยหรือความเสี่ยงต่อการเกิดมะเร็งลำไส้ใหญ่ ทั้งยังลดการดูดซึมของน้ำตาลและไขมัน
เมื่อนำใบหมาน้อยมาขยำกับน้ำ กรองเอากากออก ตั้งทิ้งไว้ สารเพคตินจะทำให้น้ำเกิดการจับตัวจนมีลักษณะเป็นวุ้นเจลลีสีเขียวเรียกกันว่า ‘วุ้นหมาน้อย’ (บางแห่งคั้นรวมกับใบย่านางเพื่อให้จับตัวเร็วขึ้น หรืออาจจะใส่เกลือลงไปเล็กน้อย เพื่อช่วยให้จับตัวเร็วขึ้นเช่นกัน) วุ้นหมาน้อยนี่เองกลายเป็นวัตถุดิบชั้นยอดที่เคี้ยวนุ่มเคี้ยวเพลิน ทั้งยังมากล้นไปด้วยสรรพคุณทางยา จึงถูกนำไปแปรรูปเป็นอาหารต่างๆ ทั้งคาวหวานตามชอบ แค่ผสมน้ำเชื่อมหรือน้ำหวาน กะทิ น้ำแข็ง ก็กลายเป็นขนมวุ้นเขียวนุ่มนิ่มกินอร่อย ฟีลคล้ายๆ เฉาก๊วย แต่เมนูขวัญใจพี่น้องอีสาน ได้แก่ ‘ลาบหมาน้อย’ ที่ถือเป็นเมนูเด็ดประจำถิ่นอีสานแท้ๆ หากินที่อื่นไม่ได้นอกจากในพื้นที่แถบอีสาน


วิธีการทำลาบหมาน้อยก็ไม่ได้ยากเย็นใดๆ ตามประสาอาหารถิ่น เพียงเก็บใบหมาน้อยที่โตเต็มที่สีเขียวเข้มมาล้างให้สะอาดแล้วพักไว้ นำมาคั้นเอาแต่น้ำ จนกระทั่งได้น้ำใบหมาน้อยสีเขียวจัด จากนั้นกรองเอาแต่น้ำสีเขียว เอากากและใบทิ้งไป แล้วนำเครื่องลาบ ตะไคร้ หัวหอม ข้าวคั่ว ใบหอม ผักชีหั่น ปลาป่น เนื้อปลาต้มสุก ลงผสมให้เข้ากัน ปรุงรสด้วยน้ำปลา (หรือเพิ่มความแซบนัวด้วยน้ำปลาร้า) มะนาว พริกป่น เพื่อให้ได้รสชาติลาบตามที่ต้องการ ทิ้งไว้จนจับตัวเป็นเจลลีก็เป็นอันเสร็จ ได้ลาบหมาน้อยรสเด็ดเผ็ดซี้ดเคี้ยวเพลินด้วยเท็กซ์เจอร์วุ้นๆ นุ่มๆ กินกับข้าวเหนียวอร่อยแซบล้าย…หลาย
ภาพ: อีจัน / www.mahatsachan.com/ www.sanomnews.net / www.isangate.com / www.herbtrick.com/
ที่มา: tnews.co.th / www.technologychaoban.com/thai-local-wisdom/article_111944 / www.technologychaoban.com/news_detail.php?tnid=1946
บทความเพิ่มเติม
‘ต่าจึที’ แกงหม้อนี้ไม่มีน้ำร้อน ภูมิปัญญาปกาเกอะญอ‘ข้าวปุก’ นุ่มหนึบ กินอุ่นๆ รับลมหนาวน้ำชุบพรก ของอร่อยในกะลาจากแดนใต้ถั่วเน่าซา-ถั่วเน่าเมอะ-ถั่วเน่าบอง ถั่วเน่าหมักสดรสนัวคู่ครัวไทใหญ่




share this














พัชริดา
พันธุมาศ

graphic designer







วัฒนธรรมอาหาร, อาหารท้องถิ่น, อาหารอีสาน 







recommended articles 








4 พันธุ์ส้มโอในคำขวัญ 4 จังหวัด









‘ข้าวส้ม’ โอนิกิริแบบไทใหญ่









เมนูลับจากเมืองเล็ก ‘สมุทรสงคราม’









การเดินทางของขนมจีน-ข้าวปุ้น-ขนมเส้น









ลาบปลาตะเพียน









ลาบเนื้อ









ลาบปลาดุก









กระราง เนยถั่วเข้มข้นจากเมล็ดกระบก










recommended videos









ขนมจีนน้ำยาแกงไก่ l cook or die!








เคล็ดไม่ลับ! ไข่เชฟน่าน​ 4 ways | home cooking by เชฟน่าน








ที่สุดของ ‘แครอทเค้ก’ ย่านอารีย์ | เบื้องหลังความอร่อย laliart coffee








ขนมปังสังขยา i เข้าครัวกับตัวจิ๋ว








เรไรมันม่วง l cook or die!








เมนูไข่สุดพิเศษ ไข่ดาวปุยเมฆ (cloud eggs) l cook or die








เครื่องทำน้ำแข็งอัตโนมัติ ไอเท็มยุคโควิดที่ทุกคนควรมี | ของดีติดครัว must have!!!








soba homemade ทำด้วยมือ เสิร์ฟด้วยใจ



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























