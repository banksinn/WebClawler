






อินทนิล ขนมไทยชื่อไพเราะ นุ่มหนึบหากินยาก








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














food story

food old days




อินทนิล ขนมไทยชื่อไพเราะ นุ่มหนึบหากินยาก

story by
สุริวัสสา กล่อมเดช
|
07.04.2021 






7,543 views











[ give star ]





pin







pinned







share








star rating










 0 / 5 


submit
reset
















ขนมไทยส่วนผสมน้อย ความอร่อยที่เกิดจากกระบวนการคิดปรุง 

เสน่ห์หนึ่งของขนมไทย คือแม้มีส่วนผสมหลักเพียงสามอย่าง แป้ง กะทิ น้ำตาล ก็สามารถเนรมิตขนมให้ออกมาแตกต่างหลากสัมผัสทั้งรูป กลิ่น รส ที่ล้วนเป็นหัวใจของขนมไทย ด้วยการเปลี่ยนกระบวนการทำ ปรับสัดส่วนหรือเพิ่มวัตถุดิบที่หาได้ตามท้องถิ่นนั้นเช่นขนมไทยหากินยากอย่าง ‘อินทนิล’ นามไพเราะ รูปงาม เลียนแบบทั้งชื่อและสีขนมจากไม้ยืนต้นผลัดใบชื่อต้นอินทนิล มีช่อดอกกลีบซ้อนสวยงามสีม่วงสด หรือม่วงอมชมพู ออกช่วงเดือนมีนาคม – มิถุนายน
หากแต่ขนมอินทนิลในปัจจุบันถูกปรับเปลี่ยนจากสีม่วงน้ำดอกอัญชันเป็นสีเขียวจากใบเตย อาจเพราะใบเตยนั้นหาได้ง่ายกว่า และเพิ่มความหอมให้กับเนื้อขนม ชื่อของอินทนิลในคราบขนมกวนสีเขียวราดกะทิในปัจจุบันจึงไม่ได้บอกเล่าที่มาหรือมีความหมายกำกับตัวขนม เสน่ห์ที่เปลี่ยนไปพร้อมรูปลักษณ์ที่เปลี่ยนแปลงทำให้ความสมบูรณ์ของอินทนิลหล่นหาย

ทำอินทนิลให้สมชื่อทั้งทีจึงควรเป็นสีม่วงจากอัญชันหากไม่เหนือบ่ากว่าแรงนัก และแม้จะใช้สีม่วงจากน้ำดอกอัญชันก็ไม่ทำให้กลิ่นหอมลดลง เพราะคนสมัยก่อนให้ความสำคัญกับ ‘กลิ่น’ ใกล้ตัวตั้งแต่การอบร่ำหีบเสื้อผ้า (‘ร่ำ’ แปลว่ากลิ่นหอม) ทำน้ำอบ น้ำปรุง ไปจนถึงกลิ่นในอาหารและขนม ด้วยการอบร่ำควันเทียน อบร่ำดอกไม้ จึงไม่ละเลยขั้นตอนการอบร่ำควันเทียนเพื่อให้กลิ่นในขนมอินทนิล
ส่วนผสมหลักคือแป้งมันสำปะหลัง ซึ่งแต่เดิมเป็นของมีราคาเพราะต้องนำเข้ามาจากประเทศสิงคโปร์ อินทนิลจึงเป็นขนมที่ทำเฉพาะในรั้วในวัง และแม้ตัวขนมที่นุ่มหนึบ ลื่นอร่อยกินกับน้ำกะทิสดอบร่ำหอมๆ แล้วจะเข้ากัน หากแต่ปัจจุบันส่วนผสมที่หาได้ง่าย ไม่ได้ราคาสูงเหมือนในอดีต เพียงสละเวลามาลองทำขนมไทยอินทนิลกินในครอบครัว แจกเพื่อนฝูงก็คุ้มค่านอกจากส่งความอร่อย ยังสานต่อตำรับขนมไทยอย่างอินทนิลต่อไป

สูตรอินทนิล 
สำหรับ 4 คน
น้ำอุ่น                            2      ถ้วย
ดอกอัญชัน                     25      ดอก
น้ำมะนาว                       ¼      ช้อนชา
แป้งมันสำปะหลัง               ¾      ถ้วย
น้ำตาลทราย                   1½      ช้อนโต๊ะ
เนื้อมะพร้าวอ่อน                ½      ถ้วย
ดอกอัญชันสำหรับตกแต่ง
กะทิอบควันเทียน
หัวกะทิ                          1      ถ้วย
น้ำ                              ½      ถ้วย
น้ำตาลทราย                      3      ช้อนโต๊ะ
เกลือสมุทร                     ¼      ช้อนชา
ใบเตยมัดปม                     2      ใบ
อุปกรณ์ ผ้าขาวบาง กระทะทองเหลือง ไม้พาย เทียนอบและถ้วยสำหรับตั้งเทียนอบ

วิธีทำ
1. เทน้ำอุ่นลงในอ่างใส่ดอกอัญชัน ทิ้งไว้ให้สีในกลีบดอกอัญชันละลายออกมา พอน้ำหายร้อน ใช้มือค่อยๆขยำเบาๆให้กลีบดอกอัญชันหมดสี กรองน้ำดอกอัญชันผ่านผ้าขาวบางลงในอ่างผสม เตรียมไว้
2. ค่อยๆใส่น้ำมะนาวลงในน้ำอัญชันเล็กน้อยแค่พอให้เปลี่ยนเป็นสีม่วง (อาจจะไม่ต้องใส่หมด) ใส่แป้งมันสำปะหลัง คนให้เข้ากัน กรองส่วนผสมผ่านตะแกรงลงในกระทะทองเหลือง ใส่น้ำตาลทราย คนให้เข้ากัน ยกกระทะขึ้นตั้งบนไฟอ่อน ใช้ไม้พายกวนแป้งไปเรื่อยๆจนเเป้งสุกข้น ลักษณะแป้งจะใสและข้น เทใส่ชามพักไว้ให้เย็นสนิท


3. ทำกะทิอบควันเทียนโดยใส่หัวกะทิ น้ำ น้ำตาล เกลือสมุทร และใบเตยมัดปมลงในหม้อ ยกขึ้นตั้งไฟกลาง คนจนน้ำตาลละลายดี รอให้กะทิเดือดอีกครั้ง ปิดไฟ พักไว้ให้หายร้อน เอาใบเตยออก
4. อบควันเทียนกะทิโดยจุดเทียนอบที่อยู่ในถ้วย รอให้ไส้เทียนเดือดพล่าน รีบเป่าให้เทียนดับ แล้ววางถ้วยเทียนอบลงในหม้อ ปิดฝาหม้อทันที อบควันเทียนทิ้งไว้ประมาณ 30 นาที
5. จัดเสิร์ฟโดยตักกะทิใส่ถ้วย ใช้ช้อนเล็กจุ่มน้ำหมาดๆ ตักแป้งที่กวนไว้เป็นคำเล็กๆลงในน้ำกะทิ ตักเนื้อมะพร้าวอ่อนใส่ตามชอบ ตกแต่งด้วยกลีบดอกอัญชัน 
 

อ่านบทความเพิ่มเติม 

ลูกรอก ไส้กรอกไข่สุดประณีต
‘ต้มจิ๋ว’ น้ำแกงรสอร่อยที่ปรุงให้เป็นยา
หลากรสหลายวัฒนธรรมใน ‘พระรามลงสรง’
‘ส้มฉุน’ ลอยแก้วดับร้อน กลิ่นรสชื่นใจจากธรรมชาติ





share this














สุริวัสสา
กล่อมเดช

writer










ณวรา
เปลี่ยนบุญเลิศ

chef










พิมพ์ธาดา
ปฐมโภคินเสถียร

photographer










ศศิกานต์
เพิ่มสุขทวี

graphic designer







food old days, ขนมไทย, ขนมไทยโบราณ, อาหารว่าง, อินทนิล 







recommended articles 








อินทนิล









ขนมจีนน้ำพริกกุ้งสดทรงเครื่อง เปรี้ยวหวานเค็มครบรสคู่ผักเหมือด









ขนมจีนซาวน้ำ ความกลมกล่อมสดชื่นที่หลายคนไม่เคยลิ้มรส









ขนมค้างคาว ของว่างไทยโบราณ









‘หมี่กรอบโบราณ’ ต้องมีกลิ่นรสสดชื่นจากส้มซ่า 









หลากรสหลายวัฒนธรรมใน ‘พระรามลงสรง’









พัฟฟ์ผลไม้









เปิดตำรา กว่าจะมาเป็น ‘วิถีชา’ ฉบับญี่ปุ่น










recommended videos









ตะโก้สาคูอัญชัน








ขนมค้างคาวเผือก i cook or die!








น้ำพริกปลากระป๋อง เมนูทำง่าย แซ่บได้แม้ยามกักตัว l cook or die








ทริปกินแหลกล้างโลก ho chi minh city








ดินเนอร์กับเจ๊








บาร์บีคิววันสนุก








lychee cheese tea ชาชีสลิ้นจี่ | cafe at home








ขนมปังไส้กรอก i เข้าครัวกับตัวจิ๋ว



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







