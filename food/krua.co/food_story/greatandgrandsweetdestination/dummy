






great & grand sweet destination เมืองขนมหวานมหัศจรรย์








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














food story

eat & travel




great & grand sweet destination เมืองขนมหวานมหัศจรรย์

story by
ศรีวิการ์ สันติสุข
|
24.02.2022 






63 views











[ give star ]





pin







pinned







share








star rating










 0 / 5 


submit
reset
















แหล่งเช็คอินใกล้กรุงเทพฯ ของคนรักไอศกรีมและความมุ้งมิ้ง 

ท่ามกลางรูปขนมและคาเฟ่น่ารักมากมายที่โผล่มาในกูเกิ้ล ภาพที่เตะตาที่สุดคือต้นไม้ไอศกรีมยักษ์สีสันสดใสที่ใครๆ ก็ไปเช็คอินถ่ายรูปกัน เห็นแล้วก็สะดุดใจจนผ่านเลยไม่ได้ เพราะไม่คิดว่าเมืองไทยจะมีพาร์กขนมหวานแบบนี้ให้ไปเที่ยวเล่นด้วย แต่มีค่ะ! แถมอยู่ใกล้กรุงเทพฯ นิดเดียว แค่พัทยานี่เอง และในเมื่อเราทำธีม ‘กินหวาน’ ทั้งที จะพลาดพาร์กที่เต็มไปด้วยสารพันของหวานไปได้ยังไง ว่าแล้วก็ออกเดินทางไปพัทยากันเลย พร้อมสองสาวน้อยประจำออฟฟิศครัวดอทโค ที่วันนี้จะควงกันมาเที่ยวพาร์กในธีมเพื่อนซี้หนี (งานมา) เที่ยว
ขับรถเพียงชั่วโมงครึ่งก็มาถึง ไม่ต้องกลัวว่าจะหลงทาง เพราะอยู่ติดถนนใหญ่ มองเห็นไอศกรีมเรียงรายริมถนนโดดเด่นเห็นชัด พร้อมป้าย great & grand sweet destination ยืนยันว่ามาถึงจุดหมายปลายทางเรียบร้อยแล้ว ตรงกลางเป็นทางเข้าพาร์ก ด้านซ้ายและขวาเป็นคาเฟ่ตกแต่งในธีมสีเหลืองและชมพูหวานสดใส แต่อย่าเพิ่งพุ่งไปหาของกินค่ะ อันดับแรก เราต้องเดินเข้าไปด้านใน ไปดูพาร์กขนมหวานเอ๊าท์ดอร์ที่ใหญ่ที่สุดในประเทศไทยกันก่อน


บ่ายๆ วันทำงานแบบนี้แต่ก็มีทั้งคู่แฟนวัยรุ่น คู่เพื่อน รวมทั้งคุณพ่อคุณแม่พาคุณลูกมาเที่ยวแบบต้องหาช่วงให้ดี รอจังหวะว่างแล้วพุ่งตัวเข้าไปถ่ายรูปให้ไว โดยเฉพาะกับมุมสุดฮิตที่ใครก็ต้องถ่ายไม่งั้นถือว่ามาไม่ถึงอย่างต้นไอศกรีมยักษ์ที่ยักษ์จริง ไอศกรีมทาวเวอร์สูง 2 ชั้นที่เดินขึ้นไปแล้วสามารถมองเห็นเมืองขนมหวานจากมุมสูงได้ทั้งเมือง บ้านขนมหวาน ขนมเค้ก คัพเค้ก อมยิ้ม แต่ละอย่างมาในไซซ์ยักษ์ แบบทำให้เรารู้สึกเหมือนคนตัวจิ๋วที่หลงเข้ามาในเมืองยักษ์ แต่เมืองยักษ์นี้ไม่น่ากลัวนะ มีแต่ความตื่นตาตื่นใจ ความสดใส น่ารัก น่านั่งเล่นปีนป่าย



ซึ่งก็ถือว่าถูกต้องตรงตามคอนเส็ปต์ของพาร์กที่มาในธีมเมือง (ขนมหวาน) มหัศจรรย์ เดินเล่นก็เพลิน ยิ่งสายเช็คอินทำคอนเทนต์บอกเลยว่ามุมถ่ายรูปเยอะมากกกกก แต่ละมุมก็น่ารักสดใส สีสันสวยหวานลูกกวาด มาวันเดียวมีรูปลงไอจีได้สามเดือน แล้วนี่ยังไม่ใช่เวอร์ชั่นไฟนอลด้วยนะ เพราะยังจะมีการขยายขอบเขตเมืองหวานๆ นี้ออกไปอีก เนื่องจากเพิ่งเปิดมาได้เพียงปีกว่าๆ พื้นที่ยังมี ไอเดียยังเยอะ
ถ่ายรูปเล่นกันจนหมดมุกจะโพสต์ก็ได้เวลาเดินกลับออกมานั่งพักที่ ice ceram parlor คาเฟ่ไอศกรีมที่ตกแต่งด้วยสีเหลืองสดใส ให้ฟีลร่าเริง สนุกสนาน ซึ่งถือเป็นจุดสำคัญของพาร์กเลยทีเดียว เพราะจุดเริ่มต้นของ great & grand sweet destination นั้นเริ่มมาจากการที่คุณเกรท-เจ้าของฟาร์มแกะพัทยาที่อยู่ในพื้นที่เดียวกัน คิดทำไอศกรีมโฮมเมดสำหรับขายให้เด็กๆ ที่มาเที่ยวฟาร์มแกะ โดยมีเชฟไอศกรีมของตัวเองและคิดค้นไอศกรีมรสชาติเฉพาะเพื่อสร้างเอกลักษณ์ที่แตกต่าง แล้วต้องการขยายจากร้านเล็กๆ เป็นร้านไอศกรีมจริงจัง บวกกับอยากให้เมืองไทยมีพาร์กขนมหวานสวยๆ แบบที่เห็นในต่างประเทศบ้าง เลยต่อยอดสู่เมืองขนมหวานด้านหน้าฟาร์มแกะอย่างที่เห็น พร้อมความตั้งใจให้เป็นพื้นที่แห่งความสนุกของทุกคนในครอบครัว

จากร้านไอศกรีมเล็กๆ ในฟาร์มแกะ ปัจจุบันมีไอศกรีมโฮมเมดให้เลือกถึง 36 รสชาติ พร้อมรสชาติพิเศษตามวาระ อย่างตอนที่เรามานี้เป็นช่วงวาเลนไทน์ ทางร้านเลยมีรสช็อกโกแลตรูบี้สีชมพูนมหวานๆ เป็นไฮไลต์ประจำเทศกาล อ่ะ ตื่นเต้นแล้ว เพราะยังไม่เคยได้ลองกินรูบี้ช็อกโกแลตเลย ซึ่งก็ไม่แปลกใจที่ได้มาลองที่นี่ เพราะเขาใช้วัตถุดิบนำเข้าทั้งหมด แถมยังคัดสรรจากแหล่งต้นกำเนิด ยัง! เป็นไอศกรีมพรีเมี่ยมไปอีก เรียกว่ามาเพื่อกินไอศกรีมอย่างเดียวก็คุ้มแล้ว
ไอศกรีมขวัญใจสาวๆ อย่างvanilla ใช้ฝักวานิลลาจากมาดากัสการ์ ให้รสวานิลลาหอมหวานผสานเนื้อเนียนแน่นละมุน raspberry yogurt รสสุดฮิตตลอดกาลก็ลงตัวทั้งเปรี้ยวหวานและความครีมมี่ blueberry cheesecake ตัวไอศกรีมที่ผสมผสานบลูเบอรี่กับครีมชีสให้รสเปรี้ยวอมหวาน ด้านบนมีชีสเค้กครัมเบิ้ลให้สัมผัสกรุบกรับเคี้ยวเพลิน ในขณะที่สายดาร์ค (ช็อกฯ) ก็จะต้องหลงรัก brownie truffles ที่ผสมเนื้อบราวนี่กับช็อกโกแลตพรีเมี่ยม เข้มข้นทั้งรสชาติและเนื้อสัมผัสโดยมีกลิ่นทรัฟเฟิลหอมจางๆ เข้าจมูก รสนี้แน่นหนักเข้มข้นจริงๆ แบบกินแค่สกู๊ปเดียวก็อิ่ม



ส่วนใครชอบรสชาติผลไม้สดชื่นไม่เน้นครีมนม แนะนำ strawberry ที่อย่าเพิ่งร้องยี้เพราะที่ไหนๆ ก็มี ที่นี่ไม่เหมือนที่อื่น ตั้งแต่สีชมพูหนักไปทางแดงก่ำแบบให้ชี้รับรองว่าชี้ไม่ถูกว่านี่คือไอศกรีมสตรอเบอร์รี ความเปรี้ยวอมหวาน และนื้อร่วนๆ ในแบบซอร์เบต์ หรือถ้าง่วงช่วงบ่ายต้อง mixed berry ที่ผสมผสานเบอรี่แท้ทั้งมัลเบอร์รี บลูเบอร์รี เชอรี และสตรอเบอร์รีเข้าด้วยกัน เปรี้ยวนำหวานตามแบบกินแล้วตื่นทันที
และที่มีเฉพาะเดือนแห่งความรัก chocolate ruby ไอศกรีมสีชมพูนมทำจากรูบี้ช็อกโกแลตหรือช็อกโกแลตสีชมพูที่เพิ่งค้นพบไม่นานมานี้เอง เนื้อครีมมี่มากับกลิ่นหอมและความหวานที่ไม่บอกก็ไม่รู้ว่าเป็นช็อกโกแลตเพราะไม่มีความเข้มหรือขมใดๆ สักนิด เรียกว่าหวานเจี๊ยบหวานจ๋อยสมกับสีชมพูแสนหวานเป็นที่สุด
นี่แค่บางส่วนจาก 36 รสชาติ ที่พรีเมียมขนาดนี้แต่ราคาแสนจะถูกเพียงสกู๊ปละ 77 บาทเท่านั้น (สกู๊ปใหญ่เกินมาตรฐานด้วย) แถมให้ชิมฟรีกี่รสก็ได้จนกว่าจะเจอรสที่ถูกใจค่อยสั่ง โหหหห ถ้าอยู่ในกรุงเทพฯ คงได้แวะเวียนมากินให้ครบทุกรสชาติ คุณภาพเกินราคาไปไกลมากจริงๆ

ใครไม่ชอบไอศกรีมหรืออยากนั่งแบบเงียบๆ สงบๆ (เพราะคาเฟ่ไอศกรีมมักเต็มไปด้วยผู้คน ทั้งคู่แฟน นักเรียน ไปจนถึงเด็กๆ) ให้เลี้ยวเข้า milk bar คาเฟ่โทนสีชมพูที่แค่เปิดประตูก็สัมผัสถึงความอบอุ่นอ่อนโยน สมกับคอนเส็ปต์ที่ต้องการให้เป็นสถานที่หลบร้อนยามกลางวัน สามารถมานั่งชิลล์ๆ จิบเครื่องดื่มแกล้มขนมเค้ก ที่เป็นสูตรเฉพาะผ่านการคิดค้นโดยเชฟของที่นี่เช่นกัน เมนูทั้งเค้กและเครื่องดื่มมีไม่มากนัก แต่มากับการ ‘คิดแล้ว’ เพื่อให้เป็นเอกลักษณ์ เค้กมีเพียงสองชนิดคือ bundt และ naked เค้กแบบยุโรปโบราณ ไซซ์ไม่ใหญ่เกินไป


วันนี้ได้ลอง mini bundt cake vanilla (99 บาท) เค้กวานิลลาบัตเตอร์ชุ่มเนยตกแต่งด้วยครีมชีสด้านบน รสหวานของเค้กเข้าคู่กันดีมากกับรสเปรี้ยวของครีมชีส และ devil’s cake (125 บาท) เค้กช็อกโกแลต 5 ชั้น โชว์เลเยอร์ที่สลับกันไประหว่างเนื้อเค้กกับครีม รสหวานมันเข้มข้นจากช็อกโกแลตแท้อาจจะดุไปนิด ให้กินคู่กับเครื่องดื่มซิกเนเจอร์อย่าง mild strawberry smoothie (111 บาท) สมูทตี้ซอสสตรอเบอร์รีใส่นมท็อปด้วยวิปครีม และ mild vanilla mango (99 บาท) ซอสมะม่วงใส่นมและไซรัปวานิลลา รสชาติหวานน้อยนุ่มนวลกลมกล่อม หอมเตะจมูกด้วยซอสสตรอเบอร์รีและมะม่วงที่ทางร้านทำเอง ตักเค้กเข้าปากตามด้วยสมูทตี้หนึ่งอึก นั่งชิลล์ๆ เปิดคอมพ์ทำงานได้เพลินๆ ยาวๆ
เห็นรูปในอินเทอร์เน็ตตอนแรกก็คิดว่าคงเป็นที่สำหรับวัยรุ่นสายเช็คอินทำคอนเทนต์ แต่พอมาจริงถึงได้พบว่า great & grand sweet destination เหมาะกับทุกช่วงวัย ผู้ใหญ่มานั่งเพลินๆ ได้ วัยรุ่นมาถ่ายรูปเล่นได้ เด็กๆ ก็มาสนุกสนานได้ จะมาเดี่ยว มาคู่ มาเป็นครอบครัวก็ได้ คนรักสัตว์ก็มาได้ เพราะเขาอนุญาตให้นำสัตว์เข้ามาได้ด้วย หรือจะคนรักของอร่อยอย่างเราๆ ก็ยิ่งควรมา เพราะไอศกรีมโฮมเมดพรีเมียมในราคาแสนเป็นมิตรของเขาดีมากจริงๆ แนะนำ!
พิกัด: 12 หมู่ 3 หนองหัวแรด 6 เมืองพัทยา อ. แหลมฉบัง จ.ชลบุรี
เปิด-ปิด: 08:30-18:00 น. (จันทร์-ศุกร์) 08:30-19:00 น. (เสาร์-อาทิตย์)
ราคาบัตร: ผู้ใหญ่ 99 บาท (วันธรรมดา) 120 บาท (เสาร์-อาทิตย์และวันหยุด) / เด็กที่สูงต่ำกว่า 100 ซ.ม. เข้าฟรีทุกวัน เกิน 100 ซ.ม. 66 บาท
โทร: 097 469 9919
fb: greatandgrandsweetdesination




share this














พัชริดา
พันธุมาศ

graphic designer







ขนมหวาน, คาเฟ่ไอศกรีม, ไอศกรีม 







recommended articles 








jingjing ice-cream bar and café ไอศกรีมรสแปลกแต่ ‘จิง’









แสนคำนึงลอยคอ ‘กลีบลำดวน’ โฟลตนมสดผสมกลีบลำดวนหอมหวาน









‘กะปินัว’ นามะช็อกกะปิสุดนัวครบรสหวานมันเค็ม









‘ไอศกรีมกดกริ่ง’ 4 ทศวรรษแห่งความหอมหวานคู่เชียงใหม่









‘แสนคำนึงลอยคอ’ หม้อแกงปั่นในนมสด ลอยคอด้วยไอศกรีมผลไม้









ขุมทรัพย์ท้าวทองกีบม้า (ตำรับทองม้วน)









เต้าทึง









‘เมี่ยงเย็น’ เมี่ยงคำเคียงไอศกรีม พสุธากัมปนาท (earthquake) ฉบับไทย










recommended videos









5 เมนูยอดฮิต แก้คิดถึงเกาหลี!!








กินให้ยับ! ep7 บางลำพู








หัวร้อน..ไม่ได้โกรธ แต่เป็นไมเกรน!








กูแชร์แซลมอนครีมชีส








กรานิต้าแตงโมปลาแห้ง เมนูต้อนรับซัมเมอร์ watermelon granita with fried dried fish | video & recipe








เกี๊ยวซ่า








ข้าวเหนียวผัดแจ่วคอหมูย่าง เมนูอีสานแปลกใหม่สุดครีเอท by เชฟน่าน l ciy – cook it your self








ข้าวโพดชีสกระทะร้อน สไตล์เกาหลี i cook or die



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







