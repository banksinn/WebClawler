






ชมศิลปะ กินผักพื้นบ้าน ณ มาลองเต๊อะ








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














food story

เชฟน่านอยากเล่า




ชมศิลปะ กินผักพื้นบ้าน ณ มาลองเต๊อะ

story by
เชฟน่าน
|
10.10.2019 






2,904 views











[ give star ]





pin







pinned







share








star rating










 0 / 5 


submit
reset















ชวนไปรับรสแบบคนเมืองเชียงราย ผ่านคำของเชฟน่านที่เก็บความประทับใจมาเล่าสู่กันฟัง 

“เสพงานศิลป์ กิ๋นข๋องลำ ยำผักไฮ่เชิญตะวัน” เป็นคำขวัญของร้านมาลองเต๊อะ จังหวัดเชียงราย ที่ดูจะอธิบายความตั้งใจของร้านนี้ได้ดี
ผมชอบเที่ยวเมืองรอง เพราะเมืองรองเป็นเมืองที่นักท่องเที่ยวน้อย วิถีชีวิตของผู้คนเรียบง่าย ไม่รีบร้อน ธรรมชาติยังคงสวยงาม อย่างจังหวัดเชียงรายก็เป็นหนึ่งในจังหวัดเมืองรองที่ผมติดใจ ครั้งนี้ได้มาเชียงรายและวางแผนไว้ว่าจะมาเสพงานศิลป์พร้อมกินของอร่อยเสียหน่อย ขอเกริ่นก่อนเลยว่า เชียงรายโดยเฉพาะในตัวเมืองมีร้านอาหารและคาเฟ่เก๋ๆ บรรยากาศดีๆ เยอะมาก จริงๆ แล้วเพื่อนแค่ลองเสิร์ชอากู๋ดูก็จะเจอลิสต์เป็นหางว่าว แต่ต่อให้ร้านเก๋แค่ไหน บรรยากาศดีเพียงใด ก็จะไม่กระทบใจผมเลยถ้าอาหารไม่อร่อย ไม่รู้สึกถึงความตั้งใจ ความพิถีพิถันของผู้ปรุง


ร้านมาลองเต๊อะ ตั้งอยู่บนถนนพหลโยธิน ติดคลองขัวแคร่ บรรยากาศร่มรื่น มีความอาร์ตสมกับตั้งอยู่ในจังหวัดเชียงรายที่เต็มไปด้วยศิลปิน ที่นี่เสิร์ฟอาหารเมืองและอาหารเมืองประยุกต์ ความดีงามของร้านอยู่ที่ผักพื้นบ้าน ทางร้านเล่าว่าผักที่ร้านเป็นผักปลอดภัย ที่ได้จากการส่งเสริมเกษตกร ชาวนา และเพื่อนนักเรียนมหาวิชชาลัยพุทธเศรษฐศาสตร์ ให้ทำเกษตรแบบยั่งยืน ซึ่งปลอดภัยต่อตัวเกษตกรและผู้บริโภค ผัก ข้าว และวัตถุดิบของที่นี่จึงสดใหม่ หลากหลาย เห็นได้จากผักเคียงที่จะมากับทุกจานเรียกว่ากินกันไม่หมด ที่ผมชอบเป็นพิเศษก็คือผักวอเตอร์เครสใบใหญ่ กรอบ หวาน ผักชีลาวรสชาติหอม ดอกขจร ดอกอัญชันสีขาว และกระดูกไก่ดำที่เป็นสมุนไพรบำรุงโลหิตที่ออกจะฉุนสักหน่อย


อาหารเมืองที่นี่ถือว่ารสชาติดี น่าจะถูกใจนักท่องเที่ยวที่ต้องการมาลองรสชาติอาหารเมืองเชียงรายอย่างผม เมนูมีมากมายแต่เสียดายที่ท้องมีจำกัด จึงไม่สามารถสั่งมาลองให้สมความอยากได้ ที่อร่อยถูกใจก็คือ “จอผักกาด” แกงกับกระดูกหมู โรยหน้าด้วยพริกทอด น้ำแกงมีความนัวเข้มกลมกล่อม ถัดมาคือ “สลัดมาดาม” ที่มีดีทั้งผักสลัดและผักพื้นบ้านหลากหลาย รวมถึงธัญพืช เสิร์ฟกับไข่เป็ดต้มยางมะตูม สดใหม่ทุกสิ่งอย่างจริงๆ มาถึงเชียงรายจะให้กินข้าวสวยได้อย่างไร ใครอยากลองข้าวจี่หรือข้าวเหนียวชุบไข่ปิ้ง สามารถสั่งเมนูชื่อ “ซักคำเต๊อะ” ได้เลย ข้าวจี่เสียบไม้จะถูกเสิร์ฟมาสวยๆ กับหมูทอดและน้ำพริกตาแดง แกล้มด้วยผักสดนานา ถ้าหมูน้อยเกินไปก็สั่งหมูทอดมาเติมได้ตามสบาย แต่เมนูที่น่าผิดหวังสักหน่อยเห็นจะเป็น “จิ้นส้มหมก” ที่นี่เอาจิ้นหรือแหนมมาอบในใบตองกับไข่เยี่ยวม้าและไข่ไก่ แต่คงจะอบนานเกินไปจิ้นหมกเลยแห้งกระด้างไปหน่อย คอแหนมอย่างเราเลยจ๋อยไปตามๆ กัน


ความน่ารักอีกอย่างของที่นี่คือการคำนึงถึงสิ่งแวดล้อม ย่างก้าวเข้ามาที่โต๊ะจะเห็นเครื่องดื่มโรยหน้าด้วยดอกอัญชันในขันสีเงินวางไว้ เป็นน้ำใบเตยอัญชันที่หอมสดชื่น ไม่ต้องพึ่งหลอดดูดเหมือนร้านอาหารทั่วๆ ไป ที่รองแก้วเป็นผ้าไม่ได้ใช้กระดาษรองแบบใช้แล้วทิ้ง

พื้นที่ข้างๆ ของร้านคือพื้นที่แสดงงานศิลปะ “ขัวศิลปะ” ที่เปิดให้เข้าชมฟรี ใครจะเสพศิลป์ก่อนหรือจะกินก่อนค่อยไปเสพศิลป์ก็ตามสะดวกได้เลย 


นานๆ ทีผมจะเจอร้านที่ครบเครื่องอยากบอกต่อ นั่นก็คือ อาหารอร่อย บรรยากาศดี แนวคิดมีความสร้างสรรค์ ร้านมาลองเต๊อะถือเป็นร้านที่มีจุดยืนที่น่าชื่นชม เป็นจุดยืนเพื่อความปลอดภัยของเกษตกร ความปลอดภัยของผู้บริโภค และความยั่งยืนของสิ่งแวดล้อม มากไปกว่านั้นอาหารยังอร่อยถูกปาก เหมาะกับคนอยู่เพื่อกินอย่างพวกเรา เพราะอาหารเป็นเรื่องใหญ่ | food is a big deal. 
อ่านบทความเพิ่มเติม

‘กิ๋นข้าวหลังบ้าน’ ล้อมวงกินอาหารเหนือท้องถิ่นสุดอบอุ่น
อั่ว ศิลปะอาหารยัดไส้ของครัวล้านนา
ยำแหนมข้าวทอด จากครัวล้านนาสู่ร้านยำทั่วไทย
‘แกงกระด้าง’ อาหารเหนือแห่งลมหนาว





share this














พัชริดา
พันธุมาศ

graphic designer










น่าน
หงษ์วิวัฒน์

chef







คาเฟ่ภาคเหนือ, ร้านดังเชียงราย, อาหารฟิวชั่น, อาหารเหนือ 







recommended articles 








ราวิโอลีเกี๊ยวซาครีมชีส









เอาไส้อั่วมาทำพาสต้า









เบอร์เกอร์เห็ด









น้ำจิ้มข้าวมันไก่ (น้ำจิ้มเต้าเจี้ยว)









กุ้งกรอบซอสกะปิ









ยำวุ้นเส้นโบราณ









cottage cheese ชีสสดหอมมัน ทำง่าย โปรตีนสูง









cucina povera แปลงวัตถุดิบบ้านๆ เป็นจานอร่อยสไตล์อิตาลี










recommended videos









ไก่ต้มเกลือในซอยลึกลับ








ชูครีมไส้ครีมนมสด ทำง่ายๆ ด้วยหม้อทอดไร้น้ำมัน i cook or die!








กาแฟร้านโปรดที่นนฯ และครัวซองต์แห่งอัมพวา – road trip ชุมพร ep. 1 | ววแอดไวซ์เด้อ








หมูย่างใบชะพลู i ciy – cook it yourself








ขนมไทยไม่มีวันตาย | food story








ปูไข่ดอง vs ปูไข่นึ่งนมสด ชอบแบบไหนมากกว่ากัน ! l cook or die!








สตรอว์เบอร์รีช็อตเค้ก นุ่มฟินเหมือนกินที่ญี่ปุ่น by เชฟน่าน | ciy – cook it yourself








ตำกระท้อน i cook or die!



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







