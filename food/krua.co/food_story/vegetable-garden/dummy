






how to ปลูกผักกินเอง แม้พื้นที่น้อย








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














food story

food feeds




how to ปลูกผักกินเอง แม้พื้นที่น้อย

story by
สุริวัสสา กล่อมเดช
|
06.09.2021 






2,372 views











[ give star ]





pin







pinned







share








star rating










 0 / 5 


submit
reset
















“ทำไมปลูกอะไรก็ตาย!” สิ่งสำคัญที่มือใหม่หัดปลูกผักห้ามมองข้าม 

“คนมือร้อน ปลูกผักไม่ขึ้นหรอก” จริงไหม
ตอบได้เต็มปาก ในฐานะคนที่ปลูกอะไรก็ตาย แม้แต่ต้นไม้ที่ทนแทบทุกสภาพอากาศอย่างกระบองเพชรยังตายว่า ‘ไม่จริง’ ค่ะหากเอาตัวเองเป็นบรรทัดฐาน อาจต้องนิยามคนมือร้อนใหม่ว่า ‘คนใจร้อน’ เพราะที่ผ่านมาคนมือร้อนอย่างฉันปลูกแบบผิวเผินเอามากๆ แต่คาดหวังผลลัพธ์แบบจริงจัง คือแค่เอาต้นไม้ลงดินแล้วก็เฝ้ารอว่าเมื่อไรจะโตนะ แต่ไม่เคยสังเกตความเปลี่ยนแปลงหรือรู้ความต้องการของต้นไม้เลย รู้ตัวอีกทีคือตายคากระถาง ‘มือร้อนหรือมือเย็น’ คงเป็นการเปรียบเปรยคนปลูกเสียมากกว่าว่าใจเย็น จดจ่อ ใส่ใจ หรือใจร้อนขอเห็นผลไวๆ โดยไม่ใส่ใจระหว่างทาง 
ที่สุดแล้วใครก็ปลูกผักให้งอกงามได้ คนเมืองพื้นที่เล็กก็ไม่ใช่ปัญหา หากใส่ใจ ศึกษาธรรมชาติของผักที่เราปลูก เลือกผักให้เหมาะกับพื้นที่ และหมั่นสังเกตเปลี่ยนแปลงตั้งแต่เริ่มเพาะ
สำหรับมือใหม่หัดปลูกผักอย่างฉันที่มีข้อจำกัดคือพื้นที่เล็กๆ ข้างบ้าน ตั้งใจจะจริงจังกับการปลูกสักครั้ง เพราะอยากได้พื้นที่สีเขียวสบายตา ได้ผักปลอดสารไว้กิน ยิ่งในช่วงล็อกดาวน์สุดสัปดาห์ที่ขลุกตัวอยู่แต่บ้านจึงเริ่มสิงอยู่ในกลุ่มปลูกผักกินเองและวนเวียนอยู่ในช่องยูทูบที่ให้ความรู้เกี่ยวกับการปลูกผักในพื้นที่จำกัด กระทั่งเริ่มปลูกผักสวนครัวในพื้นที่เล็กๆ หลังบ้าน กะเพรางามดี ข่า ตะไคร้งอกงาม มะเขือกำลังจะตามมา กระซิบเบาๆ ว่ากะเพราเด็ดสดจากต้นหอมกว่าซื้อตลาดเป็นไหนๆ จึงอยากมาแชร์ สิ่งที่คนเริ่มปลูกผักไม่ควรมองข้าม และชวนทุกคนที่อาจมีพื้นที่จำกัดมาเริ่มปลูกผักในพื้นที่เล็กๆ ไปด้วยกัน ริมระเบียงหอพัก คอนโด ข้างบ้าน หลังบ้านก็ปลูกได้ สร้างความมั่นใจด้วยคลิปปลูกผักเหล่านี้เลยค่ะ สวนสวยริมระเบียงจากผักกินได้ 



 


(ยูทูบเบอร์ชาวเวียดนามที่ปลูกผักริมระเบียงบ้าน) (ผัก 26 ชนิดริมระบียงเล็กๆ ขนาด 6 ตรม. ของแม่บ้านญี่ปุ่นชาวไทย)





how to ปลูกผัก พื้นฐานที่คนเริ่มปลูกผักต้องรู้  
แสงแดดกับชนิดผัก 

อย่างที่เรารู้กันนะคะว่าอาหารของต้นไม้อยู่ที่กระบวรการสังเคราะห์แสง ต้นไม้จึงขาดแสงแดดไม่ได้ อย่างน้อยๆ ต้องได้รับแดดวันละ 6-8 ชั่วโมง หากเป็นผักกินผล ต้องการแดดเต็มวัน เช่น  มะเขือเปราะ พริก มะเขือเทศ ฟักทอง แตงกวา ผักกินใบ ต้องการแดดอย่างน้อยครึ่งวัน เช่น คะน้า ผักสลัดต่างๆ ผักบุ้ง ผักกาด พืชผักบางชนิดชอบแดดรำไร เช่น กะเพรา โหระพา ขิง ข่า ตะไคร้ ผักชีฝรั่ง ใบเตย วอเตอร์เครส ตำลึง 

การเลือกผักมาปลูกให้เหมาะสมกับพื้นที่ปลูกจึงสัมพันกับการเจริญเติบโตของผัก ให้สังเกตดูว่าพื้นที่ปลูกเรารับแดดมากน้อย ยาวนานแค่ไหนแล้วเลือกชนิดผักให้เหมาะสม ส่วนบ้านใครมีดาดฟ้าได้รับแดดไปเต็มๆ ถือว่าเหมาะกับการปลูกผักแทบทุกชนิดแต่ให้ระวังเรื่องความร้อนที่มากเกินอาจทำให้ผักเหี่ยวเฉาได้ ให้หาตาข่ายกรองแสงมาคลุมไว้ 
เตรียมดิน ‘ปรุงดินดี’ 
3 สิ่งที่จะทำให้ต้นไม้งอกงามดีคือ แสงแดด ดิน และน้ำ แดดดูเรื่องทิศทางและระยะเวลาที่แสงส่องถึง น้ำดูเรื่องปริมาณความเหมาะสมกับต้นไม้ ส่วนดินต้องดูความอุดมสมบูรณ์ของแร่ธาตุในดินเพื่อให้ต้นไม้ได้รับสารอาหาร ดินดีมีสีดำ ร่วนซุย ชุ่มน้ำแต่ไม่แฉะ หลายครั้งที่คนเริ่มปลูกเอาดินอะไรก็ได้มาปลูกหรือซื้อดินถุงทั่วไป สุดท้ายผักไม่งอกงาม แคระแกร็น ปลูกผักกินผลแต่ไม่เคยได้กินเพราะมีแต่ใบ ต้องเติมสารอาหารให้ดินกันก่อนค่ะ ดินไม่ดีไม่ต้องทิ้งนะคะ เราสามารถ ‘ปรุงดิน’ ให้ดีได้ 

สูตรปรุงดินสำหรับเพาะต้นกล้า หลักๆ ที่ใช้กันทั่วไปคือมีดินร่วน ขุยมะพร้าว เศษหญ้าหรือใบไม้เอามาตัดเป็นชิ้นเล็กๆ ปุ๋ยคอก อัตราส่วน 1:1 คลุกเคล้าให้เข้ากันสูตรปรุงดินปลูกจัดเต็มสารอาหาร ดินร่วน 2 ส่วน ขี้เถ้าแกลบ 1 ส่วน กาบมะพร้าวสับ (แช่น้ำ 3วัน) 1 ส่วน ขุยมะพร้าว 1 ส่วน ปุ๋ยคอกมูลวัว 2 ส่วน เปลือกไข่ดิบตากแดด 3 วันเอามาบด ครึ่งส่วน คลุกเคล้าผสมให้เข้ากันแล้วรดน้ำให้พอชื้น คลุกเคล้าให้ร่วน พร้อมใช้งานสูตรปรุงดินปลูกในกระถาง อย่างง่าย ดิน แกลบดำ ขุยมะพร้าว ปุ๋ยคอกมูลวัวตากแห้ง อัตราส่วน 1:1 คลุกเคล้าให้เข้ากัน หากดินแห้งให้รดน้ำเล็กน้อยพอชื้น สูตรปรุงดินจากขยะสด เศษผักสดหั่นชิ้น ปุ๋ยหมักมูลวัว ดิน เติมน้ำตาลทรายเพื่อช่วยย่อยสลาย คลุกเคล้าให้เข้ากัน รดน้ำพอชุ่มแล้วเคล้าอีกรอบ ใส่ลังกระดาษหรือใส่กะละมังใช้ผ้าคลุมหมักไว้ 2 สัปดาห์ ก่อนนำมาใช้ ดินปรุงสำเร็จ เป็นอีกทางเลือกหรือทางลัด ด้วยการซื้อดินปรุงสำเร็จ ราคาสูงกว่าดินถุงทั่วไปอยู่สักหน่อย
เพาะต้นกล้า 
ธรรมชาติของการปลูกผักเราจะนำเมล็ดลงแปลง ลงกระถางเลยก็ได้ค่ะ แต่ข้อดีของการเพาะต้นกล้าก่อนนำลงแปลง กระถางคือเราสามารถดูแลให้ต้นกล้าไม่โดนแดดโดนฝนจัดเกินไป เมื่อต้นกล้างอกก็คัดเลือกเฉพาะต้นกล้าที่แข็งแรงลงกระถาง ลงแปลง ลดอัตราการตายได้ วิธีการเพาะสามารถเพาะในกระถางโดยเว้นระยะห่างระหว่างเมล็ดราว 3 เซนติเมตร หรือใช้หลุมเพาะต้นกล้าก็สะดวกในการแยกลงปลูกในกระถาง 

โดยนำดินเพาะที่เตรียมไว้หรือใช้เป็น ‘พีทมอส’ วัสดุเพาะที่เกิดจากการทับถมของซากพืชซากสัตว์และต้นมอส มีสารอาหารที่ดีและปราศจากเชื้อราซึ่งเป็นตัวหยุดยั้งการเจริญเติบโตของต้นกล้า อัดลงไปในหลุมเพาะให้แน่น ฉีดน้ำให้พอชุ่มเพื่อทำให้ดินนุ่ม แล้วใช้ตะเกียบหรือไม้เสียบลูกชิ้นจิ้มลงไปให้เป็นหลุมนิดๆ ไม่ต้องลึกมากก่อนหย่อนเมล็ดลงไป และปิดด้วยดินนิดหน่อย ที่ต้องจิ้มดินเป็นหลุมเพราะหากเราวางเมล็ดลงไปเฉยๆ แล้วรดน้ำ เมล็ดที่มีความเบาอยู่แล้วจะลอยน้ำ กระเด็นได้ค่ะ เสร็จแล้ววางถาดเพาะให้โดนแดดอย่างน้อยครึ่งวัน ผักแต่ละชนิดใช้ระยะเวลาในการงอกแตกต่างกัน อย่างผักใบอาจใช้เวลาสักสัปดาห์ รอให้มีใบแท้สักสองคู่ก็นำลงกระถางปลูกได้เลยค่ะ (ใบคู่แรกที่งอกออกมาคือใบเลี้ยง คู่ถัดมาเรียกว่าใบแท้ค่ะ)
นำกล้าลงปลูกในกระถาง 
 รู้ทิศทางแดด เลือกชนิดผักจนเพาะกล้าแล้ว ก็มาเลือกภาชนะปลูกให้เหมาะสม ใช้กระบะแปลงผักสำเร็จรูปก็ได้ หากพื้นที่จำกัดมากก็ปลูกในกระถาง ถุงพลาสติก กระทั่งกล่องนมหรือกล่องน้ำผลไม้ก็ปลูกได้หมดค่ะ วิธีเอาต้นกล้าที่เพาะไว้ลงภาชนะปลูก เริ่มจากหาเศษฟ่ง เศษหญ้าแห้งมารองก้นกระถางเพื่อให้ดินระบายน้ำได้ดี กันรากเน่า ตามด้วยดินที่เราปรุงไว้หรือดินปลูกธรรมดาก็เติมปุ๋ยคอกลงไป ขุดดินให้เป็นหลุมไม่ลึกพอให้วางต้นกล้าได้ แล้วกลบดินรอบๆ โคนต้นกล้า รดน้ำพอชุ่ม




pic: https://www.youtube.com/watch?v=yf2iqaga5bg








หากใช้กล่องนม กล่องน้ำผลไม้ เจาะรูที่ก้นกล่องให้มีที่ระบายน้ำ หาเศษฟางเศษไม้หรือก้อนหินรองก้นกล่อง ใส่ดินที่ปรุงไว้หรือดินปลูกแล้วตามด้วยปุ๋ยคอกนิดหน่อย ใส่กล้าลงไป ดินกลบโคนต้นลดน้ำให้ชุ่ม หมั่นดูแลรดน้ำ และสังเกตความเปลี่ยนแปลงจนถึงระยะเวลาเก็บเกี่ยวค่ะ
เรียนรู้การปลูกผักผ่านช่องทางต่างๆ 
นอกจากพื้นฐานสำคัญที่คนปลูกผักควรรู้ รายละเอียดในการปลูกผักแต่ละชนิดยังมีความแตกต่างในเรื่องการดูแลบำรุง ระยะให้ดอกผลให้ศึกษาอีกมาก เช่น คนเริ่มปลูกอาจไม่เคยรู้ว่าการปลูกฟักทองต้องอาศัยลม แมลง ช่วยผสมเกสรให้ติดผล หากไม่ผสมเราก็จะได้เห็น ได้กินแต่ดอกฟักทองเท่านั้น ซึ่งจะรอลม รอแมลงก็ต้องอาศัยระบบนิเวศที่ดีพร้อม เราจึงต้องช่วยฟักทองผสมเกสรด้วยมือของเราเอง เลยแนะนำช่องทางในการปลูกผักแต่ละชนิดไว้ศึกษากันต่อนะคะ

facebook กลุ่มปลูกผักกินเอง (https://www.facebook.com/groups/2588433678063809) เป็นคอมมูนิตี้ที่รวบรวมคนสนใจเรื่องการปลูกผักกินเอง ไว้แลกเปลี่ยนพูดคุยความรู้และสอบถามปัญหาในการปลูกผัก ซึ่งจะมีผู้รู้ใจดีมาตอบปัญหาและแชร์แนวทางแก้ไขจากประสบการณ์ตรง
เว็บไซต์และช่องยูทูบที่ให้ความรู้เรื่องการปลูกผัก – ช่องความสุขข้างบ้าน (https://bit.ly/3zkeauo)
ช่องเกษตรอินดี้ (https://bit.ly/3tirx9y)
เพจและเว็บไซต์ ‘สวนผักคนเมือง ปลูกเมืองปลูกชีวิต’ให้ความรู้การปลูกผักสไตล์คนเมือง พื้นที่น้อยและมีจัดเวิร์กชอปสอนปลูกผักอยู่บ่อยๆ ใครอยากได้ความรู้ชนิดจับมือปลูกก็สมัครร่วมเวิร์กชอปปลูกผักได้เลยค่ะ ( เว็บไซต์: https://bit.ly/3h7pav4) / (facebook: https://www.facebook.com/cityfarmthailand)
ป้าป้อมปลูกผัก https://www.facebook.com/papomgardening/

 
อ่านบทความเพิ่มเติม


เมื่อโควิดทำให้เรา ‘ปลูกผัก’ ไว้กินเอง


ปลูกผักสวนครัวจากเศษพืชเหลือใช้


ธนาคารเมล็ดพันธุ์ของแผ่นดิน พื้นที่แลกเปลี่ยน ส่งต่อความยั่งยืน







share this














พัชริดา
พันธุมาศ

graphic designer










สุริวัสสา
กล่อมเดช

writer







sustainable food, อาหารสุขภาพ 







recommended articles 








6 ประโยชน์จากกิมจิ กินแล้วดี!









เมนู 5 สีสวยจากผักผลไม้มากคุณประโยชน์









5 เรื่องฉลากน้ำตาลในอาหาร ที่เราไม่ได้อ่าน









อาหาร plant-based เหตุผลที่มนุษย์ควรเป็นสัตว์กินพืช









ทำเต้าหู้นิ่ม ความนุ่มเนียนที่ควร ‘หาทำ’









ปีใหม่นี้เราจะปาร์ตี้แบบไม่พัง!









ฟองเต้าหู้สดชนิดเส้น​ ทำอาหารอร่อย​ ไม่จำเจ









ฟักข้าว สีส้มสวยมากประโยชน์










recommended videos









หอยแครงกำลังจะหมดอ่าวไทย | food story








ซุปไก่ใส่สับปะรดของคุณย่า








ไอเท็มชุบชูจิตใจเมื่อต้องกินคลีน – ไม่กินเนื้อสัตว์ ผลิตภัณฑ์จากนม แป้งสาลี ลดน้ำตาล | ววแอดไวซ์เด้อ








อกไก่ย่างซอสครีมมะนาว i ciy – cook it yourself








บาร์บีคิววันสนุก








ขนมปังคาราเมลป็อปคอร์นสไตล์เกาหลี caramel popcorn bread | cafe at home








กุ้งผัดพริกเกลือ








แปลงร่างสลัดธรรมดา ให้เป็น ‘สลัดโรลมิกซ์เบอร์รี่’ by เชฟน่าน | ciy – cook it yourself



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























