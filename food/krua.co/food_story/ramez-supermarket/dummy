






ซูเปอร์มาร์เก็ตอาหรับอยู่แบบลับๆ มากว่าสิบปี!








 



















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














food story

food reviews




ซูเปอร์มาร์เก็ตอาหรับอยู่แบบลับๆ มากว่าสิบปี!

story by
ณัฐณิชา ทวีมาก
|
03.03.2022 






3 views











[ give star ]





pin







pinned







share








star rating










 0 / 5 


submit
reset
















ชวนชอปปิงสารพัดเครื่องปรุงและอาหารกึ่งสำเร็จรูปอย่างชาวอาหรับ ที่ร้านเก่าแก่กลางเมืองกรุงเทพ 

ย่านใจกลางเมืองที่มีรถสัญจรไปมาอย่างหนาแน่น  ณ สุขุมวิทซอย 3 หรือซอยนานา ซอยที่ถูกขนานนามว่าเป็น arab street ซอยนี้เต็มไปด้วยร้านค้า ร้านอาหารอาหรับและตะวันออกกลาง ทั้งยังเป็นที่ซ่อนตัวของซูเปอร์ฯ ลับที่เปิดมานานกว่าสิบปี 

ramez supermaket ซูเปอร์มาร์เก็ตที่ขายสินค้านำเข้าจากต่างประเทศ ทางฝั่งอาหรับ อินเดียและตะวันออกกลาง รวมทั้งสินค้าฮาลาลในประเทศ มีตั้งแต่เครื่องปรุง วัตถุดิบ ของแห้ง ของสด เครื่องดื่ม ยันขนมกรุบกรอบเลยทีเดียว

 ปกติเราจะเคยชินกับซูเปอร์ฯ เกาหลีหรือญี่ปุ่นกันใช่ไหมละ มาค่ะ วันนี้เราจะพาทุกคนมาเปิดโลกซูเปอร์มาร์เก็ตอีกหนึ่งสัญชาติ บอกเลยว่ามีของที่ไม่เคยเห็นเพียบ! เดินเล่นเพลินๆ แถมได้กลิ่นอายตะวันออกกลางสุดๆ

google map พาเราเดินวนไปวนมาอยู่สักพัก จนสุดท้ายมาหยุดอยู่หน้าซอยเล็กๆ ข้างโรงแรม city plaza nana hotel ป้ายสีแดงที่มีตัวหนังสืออาหรับสีขาวอยู่ด้านบนทำให้รู้ได้ว่าเราถึงจุดหมายแล้ว พนักงานที่นี่ใจดีและน่ารักมาก พาเราเดินดูแต่ละโซนพร้อมแนะนำสินค้าภายในร้านด้วยความยิ้มแย้ม ซึ่งสินค้าที่ recommend ส่วนใหญ่ก็จะเป็นสินค้าที่ทางร้านนำเข้ามาจากฝั่งอาหรับและตะวันออกกลาง

อย่างแรก ถ้าเดินเข้ามาในร้านก็จะเจอเชลฟ์ขายขนมปัง lebanese bread ขนมปังแบนๆ ให้อารมณ์เหมือน pita bread คนอาหรับนิยมกินเป็นอาหารเช้าหรือใช้จิ้มกินกับแกงต่างๆ เนื้อนุ่มเหนียว หนึ่งถุงมี 3 ชิ้นใหญ่ๆ ราคาแค่ 30 กว่าบาทเท่านั้น แนะนำให้อุ่นโดยการนึ่งจะทำให้ขนมปังนุ่มอร่อยกว่านำไปปิ้ง ย่าง หรือเข้าไมโครเวฟ 


เดินเข้ามาหน่อยก็สะดุดตาเข้ากับ ใบองุ่นดอง (vine leaves) กระปุกยักษ์ ชาวอาหรับนิยมเอาใบมาห่อข้าวและเนื้อสัตว์ต่างๆ เรียกว่า dolma เป็นเมนูที่มีขายเฉพาะร้านอาหารอาหรับเท่านั้น ลักษณะเหมือนเมี่ยงบ้านเรา รสชาติออกเปรี้ยว 

ถัดมาที่ชั้นเครื่องปรุงมีของหายากอย่าง โมลาส (molasses) หรือ กากน้ำตาล นิยมใช้ทำน้ำสลัดหรือปรุงรสอาหาร รสชาติเปรี้ยวๆ หอมผลไม้ คล้ายบัลซามิคแต่มีความข้นหนืดกว่า มีทั้ง grape molasse  date molasses และ pomegranate molasse

 ข้างกันจะเป็น น้ำกุหลาบ (rose water) และ น้ำแต่งกลิ่นดอกไม้ ใช้กินเป็นเครื่องดื่มหรือใส่แต่งกลิ่นในอาหารก็ได้ คนอาหรับนิยมนำมาใส่ในข้าวหมกเพื่อเพิ่มกลิ่นหอม 

ซอสพริกอาหรับ ก็มีให้เลือกหลากหลายยี่ห้อทั้งสีเขียว สีแดง คล้ายทาบาสโก้ รสชาติออกเปรี้ยวเผ็ดรสเข้มข้น ส่วนโซนเครื่องเทศ ของแห้งมีให้เลือกเยอะมาก ส่วนมากนำเข้ามาจากต่างประเทศและเป็นแบรนด์ของทางร้านเอง  


มาโซนชีสกันบ้าง ชีสที่คนอาหรับนิยมซื้อกัน คือ ชีสขาว (white cheese) หรือ เฟต้าชีส และ ฮาลูมีชีส (halloumi cheese) เป็นชีสสด รสมันๆ เค็มๆ หอมกลิ่นนม เมื่อเจอความร้อนเนื้อจะนิ่มแต่ไม่ละลาย นิยมนำไปย่างให้ด้านนอกกรอบและด้านในหนึบๆ กินกับสลัด ทาขนมปังหรือทำแซนด์วิชก็ได้ 


ถัดมาข้างๆ เป็นโซนตู้แช่เครื่องดื่มมี malt drink เป็นเครื่องดื่มกลิ่นมอลต์ ซ่าๆ มีหลายรสชาติเลย ส่วน เครื่องดื่มกระป๋อง ที่อยากแนะนำเลยคือ น้ำพีช อร่อยมากกก! ต้องไปลอง นอกจากนี้ยังมีน้ำมะม่วง น้ำผลไม้รวมอื่นๆ ให้เลือกอีกเยอะ 

ส่วนเครื่องดื่มร้อนจะมี ชา กาแฟจากอาหรับและตุรกี ชามีทั้งชาดำ ชาแดง และชาผสมมินท์กินแล้วหอมเย็นสดชื่น แนะนำยี่ห้อ al-kbous tea เพราะเนื้อชาละเอียด กลิ่นหอมมากไม่เหมือนชาของไทย ใครสายชากาแฟต้องไปลอง! 

ไอเทมยอดนิยมอีกอย่างหนึ่งคือ tahini งาขาวบด ลักษณะเป็นครีม รสมันหอมงา ใช้ทาขนมปังหรือแครกเกอร์ ทำดิปปิ้งซอส ทั้งยังใช้ในฮัมมูสและอาหารตะวันออกกลางอีกหลายเมนู กระปุกใหญ่ แถมราคาไม่แรงด้วย 

ข้างๆ เป็น ครีมเทียมแบบกระป๋อง นิยมนำมาทาขนมปังหรือทำซุป อันนี้เราชอบมาก เนื้อคล้ายโยเกิร์ต หอม มัน 

มาดูโซนขนมกันบ้างดีกว่า ขนมที่ทำให้เราตื่นเต้นมากคือเจ้า บั๊คลาวา (baklava) นี่แหละ หลายคนอาจจะยังไม่รู้จัก เป็นขนมหวานตุรกี ทำจากแป้งฟิลโล สอดไส้ถั่วพิสตาชิโอ ราดน้ำผึ้งหรือไซรัป รสหวานมันหอมถั่ว เข้ากันได้ดีมากกับชาอาหรับ ปกติแล้วไม่ค่อยเห็นวางขายแบบสำเร็จเท่าไร ถ้าอยากกินต้องไปตามร้านอาหรับเท่านั้น… แต่พอพลิกดูราคาก็แอบสะดุ้งเล็กน้อย เพราะราคาค่อนข้างสูงเลยแหละ 

ขนมอีกตัวหนึ่งคือ คาดาร์ฟ (kadayif) ขนมพื้นเมืองของตุรกีเช่นกัน ทำมาจากแป้งสาลีเส้นกรอบคล้ายเส้นหมี่ นำมาม้วนสอดไส้ถั่วเหมือนบั๊คลาวา ราดด้วยน้ำเชื่อม เนื้อจะกรอบๆ รสหวานมันหอมถั่ว 

ฮัลวา (halwa) ขนมหวานทำจากงาขาวบด เนื้อออกร่วนๆ รสหวานหอมกลิ่นงาขาวเหมือนกินขนมตุ๊บตั๊บบ้านเรา มีทั้งออริจินอลและแบบผสมถั่วพิสตาชิโอ ใครยังไม่เคยชิมขนมหวานตุรกีแนะนำให้ลองสามตัวนี้เลย เด็ด!

นอกจากสินค้าที่เราแนะนำแล้ว ยังมีของอื่นๆ อีกทั้งผัก ผลไม้สด อาหารแช่แข็ง โซนถั่วต่างๆ 



โซนข้าวสารพวกข้าวบัสมาติ ข้าวสาลีสีเขียวมีให้เลือกเยอะ อาหารสำเร็จรูป สแปมเนื้อและผงปรุงรส รวมทั้งสินค้าที่เป็นฮาลาลก็มีให้เลือกช้อปเยอะมากๆ 




ใครสนใจอยากเปิดประสบการณ์หรืออยากไปเดินเล่นก็ไปกันได้นะ ร้านเปิดทุกวัน เวลา 9:00-03:00 น. 
google map: https://goo.gl/maps/rgsf73p1ag43kftm7 facebook:  ramez thailand | facebook สั่งสินค้าออนไลน์: https://shopee.co.th/ramez.thai?v=558&smtt=0.0.4
บทความเพิ่มเติม
 




share this














ณัฐณิชา
ทวีมาก

food team










พิมพ์ธาดา
ปฐมโภคินเสถียร

photographer










ศศิกานต์
เพิ่มสุขทวี

graphic designer







ร้านอร่อยกรุงเทพ, วัฒนธรรมอาหารรอบโลก, เครื่องปรุง 







recommended articles 








ชอร์ตเบรดและสโคน ขนมคู่โต๊ะชายามบ่าย









รู้จัก ‘ชีสเค้ก’ ของหวานขวัญใจมหาชน









อ่านเพลิน อิ่มท้อง เดตกับหนอนหนังสือ ไปร้านไหนดี?









ประวัติศาสตร์รสขมของน้ำตาล เรื่องการค้าทาสในอุตสาหกรรม









ฮิยะ โซเมน หมี่เย็นยอดนิยมประจำฤดูร้อนของญี่ปุ่น









ประวัติศาสตร์ ‘เบียร์’ น้ำสีทองจากอารยธรรมแรกของมนุษยชาติ









doc club & pub พื้นที่ทางเลือกของหนัง อาหาร และบทสนทนา









ไหมฟ้าระดับตำนาน ขนมยืดหวานละมุนจากน้ำผึ้ง










recommended videos









โอมากาเสะน้ำผึ้ง ชิมน้ำผึ้งระดับแชมป์โลก | food review








เฟรนช์โทสต์สติ๊ก | cook สู้ โควิด








สูตรน้ำจิ้มแซ่บเวอร์ i cook or die!








แสร้งว่า ข้าวคลุกกะปิ| cook สู้ โควิด








แกงรัญจวนเนื้อน่องลาย รสจัดจ้านถึงใจ หอมไกลไปทั่วกรุง! – by เชฟน่าน | ciy – cook it yourself








4 เมนูขนมหวาน อร่อยล้ำสไตล์ไทย | cook or die








คีซาเดียญ่าทูน่ากับกัวคาโมเล่ i video & recipe








shushi lab บุฟเฟ่ต์อาหารญี่ปุ่น ที่เท่และกินได้ เมืองพัทยา | food review



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























