






อะไรเป็นอะไรในวิปปิ้งครีม








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




อะไรเป็นอะไรในวิปปิ้งครีม

story by
ณัฐณิชา ทวีมาก
|
09.10.2020 






35,297 views











[ give star ]





pin







pinned







share








star rating










 0 / 5 


submit
reset
















เจาะลึกข้อมูลวิปปิ้งครีมทุกรายละเอียด อ่านแล้วเป็นเซียนแน่นอน 

วิปปิ้งครีมเป็นวัตถุดิบที่นิยมนำมาใช้ในวงการเบเกอรีและขนมหวาน อีกทั้งยังมีหลากหลายจนหลายคนอาจสงสัยว่าวิปปิ้งครีมที่เราเห็นกันอยู่นี้จริงๆ แล้วมีกี่แบบกันแน่ ครีมแท้กับครีมเทียมเหมือนหรือแตกต่างกันอย่างไร วันนี้เราจะพาทุกคนมาเจาะลึกเรื่องวิปปิ้งครีม ไขข้อข้องใจให้กระจ่างกัน
วิปปิ้งครีมคืออะไร? แล้ววิปครีมล่ะ เหมือนกันไหม? เชื่อว่าคำถามนี้ต้องอยู่ในหัวของใครหลายคนอย่างแน่นอนซึ่งเราอธิบายได้ว่า วิปปิ้งครีม (whipping cream) คือครีมชนิดหนึ่งซึ่งเป็นผลิตภัณฑ์จากนมที่สามารถตีให้ขึ้นฟูได้ มีปริมาณไขมันอยู่ที่ 30-35% โดยเจ้าไขมันที่ว่าก็คือไขมันนมหรือไขมันเนยนอกจากวิปปิ้งครีม แล้วครีมที่ถูกใช้ในการทำขนมและเบเกอรียังมีอีกหลายชนิดเช่น half cream (ไขมัน 10-18 %) cooking cream (ไขมัน 18-56%) heavy cream (ไขมัน 36-38%) และ double cream (ไขมัน 48-60%) ส่วน“วิปครีม”คือวิปปิ้งครีมที่ถูกตีให้ขึ้นฟูพร้อมใช้งานแล้วนั่นเอง

ชนิดของวิปปิ้งครีม
วิปปิ้งครีมแท้ (dairy whipping cream) มีไขมันเนยอยู่ที่ 30 -35% เป็นวิปปิ้งครีมที่มาจากนมวัวเนื้อครีมมีสีเหลืองอ่อนไม่มีการเติมน้ำตาลทรายทำให้ไม่มีรสหวานมีกลิ่นรสหอมมันนมตามธรรมชาติ เนื้อครีมมีความเบากินแล้วละลายในปากเนื่องจากมีไขมันเนยที่มีจุดหลอมเหลวใกล้กับอุณหภูมิร่างกายครีมที่ใช้ต้องเย็นจัดจึงจะตีขึ้น ไม่ทนต่อความร้อน เมื่อตีให้ขึ้นฟูแล้วครีมจะละลายและยุบตัวเร็ว มีอายุการเก็บสั้น ราคาสูง
วิปปิ้งครีมเทียม (non-dairy whipping cream) มีไขมันเนยอยู่ที่ 28-30% ส่วนประกอบหลักเป็นไขมันพืช เกิดจากการเติมไฮโดรเจนลงในน้ำมันพืชเพื่อเปลี่ยนคุณสมบัติของไขมันพืชให้คล้ายเป็นไขมันเนยที่สามารถตีขึ้นฟูได้ ซึ่งมีทั้งแบบทดแทนด้วยไขมันพืชทั้งหมดและแบบผสมไขมันเนยกับไขมันพืชอย่างละครึ่ง เนื้อครีมเป็นสีขาว มีการเติมน้ำตาลให้รสหวาน เติมนมสดหรือนมผงลงไปเพื่อแต่งรสชาติให้เหมือนกับครีมแท้ ตีให้ขึ้นฟูง่ายไม่จำเป็นต้องเย็นจัด ครีมอยู่ตัวละลายช้าเนื้อครีมหนักและทิ้งความมันอยู่ในปาก ส่วนรสชาติหอมมันสู้ครีมแท้ไม่ได้ มีอายุการเก็บนาน ราคาถูก
วิปปิ้งครีมสำเร็จรูป (canned whipped cream) คือวิปปิ้งครีมที่ถูกบรรจุมาในกระป๋องแบบอัดแก๊ส มีจุกและฝาปิด เมื่อใช้ต้องเขย่ามีทั้งแบบ dairy และ non-dairy นิยมนำมาบีบตกแต่งบนไอศกรีมเครื่องดื่มหรือกินคู่กับของหวาน ไม่นิยมนำมาทำเบเกอรี เนื้อครีมมีความนุ่มฟูเบา อายุการเก็บนานใช้ง่ายสะดวก ราคาสูง
วิปปิ้งครีมแบบผง (whipping powder) คือวิปปิ้งครีมที่กำจัดน้ำออกจนหมดแล้วอัดเป็นผงลักษณะคล้ายนมผง เนื้อครีมมีความอยู่ตัวหอมนม รสหวานอ่อนๆ มีทั้งแบบ dairy และ non-dairy วิปปิ้งครีมแบบผงจะมีปริมาณไขมันสูงกว่าแบบของเหลวจึงทำให้ตีขึ้นฟูง่าย เวลาใช้ต้องเอามาผสมของเหลวก่อนซึ่งอาจจะเป็นนมหรือน้ำ เก็บไว้ได้นานโดยไม่ต้องแช่เย็น ราคาถูก
ไขความลับตีวิปปิ้งครีมอย่างไรให้ขึ้นฟู
วิปปิ้งครีมเป็นของเหลวที่ประกอบด้วยไขมัน น้ำ และโปรตีนหรือเรียกว่า ‘อิมัลชัน (emulsion)’ เมื่อเราตีวิปปิ้งครีมฟองอากาศจะแทรกตัวเข้าไปอยู่ในครีม ไขมันที่แตกตัวจากการตีจะเรียงตัวใหม่และห่อหุ้มฟองอากาศไว้ ส่วนโปรตีนจะจับกับฟองอากาศทำหน้าที่ลดแรงตึงผิวไม่ให้ฟองอากาศแตกง่ายจึงทำให้ครีมจับตัวกันและขึ้นฟู ปัจจัยในการตีวิปปิ้งครีมให้ขึ้นฟูมีได้ดังนี้

ครีมที่ใช้ต้องมีปริมาณไขมันมากพอที่จะจับกับฟองอากาศ ยิ่งไขมันสูงยิ่งตีขึ้นง่าย และทำให้วิปครีมที่ได้มีความคงตัวสูง โดยทั่วไปแล้ววิปปิ้งครีมควรมีไขมันตั้งแต่ 35% ขึ้นไป
อุณหภูมิถือเป็นสิ่งสำคัญมากในการตีวิปครีมให้ออกมาดี วิปปิ้งครีมที่นำมาใช้ควรแช่ในตู้เย็นช่องธรรมดาให้เย็นก่อนนำมาตีทุกครั้ง และจะได้ผลดีเมื่ออุณหภูมิต่ำประมาณ 7 องศาเซลเซียสหรือต่ำกว่านี้ เพราะจะทำให้ไขมันเนยในครีมแข็งตัว การรองอ่างน้ำแข็งด้านล่างอ่างครีมจึงช่วยให้ครีมตีขึ้นฟูง่ายขึ้น


ข้อควรระวัง! คืออย่าตีครีมแรงและนานจนเกินไปเพราะจะทำให้ส่วนผสมของไขมันและน้ำแยกตัวออกจากกัน ไขมันที่ออกมาจะจับตัวกันเป็นก้อนเนยและไม่สามารถทำให้กลับมาอยู่ในสภาพเดิมได้อีก แต่ก็ไม่ใช้เรื่องแย่เสมอไป เพราะสิ่งที่แยกออกมานี้คือเนยและบัตเตอร์มิลค์ที่เรานำไปใช้ต่อได้นั้นเอง (คลิกอ่านเรื่องตีวิปครีมพลาดได้ที่นี่)
ระดับการตั้งยอดของวิปปิ้งครีม

soft peaks (วิปครีมตีตั้งยอด 50%)
เนื้อวิปครีมมีความนุ่มเหลวคล้ายเนื้อไอศกรีมที่กำลังละลาย ไม่ค่อยคงตัว ตั้งยอดอ่อนๆ โดยทั่วไปนิยมนำไปผสมกับส่วนผสมอื่นๆ ในการทำขนม เช่น ทำเค้กมูสหรือผสมกับครีมชีส อีกทั้งยังนำไปใช้ตกแต่งเครื่องดื่มอีกด้วย
medium peaks (วิปครีมตีตั้งยอด 60-70%)
เนื้อวิปครีมที่ได้จะเนียนไม่แข็งมาก มีความเงา เริ่มเกาะตัวและอยู่ตัวมากขึ้น (เปลี่ยนสภาพจากของเหลวเป็นกึ่งของแข็ง) เห็นลายครีมชัดเจนขึ้น การตีครีมในระดับนี้เหมาะกับการนำไปใช้แต่งหน้าเค้ก ปาดหน้าเค้ก หรือบีบตกแต่งขนม
stiff peaks (วิปครีมตีตั้งยอด 80-90%) 
เนื้อวิปครีมมีความข้นค่อนข้างแข็งตัว เมื่อตีแล้วจะตั้งยอดสั้นและตรง นิยมนำมาทำไส้โรลเค้กสอดไส้ตามชั้นเค้ก เช่น สตรอว์เบอร์รีช็อตเค้กหรือตีผสมคัสตาร์ดเพื่อให้ได้เนื้อครีมที่ไม่เหลวจนเกินไปและเชตตัวดีขึ้น 
อ่านบทความเพิ่มเติม 

ตีวิปครีมให้ขึ้นฟูเร็ว
‘เนยสด’ ของดีไม่มีไขมันทรานส์
ตีวิปครีมพลาดดดดได้เนยกับบัตเตอร์มิลค์ซะงั้น!
ไข่ขาวโฟมโปรตีนชั้นยอดที่ช่วยสร้างความพิเศษในอาหาร





share this














พิมพ์ธาดา
ปฐมโภคินเสถียร

photographer










ณัฐณิชา
ทวีมาก

food team










ศศิกานต์
เพิ่มสุขทวี

graphic designer







วัตถุดิบ, วิปปิ้งครีม, เคล็ดลับ, เบเกอรี 







recommended articles









ทำความรู้จัก dairy products ให้หายข้องใจ









รู้จักส่วนผสมพื้นฐานในการทำเบเกอรี









tropical fruits ในของหวานสไตล์ยุโรป









‘พาย’ ศิลปะของแป้งในอาหาร









ของดีอยู่ที่ ‘ไข่แดง’









ไข่ขาว โฟมโปรตีนชั้นยอดที่ช่วยสร้างความพิเศษในอาหาร









ใช้เตาอบให้เป็น ทำเบเกอรีให้ปัง









คัสตาร์ด หัวใจของขนมหลายชนิด










recommended videos









ก๋วยเตี๋ยวเนื้อเบรคแตก อร่อยจริงไม่แหกโค้ง | food review








เค้กช็อกโกคีโต








สปาเกตตีเบคอนพริกกระเทียม








คานาเป้หมูเกาหลี








ขนมฟักทอง i cook or die!








มิโสะคาโบนาร่าไข่ออนเซ็น miso carbonara with onsen egg l home cooking by เชฟน่าน








cook สู้โควิด |ขนมจีนน้ำยาทูน่า








3 เทคนิคทำบราวนี่ขึ้นหน้าฟิล์ม 100% – by เชฟน่าน | ciy – cook it yourself



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







