






4 ขั้นตอนง่ายๆ ต้มไข่ยางมะตูมให้เยิ้ม








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

ทำอาหารยากตรงไหน




4 ขั้นตอนง่ายๆ ต้มไข่ยางมะตูมให้เยิ้ม

story by
เชฟน่าน
|
07.08.2018 






98,115 views











[ give star ]





pin







pinned







share








star rating










 0 / 5 


submit
reset
















จบปัญหาไข่สุกไม่พอดี ไม่ได้ดั่งใจสักที บางทีก็แข็งเกินไป ด้วยเคล็ดลับการต้มไข่ให้เป็นยางมะตูมอร่อยเยิ้มพอดี 

โปรตีนจากไข่ถือว่าเป็นโปรตีนคุณภาพสูง เพราะมีกรดอะมิโนที่ร่างกายจำเป็นครบทั้ง 9 ตัว ซึ่งเราต้องได้มาจากอาหารเท่านั้น! 

จริงๆ แล้วคงไม่ต้องโฆษณาถึงประโยชน์ของไข่ให้มากความ เพราะเพื่อนๆ ทุกคนคงเข้าใจกันลึกซึ้งดีอยู่แล้ว ด้วยความที่พวกเราเป็นตัวกินไข่มาตั้งแต่ยังเบบี๋ เริ่มต้นก็กินไข่ต้มบด โตขึ้นมาก็กินไข่ดาว ไข่เจียว ฝรั่งหน่อยก็มีออมเลต ไข่คน ไข่จึงเรียกได้ว่าเป็นอาหารสามัญประจำบ้านกันเลยทีเดียว
ผมเองก็มีเมนูไข่หนึ่งในดวงใจเหมือนกัน นั่นก็คือไข่ต้มยางมะตูม ไข่ต้มยางมะตูมของที่บ้านจะมีด้วยกัน 2 แบบ แบบแรกคลาสสิกมาก คือไข่เป็ดต้มยางมะตูม และแบบที่สองคือไข่ไก่ไล่ทุ่งสาวต้มยางมะตูม อันนี้เพื่อนๆ ก็เลือกกินตามความชอบได้เลย 

ทำไมต้องเป็นไข่เป็ด สำคัญอยู่ที่ไข่แดงของไข่เป็ดมีความเข้มข้น หนึบและมันมาก เวลาต้มให้สุกเป็นยางมะตูมกำลังพอดี อร่อยสุดๆ ไข่แดงกลมใหญ่ เหนียวหนึบ แค่กินกับน้ำปลาพริกมะนาวนี่ก็ฟินมากแล้ว ไข่อีกแบบหนึ่งที่อยากให้เพื่อนๆ ได้ลองชิมกันก็คือ ไข่ไก่ไล่ทุ่งสาวๆ ฟองเล็กๆ ไก่ไข่ที่เลี้ยงตามธรรมชาติ และเป็นไก่สาวคือเพิ่งโตพอที่จะออกไข่ได้ ไข่ของพวกเธอจะฟองค่อนข้างเล็ก เปลือกบางและสีอ่อน ไข่แดงจะมันในขณะที่ไข่ขาวสัมผัสจะนิ่มนวลไม่กระด้างเลย กินอร่อยพอคำมากๆ สำหรับไข่ไก่สาวนี้ถ้าต้มกำลังพอดี จิ้มแค่เกลือสมุทรก็ฟินแล้ว 

แต่… ต้มไข่ให้มันยางมะตูมนี่สิเป็นปัญหา เพื่อนๆ หลายคนอาจเคยลองต้มไข่ยางมะตูมกินเองที่บ้าน ความยากของมันอยู่ที่ไข่มันสุกไม่พอดี ไม่ได้ดั่งใจสักที บางครั้งก็แข็งเกินไปจนเป็นไข่ต้ม บางครั้งก็เละเกินเหตุ สูญเสียความอร่อยตามที่ฝันไปเสียหมด ลองทำตามขั้นตอนง่ายๆ ของผมดูนะครับ แล้วมาลองดูกันว่าจะได้ฟินกับไข่ต้มยางมะตูมเยิ้มๆ ไหม 
ออกตัวก่อนว่า วิธีนี้เป็นวิธีต้มไข่เป็ดขนาดฟองกำลังสวย ถ้าเพื่อนๆ เลือกใช้ไข่ไก่ ซึ่งปกติเปลือกบางและฟองเล็กกว่า ก็ให้ปรับเวลาต้มลงมาสักครึ่งนาที หรือถ้าได้ไข่ไก่สาวฟองเล็กมากๆ มาก็ลดเวลาต้มลงมา 1 นาทีเลยก็ได้
ขั้นตอนที่ 1 ต้องเลือกไข่เป็ดที่โคตรสดเสียก่อน ผมเลือกใช้ไข่เป็ดเพราะไข่แดงมันและสีสวยกว่าไข่ไก่เยอะ ไข่ที่สดใหม่ ไข่แดงและไข่ขาวจะมีความเข้มข้น เนื้อไข่จะนุ่มอร่อยและมีกลิ่นหอม วิธีการเลือกไข่สดง่ายๆ ก็คือ จับฟองไข่ส่องกับแสง ไข่จะตันไม่มีโพรงอากาศ ลูกจะหนัก ถ้านำมาทดลองวางในน้ำ ไข่สดจะนอน ไม่ตั้ง หรือวิธีง่ายสุดๆ ก็เลือกที่วันผลิตไม่เกิน 3-4 วัน อย่าลืมว่ายิ่งได้ไข่สดเท่าไร ไข่ยางมะตูมของเราก็ยิ่งอร่อยขึ้นเท่านั้น! 
ขั้นตอนที่ 2 ทำความสะอาดไข่ให้เรียบร้อย ซับให้แห้ง และทิ้งให้ไข่อยู่นอกตู้เย็นจนกว่าจะได้อุณหภูมิห้อง ห้ามใช้ไข่ที่เพิ่งออกจากตู้เย็นเด็ดขาด ต้องใช้ไข่ที่อุณหภูมิห้อง เนื่องจากว่ามีผลต่อการต้มไข่ ไข่ที่เย็นกว่าไข่แดงจะเป็นยางมะตูม ไข่ขาวก็แห้งกระด้างไปหมดแล้ว ไข่ของเราจึงจำเป็นต้องเป็นไข่ที่อุณหภูมิห้องก่อนนำไปต้มนั่นเอง 
ขั้นตอนที่ 3 วางไข่ลงในหม้ออย่างทะนุถนอม ใส่น้ำลงให้ท่วมไข่ แล้วจึงยกขึ้นตั้งบนไฟกลาง ใช่ครับ ใส่มันตั้งแต่น้ำเย็นนี่แหละ! จากนั้นจึงต้มจนเดือดโดยใช้ไฟกลางค่อนอ่อน ระหว่างต้มให้หมั่นคนเบาๆ เสมอ เพื่อให้ไข่แดงอยู่ตรงกลางฟองเมื่อไข่สุก เมื่อน้ำเดือดจึงเริ่มจับเวลา ไข่เป็ดยางมะตูมใช้เวลา 4 นาที สำหรับไข่ไก่ฟองขนาดเบอร์ 2 ใช้เวลาประมาณ 3 นาทีครึ่ง ขั้นตอนนี้เมื่อทดลองทำแล้ว ไข่ดิบหรือสุกเกินไป เราก็ปรับลดเพิ่มเวลาในการต้มได้เลยนะครับ 
ขั้นตอนที่ 4 ขั้นตอนสุดท้ายนี้เรียกว่าสำคัญมากเช่นกัน เมื่อเราต้มไข่จนครบเวลาแล้ว ให้ตักไข่ต้มจากหม้อร้อนๆ ใส่ลงไปในอ่างน้ำเย็นจัดทันที ขั้นตอนนี้จะช่วยให้ไข่ต้มของเราหยุดสุกทันที ไม่อย่างนั้นไข่ที่กำลังเป็นยางมะตูมพอดีอาจสุกต่อไปอีกนิด ที่สำคัญเวลาช็อกไข่ร้อนๆ กับน้ำเย็นจัด จะเกิดไอน้ำขึ้นระหว่างชั้นเปลือกและเนื้อไข่ขาว ทำให้เวลาปอกเปลือกจะร่อนออกโดยง่าย

เท่านี้เพื่อนๆ ก็จะได้ไข่ยางมะตูมเยิ้มๆ เด็ดๆ กินกันเองในบ้านแล้วนะครับ แฟนๆ ไข่ยางมะตูมลองเอาเทคนิคเคล็ดลับนี้ไปทำกันดูนะครับ อย่าลืมว่าไข่ยางมะตูมที่อร่อยที่สุด เกิดจากไข่สดที่สุด ทำให้สุกกำลังพอดี เอามากินกับอะไรก็อร่อย 
 
บทความที่เกี่ยวข้อง

เทคนิคง่ายๆ ต้มไข่ให้ถูกใจ รับรองเป๊ะทุกครั้ง – by เชฟน่าน | ciy – cook it yourself
ยำไข่ต้มยางมะตูม
ต้มไข่ยังไงให้ ‘ตาหวาน’ สมชื่อ
ไข่ต้มปรุงรสแบบญี่ปุ่น
6 อุปกรณ์ไข่สุดเจ๋ง ใครที่ชอบกินไข่ห้ามพลาด l ของดีตัวครัว must have !!





share this














น่าน
หงษ์วิวัฒน์

chef







ทำอาหารยากตรงไหน, เคล็ดลับ, เชฟน่าน, เมนูง่าย, เมนูไข่ 







recommended articles









เนรมิตไข่หวานฉบับโฮมเมด นุ่มละมุนแบบญี่ปุ่น









lava chocolate cake in cup









น้ำซุปอูมามิ









คลาสสิกคาโบนารา ทำเองที่บ้านก็ได้เหรอ









steak at home perfect every time!









สเต็กเนื้อ









เห็ดแชมปิญองอบชีส 









เอาไส้อั่วมาทำพาสต้า










recommended videos









chocolate pudding พุดดิ้งช็อกโกแลต เนื้อเนียนนุ่มมมม | cafe at home








แกงคั่วเห็ดเผาะ i cook or die!








นมสตรอว์เบอร์รีสดสไตล์เกาหลี ‘fresh strawberry milk’ i cafe at home








หมูกระทะ i cook or die!








ขนมปังกระเทียม i เข้าครัวกับตัวจิ๋ว








ขอนแก่น ถนนสายนี้แซ่บ i food review








อาหารกลางวันถาดหลุม เครื่องแน่น !! by เชฟน่าน ciy | cook it yourself








พุดดิ้งขนมปัง มิกซ์เบอร์รี ทำง่าย ได้กำจัดของเหลือ berry bread pudding | cook or die



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







