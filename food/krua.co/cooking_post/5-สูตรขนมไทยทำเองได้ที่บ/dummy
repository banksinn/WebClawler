






5 สูตรขนมไทยทำเองได้ที่บ้าน








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




5 สูตรขนมไทยทำเองได้ที่บ้าน

story by
ณวรา เปลี่ยนบุญเลิศ
|
17.09.2018 






48,876 views











[ give star ]





pin







pinned







share








star rating










 0 / 5 


submit
reset
















หลายคนคิดว่าการทำขนมไทยเป็นเรื่องยาก แต่จริงๆ แล้วขนมไทยแท้ๆ มีวัตถุดิบแค่ 3 อย่างคือ แป้ง น้ำตาล กะทิ และใช้วิธีต้มกับนึ่งเป็นส่วนใหญ่ ดังนั้นมันจะไปยากอะไรเล่า 

หลายคนคิดว่าขนมไทยเป็นเรื่องยาก อุปกรณ์และวัตถุดิบเยอะ จนรู้สึกเข้าไม่ถึง จริงๆ แล้วรู้กันหรือไม่ว่าขนมไทยแท้ๆ แต่โบราณมีวัตถุดิบแค่ 3 อย่างคือ แป้ง น้ำตาล และกะทิก็ทำได้แล้ว  อีกอย่างถ้าขนมไทยโบราณจริงๆ จะใช้วิธีต้มกับนึ่งเป็นส่วนใหญ่ จึงไม่ได้มีอุปกรณ์เฉพาะทางให้วุ่นวาย ดังนั้นขนมไทยจะไปยากอะไรเล่า ยิ่งเราเป็นคนไทย โตมากับรสชาติแบบไทยๆ ทำไมจะไม่ลองทำดูหน่อย วันนี้มีเมนูขนมไทยง่ายๆ เหมาะสำหรับทำกินเองที่บ้าน ใช้แค่อุปกรณ์ในครัวที่มีอยู่ทั่วไป เช่น หม้อ กระทะเทฟลอน หม้อนึ่ง (ลังถึง) แค่นี้ก็ทำได้แล้ว!
เริ่มจากเมนูต้มๆ อย่าง ‘ขนมต้ม’ เป็นขนมไทยครั้งสุโขทัยโน่น มีทั้งขนมต้มขาว ขนมต้มแดง ต่างกันก็ตรงที่ขนมต้มขาวเป็นแป้งต้มลูกกลมๆ มีไส้กระฉีก (มะพร้าวผัดกับน้ำตาล) อยู่ข้างใน ส่วนต้มแดงจะเอาแป้งต้มมาคลุกกับกระฉีกข้างนอก ดูไปแล้วคล้ายกับขนมโมจิราดน้ำเชื่อมเหมือนกัน เคล็ดลับของเมนูนี้อยู่ที่เลือกใช้มะพร้าวทึนทึกขูดใหม่ๆ มาผัดกับน้ำตาลมะพร้าวหรือน้ำตาลโตนดแท้จนหอมหวนมันวาว กินกับแป้งต้มเนื้อหนึบหนับ รับรองอร่อยเหาะ

ดูสูตรขนมต้มแดงได้ที่นี่
‘ขนมเปียก’ ไม่ว่าจะเป็นข้าวเหนียวเปียก สาคูเปียก ลูกเดือยเปียก ข้าวโพดเปียก ก็เป็นเมนูง่ายแสนง่าย แค่มีหม้อใบเดียวก็ทำได้แล้ว เคล็ดลับแค่รู้ว่าเราจะเปียกสิ่งใด ก็จัดการเตรียมสิ่งนั้นก่อน เช่น ถ้าจะเปียกลูกเดือยก็เตรียมแช่ลูกเดือยเอาไว้ล่วงหน้า 1 คืน เวลาเปียกจะได้สุกนุ่มเร็วขึ้น หรือเปียกข้าวเหนียวก็จัดการซาวข้าวให้เรียบร้อย ก่อนนำไปต้มหรือเปียกในหม้อต่อ หัวใจสำคัญอีกอย่างในการทำเมนูเปียก ก็คือกะทิหยอดหน้า เลือกใช้หัวกะทิสดคั้นใหม่ๆ ใส่เกลือเพื่อรสเค็มเล็กน้อยจะได้ช่วยชูรสหวานของกะทิสดให้กลมกล่อมขึ้น ใครไม่สะดวกใช้กะทิสด จะใช้กะทิกล่องก็ไม่ว่ากัน ซึ่งถ้าเป็นฉัน มีใบเตยที่บ้าน ก็จะเด็ดมามัดปม ต้มไปกับกะทินิดหนึ่ง จะช่วยเพิ่มความหอมให้กะทิกล่องได้อีก 

ดูสูตรข้าวเหนียวดำเปียกลำไยได้ที่นี่
‘วุ้น’ เป็นขนมไทยอีกอย่างที่อร่อยถูกปากใครหลายคน นิยมกินช่วงหน้าร้อน มีเนื้อเย็น รสหวาน กลิ่นหอม ยิ่งถ้าเป็นวุ้นกะทิ จะมีรสชาติมันหวานของกะทิ ปัจจุบันมีพิมพ์วุ้นน่ารักๆ ตั้งแต่พิมพ์วุ้นทรงเป็ด ไก่ ดอกไม้ ไปจนถึงพิมพ์วุ้นเค้กขนาดใหญ่ รับรองถูกใจทั้งเด็กและผู้ใหญ่ วุ้นเป็นขนมไทยทำง่าย แต่มีเทคนิคหลากหลาย ใครชำนาญมากก็ทำเป็นวุ้นสลับสีหลายๆ ชั้น หรือบางคนทำวุ้นเป็นรูปต่างๆ ลงไปลอยในเนื้อวุ้นอีกที  หรือวางลูกชุบเป็นคำๆ บนวุ้นที่เรียกว่าวุ้นลูกชุบก็ได้ ลักษณะของวุ้นที่ดีคือเป็นชั้นสวย เนื้อสัมผัสไม่แข็งจนเกินไป ซึ่งเคล็ดลับการทำอยู่ที่ระยะเวลาในการเคี่ยววุ้นต้องพอดี ถ้าเคี่ยวนาน วุ้นจะแข็ง ไม่อร่อย เคี่ยวน้อยไป ผงวุ้นไม่ละลาย เนื้อวุ้นจะขุ่น เวลารับประทานจะเป็นเม็ดสากๆ 

ดูสูตรวุ้นกะทิใบเตยได้ที่นี่ 
‘ขนมนึ่ง’ เช่น ขนมกล้วย ขนมถ้วย หม้อแกง สังขยา ฯลฯ ถือเป็นขนมไทยหาง่ายที่สุด แต่ข้อดีของการทำกินเองก็คือสามารถปรับรสหวานมากน้อยได้ตามชอบ แถมเราอยากใส่เนื้อกล้วย เนื้อเผือกเยอะๆ ก็ทำได้ อุปกรณ์พิเศษที่ต้องใช้นอกจากลังถึง คือพิมพ์สำหรับใส่ขนม โดยปกติเราใช้ถาดอะลูมิเนียม หรือถ้วยตะไล เเต่สามารถดัดแปลงใช้ถาดฟอยล์ใช้แล้ว หรือชามกินข้าวก้นลึกหน่อยก็ได้เช่นกัน 

ดูสูตรขนมกล้วยได้ที่นี่
‘ขนมประเภทกวน’ สมัยก่อนเป็นขนมที่ทำช่วงงานบุญ จึงทำในปริมาณมาก ทุกคนร่วมด้วยช่วยกันกวนในกระทะทองเหลืองใบเขื่อง เช่น เปียกปูน ตะโก้ กระยาสารท กาละแม ลูกชุบ ถ้าเราเอามาทำเองที่บ้านก็ต้องทำสัดส่วนน้อยๆ แต่พอกิน ฉันแนะนำเผือกกวน เมนูง่ายกินกับเครื่องดื่มร้อนๆ ถ้าไม่มีกระทะทองเหลืองก็ใช้กระทะเคลือบที่มีอยู่นี่แหละ ตั้งไฟอ่อน กวนโดยใช้พายไม้ แล้วเทใส่พิมพ์สี่เหลี่ยมตัดเป็นชิ้นย่อม หรือถ้าใครคิดหาพิมพ์กดสวยๆ ก็ไม่ว่ากัน 

ดูสูตรเผือกกวนได้ที่นี่




share this














ณวรา
เปลี่ยนบุญเลิศ

chef










วรรณวนัช
วรรณเลิศศิริ

graphic designer










ธัญชนก
ศรียานนท์

food team










อรพิม
วรรณกายนต์

photographer










recommended articles









โรสแมรีทาปานาท









ผัดสปาเกตตีปลาส้มฟัก









ปลาเก๋าทอดราดซอสเปรี้ยวหวาน









ยำยอดกระถิน









สปาเกตตีซูคินีมีทบอล









ไข่ดองน้ำปลา









ปลาดุกย่างกับสะเดาน้ำปลาหวาน









น้ำจิ้มไม้ตายที่ต้องมีติดครัว ‘น้ำปลาพริก น้ำจิ้มซีฟู้ด & แจ่ว’










recommended videos









กินให้ยับ! ep8 ร้านเก่าแก่มากกว่า 30 ปี ย่านเยาวราช ตลาดพลู








สุกี้โบราณ








4 เมนูสุดว้าวจากไข่ ทำง๊ายง่าย แต่อร่อยมาก creative and easy egg dishes | video & recipe








โกเบที่รัก กับความอร่อยระดับโลกกก








ผัดหมี่ซั่วเห็ดหอม








กินอาหารเช้า จัดเต็มแบบคนตรัง | ทริปกินแหลกตรัง​ หร่อยจังฮู้วว! ep. 3








ไก่ต้มเกลือในซอยลึกลับ








คลับแซนด์วิช



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







