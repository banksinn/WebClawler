






‘เมี่ยงเย็น’ เมี่ยงคำเคียงไอศกรีม พสุธากัมปนาท (earthquake) ฉบับไทย








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

ขนมไทยจงเจริญ




‘เมี่ยงเย็น’ เมี่ยงคำเคียงไอศกรีม พสุธากัมปนาท (earthquake) ฉบับไทย

story by
ประภากมล หุ่นใย
|
14.05.2019 






3,829 views











[ give star ]





pin







pinned







share








star rating










 0 / 5 


submit
reset
















จับเมี่ยงคำมาแต่งตัวใหม่ให้กลายร่างเป็นไอศกรีมพสุธากัมปนาทแบบไทย ๆ ตายายก็กินได้ เด็กรุ่นใหม่ก็กินดี 

เข้าหน้าร้อน (จัด) มาพักใหญ่แล้วบรรดาของเย็นคลายร้อนยังพาเหรดมาไม่ขาดสาย เมนูยอดนิยมตอนนี้คือข้าวแช่โดยเฉพาะข้าวแช่ชาววังตำรับต่างๆ นับเป็นมรดกทางภูมิปัญญาอันทรงคุณค่าร่วมสมัยที่อร่อยหอมเย็นชื่นใจชาวสยามมายาวนาน
สำหรับขนมหวานในคอลัมน์ ‘ขนมไทยจงเจริญ’ ในฤดูร้อนปีนี้จะเป็นอื่นไปไม่ได้นอกจากไอศกรีม ผู้เขียนนึกไปถึงสมัยตอนยังเด็กร้านไอศกรีมยอดฮิตคือศาลาโฟร์โมสต์สวรรค์ของเด็กๆ ยุคปี พ.ศ.2520 โดยแท้ ขยับมาอีกนิดก็ประมาณ พ.ศ.2530 ที่ร้านไอศกรีมสเวนเซ่นส์โด่งดังด้วยเมนูยอดฮิต ‘พสุธากัมปนาท’ หรือ earthquake ลูกไอศกรีมหลากรส เย็นชุ่มฉ่ำ ทอปปิงหวานหอมเป็นที่โปรดปรานของเด็กๆ และสมาชิกต่างวัยในครอบครัว ซึ่งเป็นแรงบันดาลใจร่วมที่ทำให้เกิดเมนู ‘เมี่ยงเย็น’ นี้
เมื่อพูดถึงของกินเล่นหรือเครื่องว่างที่ฮิตตลอดปีผู้เขียนนึกถึง ‘เมี่ยงคำ’ แสนอร่อยครบรส หวาน ขม เปรี้ยว เผ็ด กรุบกรอบเหนียวหนึบเคี้ยวเพลินหอมทั่วปากทั่วคอ นอกจากจะเป็นที่โปรดปรานของคนไทยแล้ว ของว่างชนิดนี้ยังเป็นที่ถูกใจชาวต่างชาติมากๆ อีกด้วย ถือเป็นเมนูที่มีประโยชน์และคุณค่าทางสมุนไพรสูงมากสมกับที่ได้รับการขึ้นทะเบียนเป็นมรดกทางวัฒนธรรมที่จับต้องไม่ได้ และถึงเวลาที่เราจะมาช่วยกันทำให้เมี่ยงคำเป็นที่นิยมขึ้นไปอีก มาหาความอร่อยที่เพิ่มเติมจากของเดิม (ซึ่งแสนอร่อย) กันอยู่แล้วดีกว่าค่ะ
วันนี้เราจะมากินเมี่ยงคำร่วมกับไอศกรีมเพื่อชักชวนเด็กๆ รุ่นหลังที่กินเมี่ยงคำไม่เป็นให้มาอร่อยเพลินกันจนติดใจ บัดนี้เริ่ม

ส่วนประกอบ 

อุดหนุนเมี่ยงคำเจ้าอร่อยแถวๆ บ้านหรือในซูเปอร์มาร์เก็ต หรือจะสั่งออนไลน์ก็มีบริการความอร่อยกันหลากหลายเจ้าตามสะดวก
จัดเตรียมไอศกรีมไว้ล่วงหน้าด้วยขอ 3 รสที่จะเข้ากันกับเมี่ยงคำ ได้แก่ กะทิ วานิลลา และมะม่วง ซึ่งทั้ง 3 รสนี้ชวนกันอุดหนุนสเวนเซ่นส์ซึ่งเป็นไอศครีมต้นแบบ ‘พสุธากัมปนาท’ ให้ชื่นใจ หรือหากท่านที่ชอบโฮมเมดรสกะทิและมะม่วงแนะนำของร้านเกลอกันที่โรงแรมบ้านชาติค่ะ เจ้านี้อร่อยจริงๆ ส่วนวานิลลาได้หมดตามสะดวก (แนะนำเนสท์เล่อีกเจ้าค่ะ)

วิธีจัดเสิร์ฟ

นำชามแก้วและจานใบใหญ่แช่ช่องแข็งให้เย็นจัดเตรียมไว้
แกะเครื่องเมี่ยงคำเตรียมไว้
วางเรียงใบชะพลูบนจานเป็นวงกลมรอบๆ
ตักไอศกรีมรสต่างๆ ลงเรียงในชามแบบไอศกรีมพสุธากัมปนาท
โรยเครื่องเมี่ยงต่างๆ ทั้งถั่วมะพร้าวคั่ว (อันนี้ต้องซื้อเพิ่มพิเศษเยอะๆ ผู้เขียนชอบมากค่ะ) พริกสด มะนาวหั่น ท่านที่ชอบออกเปรี้ยวชื่นใจหั่นมะนาวเพิ่มเลยค่ะ และแน่นอนที่ขาดไม่ได้คือกุ้งแห้ง หอมแดงซอย และขิง เรียกว่าชอบอันไหนมากเพิ่มเครื่องอันนั้นตามชอบ อย่าลืมพระเอกของเมี่ยง คือ น้ำเมี่ยงหอมหวานนั่นเอง วางโรยวางเรียงสลับสี และเท็กซ์เจอร์กันให้สวยสุดฝีมือ ให้สมกับการเป็น ‘เมี่ยงเย็น’ พาร์เฟต์แบบไทย


รีบถ่ายรูปให้สวยเพื่ออัปลงไอจีอย่างไว
แชะไปกินไปแนมด้วยใบชะพลูอร่อยไม่หยุด
หรือจะตักทุกอย่างเป็นคำๆ ใส่ลงในใบชะพลูแล้วกินเป็นคำแบบเมี่ยงต้นตำรับก็ได้ตามชอบค่ะ
กินไปอุทานไป “ขนมไทยจงเจริญ” อร่อยชื่นใจทุกยุคทุกสมัยก็ ‘เมี่ยงคำ’ ของไทยนี่แหละหวานหอมคอเคี้ยวเพลินปากจริงๆ ค่ะคุณ

ครบ 9 ข้ออันเป็นมงคลอุทานซ้ำอีกว่า “ขนมไทยจงเจริญ” จึงเป็นอันเสร็จพิธี
 
บทความเพิ่มเติม

เมี่ยงคำ ของว่างล้อมวงสังสรรค์ของคนโบราณ
เมี่ยงคำบัวหลวง
ชวนมา ‘กินเล่นเช่นไทย’ ความอร่อยที่จะไม่ปล่อยให้หายไป
ปลากริมไข่เต่าเกยตื้น ปลากริมเย็นฉ่ำบนกรานิต้านมเย็นชื่น
‘ขนมชั้นชวนเธอดื่ม’ ขนมชั้นในน้ำกะทิหวานเย็นชื่นใจ

 




share this














ประภากมล
หุ่นใย

writer










พรพิมล
โรจน์สิริอนันต์

photographer










ศศิกานต์
เพิ่มสุขทวี

graphic designer







ขนมหวาน, ขนมไทย, ขนมไทยจงเจริญ, ขนมไทยฟิวชั่น, ของว่างไทย, ประภากมล หุ่นใย, เมี่ยงคำ, ไอศกรีม 







recommended articles









บีม-ภวินวัชร์กับร้าน บ.ใบไม้ ฟันเฟือง ‘ขนมไทยจงเจริญ’









‘กะปินัว’ นามะช็อกกะปิสุดนัวครบรสหวานมันเค็ม









ขุมทรัพย์ท้าวทองกีบม้า (ตำรับทองม้วน)









‘ขนมชั้นชวนเธอดื่ม’ ขนมชั้นในน้ำกะทิหวานเย็นชื่นใจ









ปลากริมไข่เต่าเกยตื้น ปลากริมเย็นฉ่ำบนกรานิต้านมเย็นชื่น









‘มะขามนัว’ นามะช็อกรสละมุนจากน้ำมะขามเปียก









‘ขุมทรัพย์ท้าวทองกีบม้า’ ฝอยทองเคล้าไอศกรีมชาเขียวโรยด้วยผงมัทฉะ









‘นุ่มนอกนุ่มใน’ ไอศกรีมใส่ไส้นุ่มนิ่ม










recommended videos









ผัดเต้าหู้เสฉวน i ciy – cook it yourself








ciy – cook it yourself ข้าวต้มกรกฏ








4 เมนูจากมันฝรั่ง ทำง่ายและอร่อย 4 ways potato dishes | video & recipe








souffle pancake แพนเค้กซูเฟล่ | cafe at home








แซ่บซุยตะลุยชุมพร​ ตอน​ 1 #ววแอดไวซ์เด้อ








เปาะเปี๊ยะสดปู i cook or die!








ขนมปังปอนด์เนื้อนุ่มฟูสไตล์ญี่ปุ่น nama shokupan | video and recipe








ข้าวแรมฟืน อาหารถิ่นหากินยากจากเชียงตุง ต้องลอง! | food story



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







