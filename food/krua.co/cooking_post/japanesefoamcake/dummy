






เคล็ดลับเค้กนุ่มนิ่มสไตล์ญี่ปุ่น








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




เคล็ดลับเค้กนุ่มนิ่มสไตล์ญี่ปุ่น

story by
ณวรา เปลี่ยนบุญเลิศ
|
12.10.2020 






20,867 views











[ give star ]





pin







pinned







share








star rating










 0 / 5 


submit
reset
















แกะสูตรเค้กเนื้อโฟมนุ่มฟูแบบญี่ปุ่นขั้นตอนต่อขั้นตอน แล้วมาทำสตอรว์เบอร์รีช็อตเค้กแสนอร่อยกันเถอะ 

ในบรรดาคนชอบกินเค้ก จะมีคนอยู่สองประเภท คือพวกที่ชอบเค้กเนื้อแน่น ชุ่มฉ่ำเนย เรียกว่าบัตเตอร์เค้ก (butter cake) กับพวกที่ชอบเนื้อเค้กเนื้อนุ่มเบา ฉันเรียกว่าเค้กไข่ หรือเค้กที่ขึ้นฟูด้วยไข่ (foam cake) อย่างเช่น ชิฟฟอนเค้ก และสปอนจ์เค้ก (สองตัวนี้ต่างกันตรงวิธีการแยกหรือไม่แยกตีไข่แดง-ไข่ขาว)
ที่มาของเนื้อสัมผัสที่ต่างกันสุดขั้วนี้ ก็มาจากสัดส่วนวัตถุดิบและวิธีทำที่ต่างกัน butter cake จะเป็นเค้กแบบที่เราคุ้นเคยอย่างพวกคัพเค้ก จะมีเนื้อละเอียดแน่น มัน ฉ่ำเนย มีส่วนประกอบที่เป็นไขมันเป็นหลัก อย่างเช่นเนย น้ำมัน หรือมาการีน ในขณะที่ foam cake อย่างเช่นชิฟฟ่อนและสปอนจ์เค้กจะมีเนื้อที่ฟู นุ่มเบาเหมือนโฟม มีรสอ่อน และมีไขมันน้อยหรือแทบจะไม่มีไขมันเลย

นอกจากนี้แล้วการขึ้นฟูของเค้กทั้งสองแบบก็เกิดจากกระบวนการที่ต่างกันด้วย butter cake จะขึ้นฟูด้วยการตีเนยกับน้ำตาลให้ฟู หรือการใส่สารขึ้นฟูอื่นๆ เช่นผงฟูหรือเบกกิ้งโซดา ส่วน foam cake จะขึ้นฟูจากการตีไข่ เช่นชิฟฟอนที่ตีมีกระบวนการการตีแยกไข่แดง – ไข่ขาว หรือสปอนจ์เค้กที่ตีไข่ทั้งฟอง
พูดถึงเค้กนุ่มเบา หลายคนต้องนึกถึงเค้กสไตล์ญี่ปุ่น คนญี่ปุ่นนี่ถือว่าเป็นชาติที่เก่งในการรับเอาวัฒนธรรมตะวันตกเข้ามาปรับใช้ให้เข้ากับชีวิตตัวเองมาก เห็นชัดได้จากเบเกอร์รีนี่แหละ ถ้าคุณได้มีโอกาสไปร้านเบเกอร์รีในญี่ปุ่น หรือแม้แต่ในเมืองไทยก็เถอะ เมนูในตู้เค้กญี่ปุ่นแทบจะถอดแบบมาจากประเทศตัวแม่อย่างฝรั่งเศสเลย เพียงแต่คนญี่ปุ่นจะเอามาปรับรสให้หวานน้อยลง ความเข้มข้นและเนื้อสัมผัสขนมจะเบาขึ้น เราจะไม่ค่อยเจอเค้กญี่ปุ่นที่เนื้อหนักซะเท่าไหร่ โดยเฉพาะอย่างยิ่งเมื่อเทียบกับเค้กแบบอเมริกันเค้กที่เน้นหนักไปทางนมเนย ลักษณะเฉพาะของเค้กญี่ปุ่นจึงสรุปออกมาได้ คือ เค้กเนื้อฟูเบา ไร้สารเสริม และรสหวานน้อย

วันนี้เราจะมาชวนทำ ‘สตรอเบอร์รีช็อตเค้ก’ เค้กที่ใครๆต้องนึกถึงเป็นอันดับต้นๆหากพูดถึงเค้กญี่ปุ่น สตรอเบอร์รีช็อตเค้กเป็นการประกอบเอาเค้กเนื้อเบา วิปครีม และผลไม้รสหวานอมเปรี้ยวอย่างสตรอว์เบอร์รี เข้าด้วยกันอย่างลงล็อค

ถ้าพูดถึงเค้กเนื้อเบา เราก็ต้องเลือกเค้กประเภท foam cake หรือเค้กขึ้นฟูด้วยไข่ไก่ ฉันเลือกใช้ชิฟฟอนเค้กเพราะให้เนื้อนุ่มละเอียดกว่าสปอนจ์เค้ก หรือจีนัวส์เค้กที่อาจจะหนักเนยไป แต่ถ้าทำดีๆก็อร่อยได้เช่นกัน (อันนี้ไว้โอกาสหน้าค่อยมาลองกัน)
ชิฟฟอนเค้กสูตรนี้ใช้ไข่ขาวมากกว่าไข่แดง เพื่อให้เนื้อเค้กเบาและมีปริมาตรมากกว่าการใช้ไข่ขาวไข่แดงเท่าๆ กัน ที่สำคัญทำให้เนื้อเค้กสีนวลขาวน่ารับประทาน ความพิเศษอีกอย่างของชิฟฟอนสูตรนี้คือใช้เนยแทนน้ำมัน เพราะรสชาติของเนยดีกว่า ถึงแม้จะทำให้เนื้อเค้กแน่นกว่าสูตรที่ใช้น้ำมันเมื่อรับประทานแบบเย็นๆ (เพราะเนยเมื่อเข้าตู้เย็นจะแข็งตัว ในขณะที่น้ำมันไม่แข็งตัว) แต่เราก็ถัวเฉลี่ยด้วยการใช้ไข่ขาวให้มากกว่าไข่แดงนั่นเอง เคล็ดลับอีกอย่างหนึ่งของฉันคือ การใช้แป้งเค้กญี่ปุ่นเนื้อละเอียด ซึ่งมีส่วนช่วยให้เค้กเราเนื้อนุ่มและมีความยืดหยุ่นดี ซึ่งมีขายที่ฟูจิซูปเปอร์มาร์เก็ต หรือร้านเบเกอร์รีทั่วไป
แต่ถ้าใครไม่มีจะใช้แป้งเค้กของของไทยทั่วไปก็ได้ เรามาเริ่มทำเค้กชิฟฟอน้ม…นุ่มสูตรนี้กันเลย

เค้กชิฟฟอน
แป้งเค้ก ยี่ห้อ นิชชิน     85  กรัม
นมสดชนิดจืด    85  กรัม
เนยสดชนิดจืด    85  กรัม
ไข่แดงไข่ไก่    5  ฟอง
ไข่ขาวไข่ไก่    6  ฟอง
น้ำมะนาว    ½  ช้อนโต๊ะ
เกลือป่น    1  หยิบมือ
น้ำตาลทรายละเอียด    85  กรัม
อุปกรณ์ พิมพ์เค้ก 8×8 นิ้ว กระดาษไขสำหรับปูพิมพ์
ขั้นตอน
1.อุ่นเตาอบที่อุณหภูมิ 150 องศาเซลเซียส เตรียมไว้ ร่อนแป้งเค้ก 1 รอบ พักไว้ก่อน ละลายนมสดและเนยจืดให้เข้ากัน พักให้ส่วนผสมพออุ่นๆ แล้วใส่ลงในอ่างไข่แดง ตีด้วยตะกร้อให้เข้ากัน ** ขั้นตอนนี้สำคัญ การใส่ส่วนผสมเนยนมขณะอุ่นๆ จะช่วยให้แป้งละลายเข้ากันดี หากทิ้งไว้จนเย็นตัวลง เนยจะเป็นไข ทำให้ส่วนผสมเป็นเม็ดๆ

2. ร่อนแป้งเค้กอีกครั้งลงในอ่างไข่แดง ใช้ตะกร้อคนให้ส่วนผสมเนียนเข้ากัน  **ไม่ควรคนนานเกิน เนื้อเค้กจะเเน่น

3. ใส่ไข่ขาว น้ำมะนาว และเกลือลงในอ่างผสม  ตีด้วยความเร็วต่ำจนไข่ขาวเริ่มเป็นฟองหยาบๆ แบ่งใส่น้ำตาลทีละ 1/3 ส่วน ตีต่อจนไข่ขาวตั้งยอดอ่อน มีลักษณะเป็นโฟมแน่นละเอียด ** ขั้นตอนนี้สำคัญที่สุดเพราะไข่ขาวเป็นตัวช่วยให้เค้กนุ่มฟู ให้สังเกตว่าขณะตีจะรู้สึกหนืดๆ หรือเมื่อยมากขึ้น​☺ เพราะไข่ขาวเนื้อจะเนื้อวาว แน่นละเอียดขึ้น ลองหยุดตีแล้วยกตะกร้อขึ้นมา ไข่ขาวที่ปลายตะกร้อหรือในอ่างผสมด้านล่างจะเป็นเกลียวยอดแหลม

4. ตักไข่ขาว ¼ ลงในอ่างไข่แดง คนให้เข้ากันด้วยตะกร้ออย่างเบามือ เททั้งหมดกลับลงในอ่างไข่ขาวที่เหลือ ตะล่อมเบาๆ ให้เข้ากันด้วยพายยางจนเป็นเนื้อเดียวกัน


5. เทใส่พิมพ์ ใช้ไม้ปลายแหลมเกลี่ยให้อากาศ เคาะพิมพ์เพื่อไล่อากาศ 2-3 ที วางพิมพ์เค้กในถาดอบหล่อน้ำ นำเข้าอบนาน 55 นาที นำออกจาเตาอบ ** จุดสำคัญของขั้นตอนนี้คือการผสมไข่ขาวและไข่แดงให้เป็นเนื้อเดียวกันอย่างเบามือ และไม่ผสมนานเกินไปจนฟองไข่ขาวยุบตัว เนื้อเค้กที่ดีก่อนใส่พิมพ์ต้องมีลักษณะเป็นโฟมเบา นอกจากนั้นการอบหล่อน้ำจะช่วยกระจายความร้อนรอบๆพิมพ์ให้สม่ำเสมอช่วยป้องกันไม่ให้หน้าเค้กแตกจากกัน)

6. เมื่อครบเวลาแล้วนำเค้กออกจากเตาอบ คว่ำเค้กออกจากพิมพ์ และลอกกระดาษไขออก พักเค้กไว้บนตะแกรงจนเย็นสนิท แล้วจึงนำไปประกอบเป็นสตรอเบอร์รีช็อตเค้ก

tips 
ภาพด้านล่างนี้เป็นตัวอย่างเนื้อเค้กที่อบเสร็จแล้วที่ถูกต้อง​กับเนื้อเค้กที่ไม่ฟู ซึ่งเกิดจากการตีไข่ขาวไม่ได้ที่ หรือเกิดจากการผสมนานเกินไป ทำให้เนื้อเค้กไม่ฟูเท่าที่ควร ซ้ำเมื่ออบเอาออกจากเตาอบ เค้กจะหดตัวลงเล็กน้อยด้วย

เอาหล่ะ เมื่อได้เนื้อเค้กนุ่มฟิ้วแบบญี่ปุ่นดั่งใจแล้ว เราก็ไปประกอบสตรอว์เบอร์รีช็อตเค้กกันเลย! ดูสูตรสตรอว์เบอร์รีช็อตเค้กได้เลย นอกจากสตรอว์เบอร์รีช็อตเค้กแล้ว สามารถเปลี่ยนผลไม้ด้านในเป็นส้ม กีวี ฯลฯ ได้ตามในชอบ หรือเพิ่มผงชาเขียว ผงโกโก้เข้าไปในเนื้อเค้กให้เป็นอีกรสชาติหนึ่งก็ยังได้
คลิกที่นี่เพื่อดูสูตรสตรอว์เบอร์รีช็อตเค้ก 
บทความที่เกี่ยวข้อง


cookbook reviews by นายครัว


ใช้เตาอบให้เป็น ทำเบเกอรีให้ปัง






share this














ณวรา
เปลี่ยนบุญเลิศ

chef










พัชริดา
พันธุมาศ

graphic designer










พิมพ์ธาดา
ปฐมโภคินเสถียร

photographer







เค้ก, เบเกอรี, เบเกอรีญี่ปุ่น 







recommended articles









ขนมหวาน vegan  กินเลย ไม่ต้องกลัวอ้วนอีกต่อไป!









ชั่งตวงวัดต้องเป๊ะ หัวใจในการทำเบเกอรี









เค้กชิฟฟอนราสป์เบอร์รี









เรื่องของ ‘เค้ก’ ที่มือใหม่หัดอบควรรู้









สตรอว์เบอร์รีช็อตเค้ก









รู้จักส่วนผสมพื้นฐานในการทำเบเกอรี









คัสเตลลาเค้ก จุดเริ่มต้นของขนมญี่ปุ่นผสมตะวันตก









ให้โฮมเมดคุกกี้เป็นของขวัญปีใหม่ได้ใจกว่ากันเยอะ










recommended videos









souffle pancake แพนเค้กซูเฟล่ | cafe at home








homemade greek yogurt ทำกรีกโยเกิร์ตกินเอง วัตถุดิบแค่ 2 อย่าง | video and recipe








สลัดบีทรูปกับมันฝรั่งทอด








กักตัวอยู่บ้าน อยากกินหมูกรอบต้องได้กิน! |review








แจกสูตร 3 น้ำจิ้มรสเด็ด ทำง่าย ยอดขายปัง – by เชฟน่าน | ciy – cook it yourself








แกงนพเก้า i ciy – cook it yourself








บ๊ะจ่างคัพ | cook or die!








เมนูไข่สุดพิเศษ ไข่ดาวปุยเมฆ (cloud eggs) l cook or die



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







