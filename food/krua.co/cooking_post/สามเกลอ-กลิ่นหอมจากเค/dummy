






‘สามเกลอ’ กลิ่นหอมจากเครื่องปรุงธรรมชาติ หัวใจของอาหารไทย








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




‘สามเกลอ’ กลิ่นหอมจากเครื่องปรุงธรรมชาติ หัวใจของอาหารไทย

story by
ธัญชนก ศรียานนท์
|
08.11.2019 






12,023 views











[ give star ]





pin







pinned







share








star rating










 0 / 5 


submit
reset
















รากผักชี กระเทียม พริกไทย รวมร่างกันอยู่ในอาหารไทยนับเมนูไม่ถ้วน จนได้ชื่อใหม่ว่า 'สามเกลอ' เพื่อนรักเพื่อนแท้ที่อยู่ในครัวไทยมาเสมอ 

สำหรับคนที่ทำอาหารไทยอาจเจอคำว่า ‘สามเกลอ’ อยู่บ่อยครั้ง และแรกพบอาจเกิดคำถามว่าสามเกลอคืออะไร ช่วยทำให้อาหารอร่อยขึ้นอย่างไร? สามเกลอ คือการรวมตัวกันของรากผักชี กระเทียม และพริกไทยนำมาโขลกรวมกัน ไว้ใช้ผัดปรุงกับเนื้อสัตว์เพื่อดับกลิ่นคาว ถือเป็นภูมิปัญญาของคนไทยสมัยก่อนที่คิดเอาเครื่องชูรสจากธรรมชาติมาปรุงแต่งอาหารให้อร่อย


จุดเด่นของสามเกลออยู่ที่กลิ่นหอม เนื่องจากรากผักชีและกระเทียมมีน้ำมันหอมระเหยอยู่ เมื่อตำหรือโขลกจะทำให้น้ำมันหอมระเหยออกมา ช่วยดับกลิ่นคาวเนื้อสัตว์ ส่วนพริกไทยเพิ่มความหอมและรสชาติเผ็ดร้อน สามเกลอใช้ในอาหารว่าง เช่น หรุ่ม ล่าเตียง หมูสร่ง ปั้นสิบไส้ปลา ขนมปังหน้าหมู ถั่วแปบไส้กุ้ง ฯลฯ ในอาหารประเภทแกง เช่น ต้มจืด (ใส่ในหมูปั้นก้อน) อาหารประเภทผัดกระเทียมพริกไทย ใช้หมักเนื้อสัตว์ก่อนนำไปย่างหรือทอด ดังนั้นไม่ว่าจะอาหารว่างหรืออาหารไทยก็ปฏิเสธไม่ได้เลยว่า ส่วนใหญ่หัวใจหลักคือสามเกลอ 
ขั้นตอนทำ ‘สามเกลอ’ ง่ายๆ 
ขั้นตอนที่ 1 เลือกวัตถุดิบคุณภาพ
การทำเครื่องเทศอย่าง ‘สามเกลอ’ นั้นไม่ยาก โดยเลือกรากผักชีขนาดกลาง ไม่เล็กไม่ใหญ่จนเกินไป เพราะรากใหญ่จะมีเส้นใยมาก ส่วนรากเล็กจะไม่ค่อยมีกลิ่นหอมกระเทียม ควรเลือกใช้กระเทียมกลีบเล็ก (หรือกระเทียมไทย) จะมีกลิ่นหอมและเผ็ดกว่ากระเทียมกลีบใหญ่ (กระเทียมจีน) และพริกไทยควรใช้พริกไทยเม็ด ไม่ว่าจะพริกไทยดำหรือพริกไทยขาวสามารถใช้ได้ทั้งสองชนิด เพราะพริกไทยป่นจะหอมน้อยกว่าหลายเท่าตัว สัดส่วนสามเกลอ คือ รากผักชีซอย 1 ช้อนโต๊ะ กระเทียมไทยแกะเปลือก 1 ช้อนโต๊ะ และพริกไทยขาวหรือดำ ½    ช้อนโต๊ะ เมื่อได้ของครบแล้วมาดูกัน


ขั้นตอนที่ 2 เตรียมของ
นำรากผักชีมาทำความสะอาดโดยใช้มีดขูดเอาเศษดินที่ติดอยู่ตามรากออกจนขาวเกลี้ยง นำไปล้างด้วยน้ำสะอาดและซับให้แห้ง ซอยเป็นแว่นเล็กๆ เตรียมไว้ ส่วนกระเทียมปอกเปลือก แล้วล้างให้สะอาด ซับให้แห้ง

ขั้นตอนที่ 3 โขลกให้เข้ากัน
ใส่รากผักชี​ซอย กระเทียมไทย และพริกไทยขาวหรือดำลงในครก โขลกให้ทุกอย่างละเอียดเข้ากันดี ได้สามเกลอไว้ใช้ต้ม หมัก ผัดตามต้องการ 


เคล็ดลับเก็บ ‘สามเกลอ’ ให้เอาไว้ใช้ได้นาน!
การเก็บสามเกลอให้อยู่ได้นาน ต้องเลือกใช้วัตถุดิบสดใหม่ ไม่ควรใช้รากผักชีที่ใกล้เน่าหรือฉ่ำน้ำ หรือกระเทียมที่ราขึ้นเด็ดขาด เพราะจะส่งผลต่ออายุการเก็บของสามเกลอนั่นเอง นำสามเกลอที่โขลกเอาไว้แล้วมาแบ่งใส่ถุงเล็กๆ เก็บใส่ไว้ในช่องแช่แข็ง สามารถเก็บได้เป็นเดือน เวลาจะใช้ให้นำออกมาไว้นอกตู้เย็น รอให้คลายความเย็นแล้วนำไปใช้ได้ตามต้องการ เหมาะสำหรับคนที่ปรุงอาหารอยู่บ่อยๆ หากจะโขลกสามเกลอเองทุกครั้งอาจเสียเวลา ทำเก็บไว้แบบนี้สะดวกและช่วยทุ่นเวลาได้ด้วย 

สูตรอาหารว่างที่ใช้สามเกลอ

คลิกเพื่อดูสูตรม้าฮ่อ 

คลิกเพื่อดูสูตรครองแครงกรอบ 

คลิกเพื่อดูสูตรล่าเตียง
สูตรอาหารไทยที่ใช้สามเกลอ

คลิกเพื่อดูสูตรไก่ย่างกะทิสด 

คลิกเพื่อดูสูตรกุ้งแม่น้ำทอดกระเทียม

คลิกเพื่อดูสูตรแกงจืดเต้าหู้หมูสับ
อ่าบทความเพิ่มเติม

ของว่างไทย อร่อยพอดีคำ
เครื่องปรุงสามัญคู่ครัว เพิ่มรสเพิ่มเสน่ห์อาหารไทย
เบสิกกะทิไทย ปรุงแกงไทยอร่อยล้ำ
ปากหม้อแป้งสด เนื้อนุ่ม อร่อยได้หลายแบบ





share this














ธัญชนก
ศรียานนท์

food team










พัชริดา
พันธุมาศ

graphic designer










พรพิมล
โรจน์สิริอนันต์

photographer







สมุนไพร, สามเกลอ, อาหารไทย, เครื่องปรุง 







recommended articles









เมนูลับจากเมืองเล็ก ‘สมุทรสงคราม’









ตำรับต่างแดนในตำราอาหารไทยเล่มแรก ‘แม่ครัวหัวป่าก์’









‘ปากะศิลป’ ของดีที่หายไป









‘แสร้งว่า’ เครื่องจิ้มรสนัว ความอร่อยที่จงใจแสร้ง









น้ำพริกลงเรือตำรับเก่า ของเหลือติดครัวไทย หยิบมาปรุงใหม่ให้อร่อย









ถอดรหัสพริกแกงไทย









ขนมค้างคาว ของว่างไทยโบราณ









ต้มแซ่บกระดูกอ่อนน้ำข้น










recommended videos









ข้าวห่อไข่ลุ้นระทึก








ขนมจีนน้ำยาแกงไก่ l cook or die!








the art of croissants ศิลปะครัวซองต์ แห่งกังสดาล อัมพวา | heartmade วัตถุดิบหลักจากหัวใจ








ผัดหมี่ซั่วเห็ดหอม








ขนมปังเนยหนึบไข่เค็ม l cook or die!








ตำกระท้อน i cook or die!








cook สู้โควิด | ยูนิคอร์นมิลเชค








บราวนี่เตาติ๊ง | cook สู้โควิด



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







