






‘แสนคำนึงลอยคอ’ หม้อแกงปั่นในนมสด ลอยคอด้วยไอศกรีมผลไม้








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

ขนมไทยจงเจริญ




‘แสนคำนึงลอยคอ’ หม้อแกงปั่นในนมสด ลอยคอด้วยไอศกรีมผลไม้

story by
ประภากมล หุ่นใย
|
21.03.2018 






5,394 views











[ give star ]





pin







pinned







share








star rating










 0 / 5 


submit
reset















เมนูขนมไทยแปลงร่าง ลำดับสอง ต่อจาก ปฐมบท ‘หัวหินแสนคำนึง’ คำว่า ‘แสนคำนึง’ ใช้เรียกขนมตระกูลหม้อแกง ขนมคู่เมืองไทยดั้งเดิม (ที่ได้รับวิทยาการมาจากฝรั่งอีกที) คนกรุงไปเที่ยวหัวหิน ขากลับของฝากยอดฮิตไม่พ้นขนมหม้อแกงเมืองเพชร คนซื้อซื้อฝากคนรักที่เขาคำนึงนึกถึงกัน 

ส่วนเราวันนี้ มาชวนกันทำให้คนกิน ‘แสนคำนึง’ นึกถึงขนมไทยอร่อยๆ ไม่ลืมเลือน
วิธีทำไม่ยากค่ะ ส่วนประกอบ คือ
1. ขนมหม้อแกงเจ้าอร่อย ใช้ได้ทั้งขนมหม้อแกงเผือกและขนมหม้อแกงไข่ (หม้อแกงสังขยา) ข้อสำคัญ ห้ามใช้ขนมหม้อแกงถั่ว เหตุเพราะรสกลิ่นไปกันไม่ได้กับเมนูนี้ (แล้วจะมีเมนูอื่นมานำเสนอสำหรับขนมหม้อแกงถั่วอย่างแน่นอนค่ะ) เลือกได้ตามชอบทั้งขนมหม้อแกงเผือกร้านแม่เก็บหัวหิน ขนมหม้อแกงเผือกแม่กิมไล้ แม่กิมลั้ง และเจ้าอร่อยอีกหลายๆ เจ้า ตลอดเส้นทางกลับ กทม. ส่วนถ้าจะเป็นเจ้าที่ กทม.ขอแนะนำให้พุ่งตรงไปที่ร้านขนมไทยเก้าพี่น้องสาขาบงมาร์เช่ (ที่ระบุสาขาบงมาร์เช่ เพราะสาขาอตก. ไม่มีขนมหม้อแกงไข่ค่ะ) สำหรับท่านที่ไม่ได้อยู่กรุงเทพฯ และหัวหิน หาซื้อขนมหม้อแกงเจ้าอร่อยในจังหวัดของท่านได้ตามชอบ ขอเพียงเป็นหม้อแกงไข่และหม้อแกงเผือกเท่านั้นเป็นพอค่ะ อ้อ มีข้อแนะนำ หากหม้อแกงเจ้าอื่นๆ ที่นำมาใช้มีรสหวานมาก ให้เติมกะทิสดสักช้อนชาลงไปตัดหวานในส่วนผสม
เมื่อหาซื้อขนมหม้อแกงมาได้แล้ว ขอให้นำมาแช่เย็นไว้ล่วงหน้า 1 คืน เพื่อเป็นการสะเด็ดน้ำเชื่อมส่วนเกินออก และทำให้เนื้อขนมหม้อแกงแน่นตึง ไม่ยุ่ยเกินไปเวลานำไปปั่น
2. นมสดรสจืด (ไม่พร่องมันเนย)
3. ไอศกรีมรสมะม่วงเสาวรสของสเวนเซ่นส์ เพราะมีรสชาติพอดีกับน้ำโฟลตหม้อแกง ชนิดที่เรียกว่าเกิดมาเพื่อกันและกัน
4. ผงโกโก้ แนะนำยี่ห้อแวนฮูเตน เบลเยียม กระป๋องฟ้า (ขนาดเล็ก) หรือกระป๋องน้ำตาล (ขนาดใหญ่) ถ้าเป็นกระป๋องขาวทองหรือแบบกล่อง จะเปนแวนฮูเตน มาเลเซีย กลิ่นจะคนละแบบ ไม่เหมาะค่ะ ส่วนยี่ห้ออื่นๆ ก็อาจจะมีกลิ่นและรสที่เหมาะกับขนมเมนูอื่น แต่เมนูนี้ ขอแนะนำเฉพาะดังที่กล่าวมาค่ะ
5. ทองคำเปลวบริสุทธิ์ ชนิดรับประทานได้
ขั้นตอนการทำ
1. นำภาชนะชนิดโหลแก้ว แช่ช่องแช่แข็ง เตรียมไว้ประมาณ 30 นาที ถึง 1 ชม. หากช่องแช่แข็งในตู้เย็นไม่แยกคาวหวาน ขอให้แร็ปฟิลม์ ป้องกันกลิ่นคาวจากอาหารอื่น แร็ปหลายๆ รอบนะคะ
2. เมื่อจะเริ่มทำ ให้เตรียมจานวางโหลแก้ว เป็นจานพื้นแบนราบ นำเพลทฉลุลายมาวางลง (หากไม่มี ให้ใช้ใบไม้ที่หาได้ในบ้าน เช่น ใบแก้ว ใบมะขาม แทนได้) โรยผงโกโก้ให้ทั่ว ยกเพลท หรือใบไม้ขึ้น ได้เป็นจานสวยงามเตรียมไว้ค่ะ
3. เทนม 60 กรัม และขนมหม้อแกง 60 กรัม (แกะเม็ดบัว ที่หน้าขนมออกก่อน) โดยคำว่า 60 กรัมนี้ หากกะเอา ก็ประมาณ ¼ ถ้วยตวงก็ไม่ใช่  1/3 ถ้วยตวงก็ไม่เชิงค่ะ ยุคนี้เป็นยุคดิจิทัลแล้ว จึงแนะนำให้ท่านที่รักการทำขนมหาซื้อตาชั่งดิจิทัลติดบ้านไว้ ดีงามที่สุดค่ะ ปั่นส่วนผสมสัก 2-3 ครั้งสั้นๆ อย่าให้ละเอียดเนียนเกินไป จะมันจนไม่อร่อย กลิ่น รส เสน่ห์ของหม้อแกงจะลดทอนลงค่ะ จากนั้นเทลงโหลแก้วที่แช่เย็นเตรียมไว้
4. ตักไอศกรีม 1 สกู๊ป แล้วนำลงไป ‘ลอยคอ’ ในน้ำโฟลตหม้อแกง
5. โรยผงโกโก้ คลุมทั้งไอศกรีมและน้ำโฟลตให้ทั่ว
6. ใช้ปลายช้อนชาสะกิดเนื้อไอศกรีมด้านบนออกเล็กน้อย เพื่อแปะทองคำเปลว เป็นอันเสร็จพิธี พร้อมเสิร์ฟ ให้คนรอรับประทานร้องกรี๊ดกร๊าด
เวลารับประทาน
เปิดลิ้นด้วยไอศกรีมรสเปรี้ยวอมหวานและตักน้ำโฟลทชิมเบาๆ จากนั้นก็ละเลียดตามชอบค่ะ ตลอดการรับประทาน ท่านจะได้ลอยละล่องไปกับรสเปรี้ยว หวาน มัน หอม เมื่อลอยคอมาถึงท้ายถ้วย และไอศกรีมหมด จะเหลือน้ำโฟลทขลุกขลิก ขอให้รับประทานเคียงกับผงโกโก้บนจานนะคะ
ทั้งหมดนี้ จะเป็นรสชาติที่ ‘แสนคำนึง’
เมนูแสนง่าย ทำกินเองเพลิน ทำเลี้ยงเพื่อนได้หน้า ลูกๆ หลานๆ ล้วนมารอกิน ทำเลี้ยงแขกผู้มีเกียรติ ก็แสนชื่นใจ ทำอวดโซเชี่ยล เก๋ทันสมัย อย่าลืมใส่แท็ก #ขนมไทยจงเจริญ นะคะ เปล่งเสียง เฮ!!!! พร้อมกันค่ะ
เป็นอันเสร็จพิธี (จริงๆ)

 
 
บทความเพิ่มเติม

แสนคำนึงลอยคอ ‘กลีบลำดวน’ โฟลตนมสดผสมกลีบลำดวนหอมหวาน
‘ขนมชั้นชวนเธอดื่ม’ ขนมชั้นในน้ำกะทิหวานเย็นชื่นใจ
จับเลี้ยงกรานิต้า รวมมิตรเกล็ดน้ำแข็งหวานเย็นดับร้อนเมืองสยาม
มองต์บลังก์หม้อแกงเผือก
หม้อแกงบัตเตอร์นัทสควอช





share this














ประภากมล
หุ่นใย

writer










อรพิม
วรรณกายนต์

photographer







milk float, ขนมหม้อแกง, ขนมหม้อแกงเผือก, ขนมไทย, ขนมไทยจงเจริญ, ขนมไทยประยุกต์, ขนมไทยฟิวชั่น, ประภากมล หุ่นใย, หวานเย็น, เชอร์เบท, โฟลต, โฟลตหม้อแกง, ไอศกรีม 







recommended articles









แสนคำนึงลอยคอ ‘กลีบลำดวน’ โฟลตนมสดผสมกลีบลำดวนหอมหวาน









‘ลั่นบึง’ เครื่องดื่มเย็นจากสายบัว หอมอร่อยแสนชื่นใจ









ขุมทรัพย์ท้าวทองกีบม้า (ตำรับทองม้วน)









‘มะขามนัว’ นามะช็อกรสละมุนจากน้ำมะขามเปียก









แยมสายบัวอร่อยสไตล์ไทยกากใยสูง









‘กะปินัว’ นามะช็อกกะปิสุดนัวครบรสหวานมันเค็ม









‘หัวหินแสนคำนึง’ หม้อแกงเคียงเคล้าไอศกรีม ทองหยอด ส้ม และผงโกโก้









อินทนิล ขนมไทยชื่อไพเราะ นุ่มหนึบหากินยาก










recommended videos









หมูชาชู | cook สู้ โควิด








ยำเนื้อย่าง








น้ำปั่นเมนูแปลก และแม่ค้าสุดแซ่บ ยืนหนึ่งที่ศิริราช | review








มาม่าปลากระป๋องต้มยำ เมนูเด็กหอถูก ง่าย อร่อย ! l cook or die!








ไอศกรีมทุเรียน i cook or die!








หลนกุ้ง cook or die!








เค้กผักชี








น้ำพริกกากหมู กรุบกรอบ แซ่บนัวถึงใจ by เชฟน่าน l ciy – cook it yourself



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







