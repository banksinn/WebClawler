






หมี่หลอ เมนูอร่อยที่จะได้กินเมื่อมีคนตาย








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




หมี่หลอ เมนูอร่อยที่จะได้กินเมื่อมีคนตาย

story by
ชรินรัตน์ จริงจิตร
|
19.01.2022 






81 views











[ give star ]





pin







pinned







share








star rating










 0 / 5 


submit
reset
















"หมี่หลอ" หรือ "หมี่หนำเหนี่ยว" เมนูเส้นตามแบบฉบับคนตรังที่ทำกินเองได้ไม่ยากเลย 

อาหารการกินอันเป็นเอกลักษณ์ของคนตรังนั้น เขียนเล่าเท่าไรก็ไม่หมด ทั้งอาหารเช้าที่จัดเต็มอย่างไม่มีใครเหมือน หมูย่างรสเด็ดที่แขกไปใครมาก็ต้องขอลิ้มลองกันสักครั้ง เกาหยุกอาหารสำคัญในงานศพ วันนี้เลยขอนำเสนอ หมี่หลอ หรือ หมี่หนำเหนี่ยว ที่ขึ้นชื่อว่าเป็นอาหารประจำถิ่นของคนตรัง ชนิดที่ใครเป็นคนตรังก็รู้จักเมนูนี้ดี เพราะหากบ้านใครมีงานศพ เมื่อถึงวันออกศพก็จะได้กินเมนูนี้ในวันงาน พ่อครัวประจำงานศพจะทำกันเป็นหม้อใหญ่ๆ แจกคนที่มาในงานให้ได้กินกัน 

แต่ปัจจุบัน ไม่ต้องไปถึงงานศพก็หากินได้ตามร้านอาหารในจังหวัดตรัง เวลาที่ใครมาเที่ยวเมืองตรังแล้วอยากกินอาหารประจำถิ่นที่หากินได้ที่ตรังที่เดียว เมนูนี้จะถูกแนะนำให้เหล่านักท่องเที่ยวได้ลิ้มลองดูสักครั้ง 
พูดมาถึงตรงนี้อาจจะยังคิดไม่ออกว่าเมนูชื่อเรียกยากมีหน้าตาและรสชาติจะเป็นอย่างไร ผู้เขียนพูดชื่อเมนูนี้ให้เพื่อนฟัง ทุกคนก็มีเครื่องหมายคำถามขึ้นบนหัวแน่นอนว่าเมนูอะไรนะ ชื่อเรียกว่าอะไรนะ แล้วรสชาติเป็นอย่างไร เลยต้องบรรยายในแบบที่ผู้เขียนคิดว่าน่าจะทำให้เพื่อนๆ เข้าใจได้ง่ายที่สุดคือ หน้าตาเหมือนราดหน้า แต่เปลี่ยนจากเส้นใหญ่เป็นเส้นหมี่เหลือง คล้ายเส้นราเมง 

นำเส้นหมี่เหลืองไปลวก จากนั้นราดด้วยน้ำที่คล้ายน้ำราดหน้าโดยมีเครื่องอย่างหมูสับ กุ้งแห้ง เห็ดหอมแห้งหั่นเป็นเส้น และเนื้อปู น้ำข้นแต่ไม่ข้นเหมือนราดหน้า รสชาติเค็มหวาน หอมกลิ่นกุ้งแห้ง ราดบนเส้นหมี่เหลือง เหยาะพริกไทยลงไปหน่อย จะโรยต้นหอมด้วยก็ได้ แค่นี้ก็กินได้แล้ว บรรยายไปตัวผู้เขียนเองก็นึกอยากกินขึ้นมาทันที 
ในความทรงจำเมนูนี้ของผู้เขียนนั้น ก็อย่างที่บอกไปข้างต้นว่าแต่ก่อนจะได้กินก็เฉพาะมีงานศพเท่านั้น แต่บางครั้งแม่ก็ทำให้กินบ้างเวลาได้เนื้อปูสดๆ มา หรือมีเส้นหมี่เหลือจากตอนไหว้เจ้า เวลาแม่ทำทีหนึ่งก็จะทำเป็นหม้อใหญ่ๆ กินกันไปทีหลายวัน ขั้นตอนการทำ แม่จะลวกเส้นหมี่กับน้ำร้อนให้เส้นหมี่สุกนุ่มและคลายตัว จากนั้นเอาน้ำมันมาเคล้าเล็กน้อยเพื่อไม่ให้เส้นหมี่ติดกัน 

แล้วแม่ก็จัดการผัดเครื่องน้ำราด โดยผัดหมูสับให้สุกก่อน จากนั้นจึงใส่กุ้งแห้ง เห็ดหอมแห้งที่นุ่มแล้ว และเนื้อปูก้อน แม่บอกว่าไม่ต้องใช้เนื้อปูก้อนก็ได้ ใช่เนื้อปูส่วนก้ามที่เป็นเนื้อก้ามแดงก็ได้เหมือนกัน 

ผัดให้ทุกอย่างเข้ากันแล้วหอม จากนั้นก็ใส่น้ำลงไปพอเดือดอีกครั้งก็ใส่แป้งข้าวโพดที่ละลายน้ำลงไปผัดให้น้ำข้นเล็กน้อย ใส่ต้นหอมลงไปเพิ่มสีสัน เท่านี้ก็เสร็จเรียบร้อย กลิ่นหอมของกุ้งแห้งทำให้อยากกินขึ้นมาทันที ซึ่งผู้เขียนได้ลองทำเมนูนี้ให้น้องๆ ที่ทำงานลองกินดู แต่ละคนพูดเป็นเสียงเดียวกันว่าอร่อยแต่แปลกดี รสชาติคุ้นๆ แต่นึกไม่ออกว่าเหมือนอะไร แค่ได้ยินเท่านี้ผู้เขียนก็ดีใจแล้ว 


คลิกที่นี่เพื่อดูสูตรหมี่หลอ

หากใครได้ไปเที่ยเมืองตรังลองไปหากินดูนะคะ เชื่อว่าทุกคนต้องติดใจเมนูนี้แน่นอน หรือหากยังไม่มีเวลาไปเที่ยวตรังก็แวะมาที่ krua.co นี่ละค่ะ เพราะเราลงสูตรพร้อมกับวิธีทำอย่างละเอียด ให้ทำตามกันได้ รับประกันได้ว่าทุกคนกินแล้วต้องติดใจแน่นอน
อ่านบทความเพิ่มเติม

คิดถึง ‘หมูย่างเมืองตรัง’ ก็ทำเองไปเลย!
เกาหยุก อาหารในงานที่ทำกินเองก็ได้
‘ค่อมเจือง’ น้ำจิ้มคู่โต๊ะคู่ใจคนตรัง
หาของกินที่ตลาดเช้าเมืองชูชก





share this














ชรินรัตน์
จริงจิตร

food team










พิมพ์ธาดา
ปฐมโภคินเสถียร

photographer










ศศิกานต์
เพิ่มสุขทวี

graphic designer







วัฒนธรรมอาหาร, อาหารท้องถิ่น, เมนูเส้น 







recommended articles









กล้วยลอยตาล ขนมท้องถิ่น (แต่) หากินยากที่สุดในสมุทรสงคราม









เต้าหู้ดำ รสชาติเครื่องเทศแห่งโพธาราม









คัพเค้กคาลัว









กินถั่ว ไม่กลัวตด… เหตุผลดีๆ ที่คนไทยควรกินถั่ว









ผัดเปรี้ยวหวานมังสวิรัติ









โชคุปังทรัฟเฟิลชีส









เต้าหู้ไข่ทรงเครื่อง









ซุปหูฉลามเจ










recommended videos









cook or die! ข้าวหน้าแกงกะหรี่กุ้งทอด








โคล่าสด ทำกินเองก็ได้ สนุก สดชื่น แก้เครียดได้ดี | #ววแอดไวซ์เด้อ








the honey journey-ภารกิจตามล่าหาน้ำผึ้งป่า | food story








cook สู้ covid-19| แซนด์วิชชีสเยิ้ม








กินแหลกในอควาเรียม








ยำเนื้อย่าง








ช็อคโกแลตเนยถั่ว i cook or die!








บราวนี่ สูตรเข้มข้น ช็อกโกแลตเน้นๆ (fudgy brownies) l cook or die



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























