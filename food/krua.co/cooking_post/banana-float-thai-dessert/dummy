






กล้วยลอยตาล ขนมท้องถิ่น (แต่) หากินยากที่สุดในสมุทรสงคราม








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




กล้วยลอยตาล ขนมท้องถิ่น (แต่) หากินยากที่สุดในสมุทรสงคราม

story by
กฤติน ศรีบุตร
|
12.01.2022 






125 views











[ give star ]





pin







pinned







share








star rating










 0 / 5 


submit
reset
















ขนมหวานไทยที่เป็นผลพลอยได้ในกรรมวิธีผลิตน้ำตาล ยิ่งนานวันเข้ายิ่งเลือนหายไปตามกาลเวลา 

พูดถึงของขึ้นชื่อจากจังหวัดสมุทรสงคราม ผมเชื่อว่าหลายๆ คนตอบได้โดยไม่ต้องคิดเลยทีเดียว ไม่ว่าจะเป็นปลาทูแม่กลอง ส้มโอ ลิ้นจี่ นาเกลือ น้ำตาลมะพร้าว อีกมากมายจนคำตอบแทบไม่ซ้ำกัน แต่วันนี้กลับกัน ผมจะพูดถึงขนมหวานประจำท้องถิ่นที่น้อยคนจะรู้จัก พอเล่าไปเรื่อยๆ เชื่อว่าทุกคนจะร้อง “อ๋อ” จนคอแห้งเลยครับ ว่าทำไมถึงหากินได้ยาก

นั่นคือ ‘กล้วยลอยตาล’ หรือเดิมทีมีชื่อว่า ‘กล้วยลอยน้ำตาล’ เป็นขนมหวานที่หากินได้ยากมากถึงมากที่สุดในปัจจุบัน โดยเป็นการทอดกล้วยในน้ำตาลคล้ายกับการเชื่อมกล้วย และเป็นภูมิปัญญาของชาวสวนมะพร้าวในจังหวัดสมุทรสงครามในสมัยก่อน ส่วนชื่อขนม คำว่า ‘กล้วยลอยตาล’ เป็นชื่อที่ หม่อมราชวงศ์ถนัดศรี สวัสดิวัตน์ เป็นผู้บัญญัติ เพราะท่านเคยมากินขนมที่สวนของลุงปรีชาแล้วถามชื่อขนม ลุงตอบว่า ‘กล้วยลอยน้ำตาล’ ท่านจึงตัดคำว่า ‘น้ำ’ ออก กลายเป็น ‘กล้วยลอยตาล’ ในที่สุด
ชาวสวนเล่าให้ฟังว่า “สมัยก่อนตอนเป็นเด็ก ขนมอย่างทุกวันนี้ไม่ค่อยมี หากอยากกินก็คงต้องโบกรถเข้าเมือง ขนมที่ชาวบ้านทำส่วนใหญ่เป็นขนมไทยที่ทำเฉพาะท้องถิ่น อย่างขนมกล้วย ขนมตาล ข้าวต้มมัด บางทีต้องรอโอกาสกว่าจะได้กิน แต่ด้วยความเป็นเด็ก และปู่ย่าตายายอยากให้ลูกหลานได้กินก็เลยทำขนมง่ายๆ โดยอาศัยหม้อที่กำลังต้มน้ำตาลมะพร้าวที่มีอยู่ในบ้าน เลยลองตัดกล้วยน้ำว้าห่ามๆ มาสักหวี โยนลงไปในหม้อที่กำลังต้มน้ำตาลมะพร้าวที่กำลังร้อนพล่าน รอ 3 ชั่วโมงถึงจะได้กิน พอได้ก็จะนำมาเสียบทางมะพร้าวแจกเด็กๆ รสชาติกล้วยที่ได้นั้นหอมหวานพอดี และต้องกินตอนร้อนๆ กลิ่นกล้วยกับน้ำตาลมันจะหอมฟุ้งพุ่งเข้ามาแตะจมูก เวลากินเข้าไปทุกอย่างจะละลายในปาก”

เป็นการเล่าที่ผมเห็นภาพไปพร้อมความรู้สึกที่เต็มอิ่ม หากได้ถือ ‘กล้วยลอยตาล’ กันคนละไม้สองไม้ กินไป วิ่งเล่นไป เป็นเด็กน้อยตามประสาเด็กแบบที่เขาเล่า คงดูน่าสนุกครับ
จะว่าไป ขั้นตอนการทำนั้นไม่ยากเลย แต่ถ้าต้องหาวัตถุดิบเอง ไหนจะน้ำหวานจากจั่นมะพร้าว แล้วยังต้องต้มน้ำตาลที่ใช้เวลาค่อนวันอีก นี่คงเป็นเหตุผลที่คลายความสงสัยว่าทำไมจึงหากินได้ยากนัก
แต่วันนี้ผมมีวิธีการทำกล้วยลอยตาลแบบประยุกต์ง่ายๆ ที่จะทำให้ทุกคนได้ลิ้มรองรสชาติของ ‘กล้วยลอยตาล’ กันครับ
กล้วยลอยตาล
วัตถุดิบ
กล้วยน้ำว้าห่าม (เปลือกสีเขียวอมเหลือง) 12 ลูกน้ำตาลมะพร้าว 500 กรัมน้ำมะพร้าวอ่อน 500 มิลลิลิตรน้ำเปล่า 500 มิลลิลิตรอุปกรณ์: ไม้เสียบลูกชิ้น

วิธีทำ
ตั้งน้ำมะพร้าวและน้ำตาลมะพร้าวบนหม้อ ตั้งไฟอ่อน-กลาง หากไฟแรงไปจะทำให้น้ำตาลไหม้นำกล้วยน้ำว้ามาปอกเปลือก แกะเยื่อออกให้หมด จากนั้นนำกล้วยไปล้างน้ำให้สะอาดพอน้ำตาลเดือด ค่อยๆ หย่อนกล้วยลงไป ต้มทิ้งไว้ประมาณ 1-2 ชั่วโมง ระหว่างนั้น ให้คอยตักฟองออก และ คอยสังเกตว่าน้ำตาลที่ต้มแห้งหรือไม่ หากน้ำตาลแห้งก็ค่อยๆ เติมน้ำลงไปเมื่อกล้วยสุกจะมีลักษณะสีน้ำตาลแดงอ่อนๆ เป็นเงาสวย ตักเสิร์ฟใส่จาน หรือเสียบไม้เพื่อให้กินได้สนุกมากขึ้น

ลักษณะที่ดี
กล้วยลอยตาลมีลักษณะใสเป็นเงาสีน้ำตาลแดงอ่อนๆ เนื้อนุ่มรสหวาน ไม่เละ
ข้อน่ารู้
กล้วยที่ทำความสะอาดต้องไม่เหลือเยื่อทิ้งไว้ มิเช่นนั้นจะทำให้น้ำตาลนั้นแดงไม่สวยต้มกล้วยด้วยไฟกลาง ถ้าใช้ไฟแรงมากน้ำตาลจะไหม้เร็วแล้วกล้วยก็จะแข็งและเหี่ยวกินตอนที่ร้อนๆ จะอร่อยมากโดยปกติการต้มน้ำตาลจะใช้น้ำหวานจากดอกจั่นมะพร้าว สูตรนี้เพื่อให้หาวัตถุดิบง่ายขึ้น เราจึงเลือกใช้น้ำมะพร้าวอ่อนแทนน้ำจากจั่นมะพร้าว

สั่งซื้อน้ำตาลมะพร้าว 100% จากบ้านแพ้ว จ.สมุทรสาคร ได้ที่
https://shp.ee/ijvr259https://shp.ee/xjt6db9
อ่านบทความเพิ่มเติม

ตามหาเบเกอรีไทย ขนมอบยุคแรกเริ่ม
เมนูลับจากเมืองเล็ก ‘สมุทรสงคราม’
หอมหวานอย่าง ‘น้ำตาลมะพร้าวแท้’





share this














กฤติน
ศรีบุตร

food team










ศศิกานต์
เพิ่มสุขทวี

graphic designer










พิมพ์ธาดา
ปฐมโภคินเสถียร

photographer







ขนมไทย, วัฒนธรรมอาหาร, อาหารท้องถิ่น, อาหารโบราณ 







recommended articles









ข้าวแรมฟืน ถั่วพูอุ่น แป้งเคี่ยวหอมเนียนนวลถิ่นเหนือ









‘ข้าวปุก’ นุ่มหนึบ กินอุ่นๆ รับลมหนาว









เมนูลับจากเมืองเล็ก ‘สมุทรสงคราม’









‘ปากะศิลป’ ของดีที่หายไป









ตำรับต่างแดนในตำราอาหารไทยเล่มแรก ‘แม่ครัวหัวป่าก์’









‘ต้มจิ๋ว’ น้ำแกงรสอร่อยที่ปรุงให้เป็นยา 









ขนมจีนซาวน้ำ ความกลมกล่อมสดชื่นที่หลายคนไม่เคยลิ้มรส









ลอยแก้ว ลอยอย่างไร อะไรเรียกว่า ‘ลอยแก้ว’










recommended videos









เครื่องดื่มยอดฮิตจากเกาหลี ‘matcha coffee dalgona’ | cafe at home








ทริปกินแหลกล้างโลก ho chi minh city








รีวิวเตาย่างไฟฟ้าไร้ควัน รุ่นใหม่ vs รุ่นเก่า รุ่นไหนควรมีติดครัว? | ของดีติดครัว must have!!!








กินโซบะแบบเซนๆกันให้สุดแล้วหยุดที่ไก่ทอด | ทริปกินแหลกล้างโลก tohoku ep.3








รีวิว 3 ร้าน กินเพื่ออนาคต i food review








กุ้งทอดต้มยำแห้ง | home cooking by chef nan








ข้าวผัดมันเนื้อ หอมฟุ้ง สายเนื้อห้ามพลาด! – by เชฟน่าน l ciy cook it yourself








ยำเอ็นข้อไก่ทอด



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







