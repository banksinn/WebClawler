






เห็ดแชมปิญองอบชีส 








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

ทำอาหารยากตรงไหน




เห็ดแชมปิญองอบชีส 

story by
เชฟน่าน
|
11.06.2019 






8,100 views











[ give star ]





pin







pinned







share








star rating










 0 / 5 


submit
reset
















จับเห็ดแชมปิญองมาหงายท้องแล้วเสกความอร่อยชุ่มฉ่ำด้วยชีสยืด ๆ เมนูง่าย ๆ แต่รับรองได้ว่าอร่อยแน่นอน 

ต้องขอเกริ่นก่อนเลยว่า เมนูที่จะนำเสนอในบทความนี้เป็นเมนูง่ายมาก ถ้าให้ความยากที่สุดคือระดับ 10 และง่ายที่สุดคือระดับ 1 ก็ต้องบอกเลยว่ามันต้องอยู่ระดับ 1 แน่ๆ แต่ในทางกลับกัน ผมก็จะขอเติมศูนย์ไปอีกตัวหนึ่งสำหรับคะแนนความอร่อย เพราะมันอร่อยมาก อร่อยจนแค่ไปลองชิมจากร้านอาหารไม่พอ ต้องขอนำกลับมาทำกินเองที่บ้านต่อ มันจะอร่อย มันจะง่ายอย่างไร โปรดอ่านต่อได้เลยครับ
เรื่องของเรื่องเริ่มมาจากที่มีโอกาสได้เดินทางไปเที่ยวรัสเซียมาครับ รัสเซียเป็นประเทศที่ใหญ่โตมาก มีเขตแดนติดทั้งยุโรป เอเชียกลาง และเอเชียตะวันออก ทำให้อาหารของที่นี่มีความหลากหลายมาก เราจะเห็นอาหารฝรั่ง อาหารออกแนวแขกๆ และอาหารที่มีกลิ่นอายของอาหารเอเชียในร้านอาหารทั่วไป มีอยู่ร้านหนึ่งซึ่งเป็นอาหารสไตล์จอร์เจียน (georgian cuisine) มีเมนูหนึ่งซึ่งเป็นที่ถูกปากคณะของเราทั้งเด็ก วัยรุ่น และผู้สูงวัยเป็นอย่างมาก นั่นก็คือ “เห็ดอบชีส” ครับ

ใช่ครับ เห็ดอบชีสง่อยๆ นี่แหละครับ ความสำคัญของมันอยู่ตรงนี้ครับ เห็ดที่นำมาใช้เป็นเห็ดที่มีลักษณะฝรั่งเรียกว่า เห็ดกระดุม หรืออีกชื่อหนึ่งก็คือ เห็ดแชมปิญอง ตามซูเปอร์มาร์เก็ตของไทยก็เห็นวางขายกันอยู่สองสีนะครับ ก็คือสีขาวและสีน้ำตาล ซึ่งเห็ดที่ใช้ต้องสดเต่งตึงถึงจะอร่อย ถ้าไปพบเจอแบบเหี่ยวแฉะก็อย่าเผลอพลาดไปซื้อมานะครับ 

ต่อมาคือกรรมวิธีการปรุงครับ เห็ดจะถูกหงายดอกขึ้น ตัดก้านออก จากนั้นโปะด้วยชีส แล้วนำไปอบแบบที่หงายอย่างนั้นนั่นแหละครับ การหงายดอกเห็ด จะช่วยรักษาน้ำของเห็ดในขณะอบไม่ให้ไหลทิ้งเสียของ ความอร่อยของเห็ดอยู่ที่รสสัมผัสของเนื้อเห็ด และความชุ่มน้ำของมันนี่แหละ การอบแบบนี้เวิร์คที่สุดครับ
ฉะนั้นผมเลยเอามาทำกินเองที่บ้านบ้าง โดยผมเลือกใช้เห็ดแชมปิญองเหมือนต้นฉบับ แล้วขอเอาเห็ดพอร์ทเทอเบลโลมาแจมด้วย เลือกที่สดใหม่แน่นอนครับ และห้ามล้างเด็ดขาด เห็ดมีคุณสมบัติในการดูดน้ำ เห็ดที่เราซื้อมาจึงไม่ควรให้โดนน้ำเลย ถ้ามีคราบสกปรกให้ใช้วิธีปัดหรือเช็ดออก ไม่อย่างนั้นก็ใช้มีดหั่นส่วนนั้นทิ้งไปเลยจะดีกว่าครับ จากนั้นจึงหั่นก้านเห็ดออก ก้านใหญ่ก็นำมาอบแล้วกินได้อร่อยเช่นกันนะครับ หรือจะเก็บเศษ trimming ของเห็ดไว้สำหรับทำน้ำสต๊อกต่อไปก็ได้ 

ขั้นตอนที่เหลือก็แค่หงายเห็ด ปรุงรสด้วยเกลือและพริกไทยพอประมาณ ราดน้ำมันมะกอก extra virgin เข้าไปเพิ่มรสชาติอีกนิด แล้วก็โรยด้วยชีส 2 ชนิด คือ พาร์มีซานชีสขูด ให้ความเค็มกลมกล่อม ต่อด้วยมอซซาเรลลาชีสขูดให้ความยืดดดดดด 


ก่อนเข้าอบให้ห่อถาดอบด้วยฟอยล์ก่อน แล้วจึงนำเข้าไปอบในเตาอบอุณหภูมิประมาณ 180 องศาเซลเซียส นาน 8 นาที จากนั้นเอาฟอยล์ออก ขยับถาดอบให้ขึ้นด้านบน อบไฟบนต่ออีก 2 นาที ให้หน้าชีสเกรียมสวย เป็นอันเสร็จพิธี

เคล็ดลับสุดท้ายที่ทำให้เห็ดอบชีสของเราอร่อยมากๆ นั่นก็คือ อบเสร็จใหม่ๆ ต้องกินทันทีครับ เนื้อเห็ดที่สุกกำลังเต่ง น้ำของเห็ดชุ่มฉ่ำเต็มที่ ชีสกำลังยืด กินเข้าไปทั้งดอก รับรองว่าอร่อยมากกกก ส่วนว่าที่ผมทำจะเหมือนต้นฉบับหรือไม่ ให้เพื่อนๆ ช่วยคอมเมนต์ละกัน 
ปล. ถ้าดอกเห็ดมันใหญ่เกินไปก็หั่นได้นะครับ อย่าไปฝืนยัดในคำเดียว 555 

เห็ดแชมปิญองอบชีส
สำหรับ 2-3 คน
ingredients
เห็ดแชมปิญอง (สีน้ำตาล) 8 ดอก
เห็ดพอร์ทเทอเบลโล 2  ดอก
เกลือสมุทรและพริกไทยดำบดใหม่สำหรับปรุงรส
น้ำมันมะกอกชนิด extra virgin สำหรับปรุงรส
พาร์มีซานชีสขูด  60 กรัม
มอซซาเรลลาชีสขูด 2 ช้อนโต๊ะ
ตกแต่งด้วยพาสเล่ย์สับละเอียด
instruction
1. ตัดก้านเห็ดออก หงายดอกเห็ด ปรุงรสด้วยเกลือ พริกไทย และน้ำมันมะกอก โรยด้วยพาร์มีซานชีส และมอซซาเรลลาชีสให้ทั่วดอกเห็ด นำเห็ดวางในถาดอบ
2. ปิดถาดอบด้วยฟอยล์ นำเข้าเตาอบที่อุณหภูมิ 180 องศาเซลเซียส นาน 8 นาที จากนั้นเปิดฟอยล์ออก อบต่อจนชีสเกรียม 2 นาที นำออกจากเตาอบใส่ภาชนะเสิร์ฟ ตกแต่งด้วยพาสเล่ย์สับและพริกไทยดำบดใหม่  
 
บทความเพิ่มเติม

ซุปครีมเห็ดพอร์ชินี
เห็ดพอร์ตาเบลโลอบชีส
รู้จักเห็ดมิลค์กี้ ของดีจากหิมาลัย กับ นัท-กิตติพงศ์ กีรติเตชะนันท์
สปาเก็ตตีเห็ดมิลกี้สามอย่าง





share this














น่าน
หงษ์วิวัฒน์

chef










ศศิกานต์
เพิ่มสุขทวี

graphic designer







ทำอาหารยากตรงไหน, อาหารฝรั่ง, เชฟน่าน, เมนูง่าย, เมนูชีส, เมนูมังสวิรัติ, เมนูอบ, เมนูเห็ด 







recommended articles









steak at home perfect every time!









สเต็กเนื้อ









ขนมปังชีสยืดดดดดด









หอยแมลงภู่อบสมุนไพร









มินิเชพเพิร์ดพาย









ข้าวแกงกะหรี่ไข่ข้นซอสครีมเห็ด









ให้โฮมเมดคุกกี้เป็นของขวัญปีใหม่ได้ใจกว่ากันเยอะ









homemade bread ง่ายนิ๊ดเดียว










recommended videos









แซนด์วิชเห็ดอบชีสสส เยิ้ม!








บัตเตอร์ชิกเก้น i ciy – cook it yourself








cook สู้ covid-19| หมูหมักสารพัดประโยชน์








kimchi cheese pancake แพนเค้กกิมจิชีส แป้งนุ่มชีสละลาย | cafe at home








มันฝรั่งทอดไส้ชีดยืดดด ทำง่ายและอร่อยมากกก | ciy – cook it yourself








ศาสตร์แห่งบราวนี่ รวม 3 สูตรบราวนี่ เนื้อเค้ก เนื้อหนึบ เนื้อฉ่ำ | cook to know








ยำทุเรียนทอด








4 ร้านขนมหวานสายสุขภาพ i food review



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







