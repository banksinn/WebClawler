






เต้าหู้ดำ รสชาติเครื่องเทศแห่งโพธาราม








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




เต้าหู้ดำ รสชาติเครื่องเทศแห่งโพธาราม

story by
ณัฐณิชา ทวีมาก
|
26.11.2021 






537 views











[ give star ]





pin







pinned







share








star rating










 0 / 5 


submit
reset
















ดำดีสีไม่ตกจากการต้มเคี่ยวกว่า 3 วัน กลายเป็นเต้าหู้ดำรสกลมกล่อมเอกลักษณ์แบบโพธาราม 

พูดถึงจังหวัดราชบุรี สิ่งแรกที่แวบเข้ามาในหัวก็คือ คำขวัญประจำจังหวัดอันแสนติดหู ‘คนสวยโพธาราม คนงามบ้านโป่ง เมืองโอ่งมังกร วัดขนอนหนังใหญ่’ วลีที่บ่งบอกถึงเอกลักษณ์และของขึ้นชื่อภายในจังหวัดไว้ได้เป็นอย่างดี ในฐานะที่ผู้เขียนเองเป็นคนราชบุรีคนหนึ่ง เราว่าราชบุรีเป็นจังหวัดที่มีเสน่ห์และความคลาสสิกอยู่ในตัว ไม่ว่าจะเป็นสถานที่ท่องเที่ยว ธรรมชาติ ผู้คน รวมไปถึงอาหารการกินที่แขกไปใครมาก็ต้องถามถึงร้านอาหารหรือของฝากเด็ดๆ อันเลื่องชื่อ ครั้งนี้เลยอยากพาทุกคนมารู้จักกับของดีของเด็ดแห่งเมืองโพธาราม เมืองที่ไม่ได้มีแค่คนสวย แต่ยังมี ‘เต้าหู้ดำ’ ของอร่อยแปลกตาที่หาได้แค่ที่นี่ที่เดียว! 

‘เต้าหู้ดำแม่เล็ก’ ถือเป็นเจ้าแรกในอำเภอโพธารามที่เปิดขายเต้าหู้ดำมายาวนานกว่า 50 ปี ปกติแล้วเต้าหู้ที่หลายคนรู้จักจะมีสีขาวหรือไม่ก็สีเหลือง แต่เต้าหู้ดำนั้นต่างออกไป ผิวเต้าหู้จะมีสีน้ำตาลเข้มให้จินตนาการถึงเต้าหู้พะโล้แบบนั้นเลย สีเข้มเกิดจากการนำเต้าหู้ไปตุ๋นในน้ำที่ใส่พวกเครื่องพะโล้ เครื่องเทศจีน น้ำตาลทราย และซีอิ๊วดำ เคี่ยวเต้าหู้บนเตาถ่านยาวนานถึง 3 วัน จนเต้าหู้ดูดซับน้ำพะโล้เต็มที่ เรียกว่าต้องใช้ทั้งความพิถีพิถันและความเอาใจใส่เป็นอย่างมาก ถือเป็นภูมิปัญญาการถนอมอาหาร เพื่อช่วยยืดอายุการเก็บให้นานขึ้น 

เต้าหู้ดำจะมีเนื้อสัมผัสเนียนนุ่มเป็นพิเศษ รสชาติหวานนำคล้ายกับเต้าหู้พะโล้ และมีกลิ่นหอมเครื่องเทศอันเป็นเอกลักษณ์ชัดเจน เต้าหู้ดำมีอายุนานกว่าเต้าหู้ขาว เก็บในตู้เย็นช่องธรรมดาได้นานถึง 2 สัปดาห์ และเก็บในช่องแช่แข็งนานถึง 1 เดือน 
ส่วนวิธีการรับประทานก็ทำได้หลากหลายสารพัดเมนูทั้งต้ม ผัด แกง ทอด ยำ หรือกินเปล่าๆ ก็อร่อย คนที่กินมังสวิรัติ เจ หรือเต้าหู้เลิฟเว่อร์อยู่แล้วน่าจะชอบกัน สำหรับใครที่ซื้อมาแล้ว ไม่รู้จะเอาไปทำอะไรดี วันนี้เรามีไอเดียเมนูอาหารจากเต้าหู้ดำน่ากินๆ มาฝากค่ะ
ข้าวหน้าเต้าหู้ดำผัดซอสเซี่ยงไฮ้

เต้าหู้ก็ต้องคู่กับอาหารจีนสิ เมนูนี้นำเต้าหู้ดำมาหั่นลูกเต๋าแล้วคลุกแป้งบางๆ ให้ทั่ว ทอดจนผิวกรอบ สีสวย จากนั้นนำไปผัดกับซอสพริกเซี่ยงไฮ้รสเค็มเผ็ดจัดจ้าน หอมกลิ่นพริกกระเทียม รสชาติหวานหอมของเต้าหู้ดำเข้ากันได้ดีกับซอสเผ็ดสไตล์จีนมาก

คลิกที่นี่เพื่อดูสูตรข้าวหน้าเต้าหู้ดำผัดซอสเซี่ยงไฮ้
เต้าหู้ย่างซอสมิโสะ 

ตัวเต้าหู้ดำมีรสชาติหวานอร่อยอยู่แล้ว เมนูนี้เลยนำเต้าหู้และเห็ดหอมสดมายางให้พอขึ้นสีสวย หอมมาก เสิร์ฟพร้อมกับซอสมิโสะ ผักสลัด และพริกป่น ใครอยากเปลี่ยนรสชาติหรือตัดเลี่ยนจากซอสมิโสะก็เอาเต้าหู้จิ้มกับพริกป่นเผ็ดร้อนแบบไทยๆ ได้อร่อยไปอีกแบบ

คลิกที่นี่เพื่อดูสูตรเต้าหู้ย่างซอสมิโสะ
พล่าเต้าหู้ดำ

เต้าหู้ดำมีรสชาติหวานและกลิ่นหอมเครื่องพะโล้อ่อนๆ แค่นำมาอุ่นร้อนด้วยไมโครเวฟก็กินได้แล้ว เมนูนี้นำเต้าหู้มายำกับเครื่องสมุนไพรอย่างตะไคร้ หอมแดง ใบมะกรูดและผักชีฝรั่ง เคล้าน้ำยำพล่ารสเด็ด เป็นเมนูไทยๆ ทำง่าย อร่อย และได้ประโยชน์จากทั้งเต้าหู้และสมุนไพร 

คลิกที่นี่เพื่อดูสูตรพล่าเต้าหู้ดำ
ใครอยากลิ้มลองรสชาติเต้าหู้ดำ สั่งออนไลน์ได้ที่นี่เลย >> เต้าหู้ดำแม่เล็ก | facebook  
บทความที่เกี่ยวข้อง 

น้ำเต้าหู้และเต้าหู้ขาวโฮมเมด อร่อยดี มีประโยชน์! 
เมื่อมือใหม่หัดทำเต้าหู้ไข่ครั้งแรก 
ฟองเต้าหู้สดชนิดเส้น​ ทำอาหารอร่อย​ ไม่จำเจ
ทำเต้าหู้นิ่ม ความนุ่มเนียนที่ควร ‘หาทำ’
‘ข้าวเปิ๊บยายเครื่อง’ ของดี 40 ปีสุโขทัย 
ของดีที่ ‘โอ๊ะป่อย’ ตลาดเช้าริมธาร ณ สวนผึ้ง






share this














ณัฐณิชา
ทวีมาก

food team










พัชริดา
พันธุมาศ

graphic designer










พิมพ์ธาดา
ปฐมโภคินเสถียร

photographer







อาหารท้องถิ่น, เต้าหู้ 







recommended articles









สลัดเต้าหู้กับถั่วงอก









น้ำเต้าหู้และเต้าหู้ขาวโฮมเมด อร่อยดี มีประโยชน์!









เมนูลับจากเมืองเล็ก ‘สมุทรสงคราม’









แกงส้มมะรุมมังสวิรัติ









อั่ว ศิลปะอาหารยัดไส้ของครัวล้านนา









พล่าเต้าหู้ดำ









ผัดเผ็ดปลาดุก









ยำหมูย่างใบชะมวง










recommended videos









ไข่ตุ๋นญี่ปุ่น สูตรเนียนนุ่ม ละลายในปาก | cook สู้โควิด








หอมด่วน | heartmade วัตถุดิบหลักจากหัวใจ








แกงผักชีจากความทรงจำของพ่อ i no taste like home








สลัดบีทรูปกับมันฝรั่งทอด








ขนมปังไส้ครีมโอวัลติน เมนูต้อนรับวันเด็ก by เชฟน่าน l ciy – cook it yourself








กินอาหารทะเลให้จุใจที่อาโอโมริ | ทริปกินแหลกล้างโลก tohoku ep.5








ไข่เบเนดิกต์ แซลมอน​ซอสโฟม​ | super good food by foodland








ขนมปังไส้กรอก i เข้าครัวกับตัวจิ๋ว



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























