






หอยหลอดเนื้อหวานนุ่มหนึบมาแล้ว








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

กินตามกาล




หอยหลอดเนื้อหวานนุ่มหนึบมาแล้ว

story by
ชรินรัตน์ จริงจิตร
|
07.10.2021 






1,044 views











[ give star ]





pin







pinned







share








star rating










 0 / 5 


submit
reset
















แกงคั่วหอยหลอด หอยหลอดเนื้อหวาน รสจัดจ้านหอมกลิ่นเครื่องแกงใต้ 

กินตามกาลเดือนนี้เอาใจสายหอยด้วย หอยหลอด ที่เรียกได้ว่าถ้าใครไม่เคยกินถือว่าพลาดมาก เพราะเนื้อทั้งหวานและนุ่มหนึบ หอยหลอดมาจาก 2 แหล่ง คือจากทะเลฝั่งอันดามันและฝั่งอ่าวไทย ซึ่งทั้ง 2 แหล่งนี้ จะมีฤดูกาลที่แตกต่างกัน ฝั่งอันดามัน มักมีหอยหลอดมากในช่วงหน้าฝนไปจนถึงปลายฤดูหนาว ส่วนหอยหลอดทางฝั่งอ่าวไทยนั้น มีมากช่วงปลายฤดูหนาวบรรจบที่กลางฤดูร้อน รวมๆ แล้วเราจะมีหอยหลอดกินจากทั้งฝั่งอันดามันและฝั่งอ่าวไทยตั้งแต่ฤดูฝนจนจบที่กลางฤดูร้อนเลยทีเดียว สำหรับช่วงนี้ นอกจากหอยหลอด หอยอย่างอื่นก็มีให้กินเยอะพอควร ไม่ว่าจะเป็นหอยลาย หอยแครง หอยหวาน หรือหอยชักตีน 
เมนูหอยเป็นเมนูสุดคลาสสิก แค่ลวกดีๆ กินกับน้ำจิ้มรสจัดจ้าน ก็อร่อยแล้ว หอยเป็นวัตถุดิบที่ปรุงไม่ยาก เพราะมีรสชาติในตัว หรือเรียกได้ว่าอร่อยในตัว ด้วยเนื้อที่หวาน แน่น เป็นเอกลักษณ์ แต่เจ้าหอยหลอดนั้น ผู้เขียนชื่นชอบเป็นพิเศษ เพราะเนื้อมีความหวาน นุ่มหนึบ อันเป็นลักษณะเฉพาะของหอยหลอด และเมื่อนำไปทำเมนูยอดฮิตอย่างผัดฉ่าแล้วละก็ยิ่งอร่อยแบบไม่มีคำบรรยายเลยทีเดียว ที่ชอบอีกอย่างก็คือหอยหลอดอาศัยอยู่ในทราย ทำให้ไม่ค่อยมีดินโคลนอยู่ในตัวเหมือนกับหอยชนิดอื่นที่มักมีดินโคลนอยู่ภายในฝาหรือเปลือกหอย ถ้าเจอเจ้าที่ทำความสะอาดไม่ดีหรือแม้แต่เราทำความสะอาดไม่ดีแล้วละก็ จะทำให้เสียอรรถรสในการกินไปเลย แต่ปัญหาเหล่านี้จะหมดไปกับเจ้าหอยหลอด ผู้ซึ่งไม่มีดินโคลนอยู่ในตัว 



หน้าตาของหอยหลอดก็เหมือนหอยทั่วไป มีเปลือกหรือฝาหอย 2 ฝา แต่ประกบกันไม่สนิทเท่าไร แกะง่ายมาก แค่นำเปลือกมาแซะตรงที่เป็นรอยต่อ รูดจากด้านล่างขึ้นด้านบน เพียงเท่านี้ก็หลุดออกจากกัน แต่ส่วนมากถ้าซื้อแบบสดทางร้านหรือทางแผงขายอาหารทะเลจะทำมาให้เรียบร้อยแล้ว สบายไปเลยจ้าาา ส่วนใครซื้อหอยชนิดอื่นที่เขาไม่ได้ทำความสะอาดมาให้ แล้วยังงงว่าควรทำความสะอาดอย่างไร krua.co มีวิธีการล้างหอยให้สาวกหอยทั้งหลายได้เอาไปลองทำกันดู คลิกลิงก์นี้ได้เลยนะ เรื่องของ ‘หอย’ ที่คนชอบกินหอยต้องรู้”  






คลิกดูสูตรแกงคั่วหอยหลอด
และเมื่อผู้เขียนโปรดปรานหอยหลอด ก็ขอเลือกหอยหลอดมาเป็นวัตถุดิบประจำฤดูกาล นำมาทำเมนู แกงคั่วหอยหลอด ที่ใช้เครื่องแกงคั่วทางใต้ รสชาติจัดจ้าน หอมกลิ่นเครื่องแกง นำมาผัดให้เข้ากันกับหางกะทิ จากนั้นก็ใส่ผักต่างๆ อย่างมะเขือเปราะ มะเขือพวง ใบชะพลู พริกขี้หนู พริกชี้ฟ้า เป็นต้น ใส่พระเอกของเราอย่างหอยหลอดเข้าไป ปรุงรสแค่เกลือสมุทรและน้ำตาลมะพร้าวเท่านั้น ปิดท้ายความมันกลมกล่อมด้วยหัวกะทิ เพียงเท่านี้ก็ได้แกงคั่วหอยหลอดรสชาติเผ็ดร้อนแบบฉบับคนใต้ กินกับข้าวสวยร้อน อืมมมมม แค่คิดก็น้ำลายไหล
อ่านบทความเพิ่มเติม

แกงส้ม (แกงเหลือง) ของคนปักษ์ใต้
มะมุด ความเปรี้ยวหน้าฝนส่งตรงจากแดนใต้
สะตอหน้าฝน กลิ่นรสเอกลักษณ์
หน้าฝนก็ต้อง ‘ปลาเห็ดโคน’ เนื้อหวานนุ่ม
ฝนนี้ จะละเม็ดสด ผักหวานงาม
หอยลายตัวอวบเนื้อหวานหน้าฝน





share this














ชรินรัตน์
จริงจิตร

food team










พิมพ์ธาดา
ปฐมโภคินเสถียร

photographer










พัชริดา
พันธุมาศ

graphic designer







กินตามกาล, หอย, หอยหลอด, อาหารใต้ 







recommended articles









เรื่องของ “หอย” ที่คนชอบกินหอยต้องรู้









สะตอหน้าฝน กลิ่นรสเอกลักษณ์









หอยนางรมตัวอวบเนื้อหวานรับร้อน









มะมุด ความเปรี้ยวหน้าฝนส่งตรงจากแดนใต้









ปลาน้ำดอกไม้เนื้อแน่นหวานปลายหนาว









สะเดาขมเคล้าสรรพคุณปลายหนาว









เข้าหน้าร้อนต้องกินแตงโมหวานฉ่ำ (คู่ปลาแห้ง)









ผัดผักบุ้ง










recommended videos









หมึกคั่วพริกเกลือ l cook or die!








ขนมปังเนยสด l cook or die!








เมนูจากหม้อหุงข้าว หัวปลาแซลมอนต้มซีอิ๊ว i cook or die!








ส้มตำเรนโบว์








easy and simple cabbage dishes – 4 เมนูทำง่ายๆ จากกะหล่ำปลี








หม้อไฟยูนนาน หนึ่งเดียวในห้วยขวาง รักมาก ร้านประจำ | ววแอดไวซ์เด้อ








ใบเหลียงผัดไข่ | ciy – cook it yourself








วิธีเก็บของสดในตู้เย็น ให้อยู่ได้นาน แบ่งใช้งานง่าย | cook to know



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























