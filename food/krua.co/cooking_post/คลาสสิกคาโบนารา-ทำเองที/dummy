






คลาสสิกคาโบนารา ทำเองที่บ้านก็ได้เหรอ








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

ทำอาหารยากตรงไหน




คลาสสิกคาโบนารา ทำเองที่บ้านก็ได้เหรอ

story by
เชฟน่าน
|
21.08.2018 






34,872 views











[ give star ]





pin







pinned







share








star rating










 0 / 5 


submit
reset
















อาหารอิตาเลียน จานโปรดของทั้งเด็กน้อยและรุ่นใหญ่ ด้วยเส้นหนึบนุ่มกับซอสครีมมี่รสละมุน ผสมผสานความกรุบกรอบของเบคอน จะอร่อยเมื่อไรก็ได้ เพราะทำเองได้ที่บ้าน 

ปกติแล้วผมชอบทำอาหารให้ที่บ้านกินเฉพาะโอกาสพิเศษเท่านั้น อย่างเช่น วันเกิด วันรวมญาติ อะไรทำนองนี้ จะมีที่นอกเหนือจากนั้นก็คือคำขอ คำอ้อนวอนจากเหล่าลูกๆ บอกคำเดียวว่าไม่เคยปฏิเสธได้เลย
หนึ่งในเมนูที่ลูกๆ ของผมขอให้ทำให้กินบ่อยก็คือ สปาเกตตีคาโบนารา ผมว่าเด็กๆ บ้านอื่นก็คงคล้ายๆ กัน ทำไมก็ไม่รู้ ไปกินอาหารนอกบ้านที่ไร ถ้าเป็นร้านอิตาเลียน เด็กๆ มักเลือกอาหารที่สุดแสนจะอ้วน พวกชีส ซอสขาว เฟรนช์ฟรายส์ และสปาเกตตีคาโบนาราทุกทีไป แล้วรู้ไหมครับว่า ไอ้เจ้าสปาเกตตีคาโบนารานี่มันทำง่ายมากๆ แถมส่วนผสมก็น้อย แต่การที่จะทำให้อร่อยถูกใจเด็กๆ นั้นคงต้องพิถีพิถันกันสักหน่อย
‘สปาเกตตีคาโบนารา’ สปาเกตตีเป็นอาหารอิตาเลียนที่เรียกรวมๆ ว่า ‘พาสต้า’ ส่วน ‘คาโบนารา’ คือ พาสต้าที่มีเอกลักษณ์พิเศษเฉพาะตัว ใช้ส่วนผสมหลัก คือ เบคอน ไข่ ชีส และพริกไทยดำ ฉะนั้น สปาเกตตีคาโบนาราคือ พาสต้าที่ใช้เส้นสปาเกตตีมาผัดเคล้ารวมกับส่วนผสมหลักอย่างเบคอน ไข่ ชีส และพริกไทยดำนั่นเอง 
สำหรับส่วนผสมประจำบ้านของผม เลือกใช้ของตามนี้เลยครับ
1.เส้นสปาเกตตินีเบอร์ 2       
ลักษณะเหมือนเส้นสปาเกตตีทุกอย่าง ต่างกันที่มีขนาดเล็กกว่า ผมลองมาหลายขนาดแล้ว ผมว่าขนาดนี้อร่อยที่สุดสำหรับผม กินง่าย ซอสเกาะเส้นกำลังดี 
2. เบคอนรมควัน            
หาง่าย อร่อย สัดส่วนไขมันกับเนื้อแดงกำลังงาม ทอดออกมาแล้วหอมกรอบมาก ถ้าใครอยากไปไกลกว่านั้น สามารถใช้ pancetta หรือ guanciale ตามแบบอิตาเลียนดั้งเดิมได้เลย

3. ไข่ไก่                              
เลือกไข่ไก่เบอร์ 2 ที่สดสุดๆ ความสดมีผลต่อความอร่อยของคาโบนาราอย่างมาก
4. พาร์มีซานชีส                          
ส่วนผสมที่ขาดไม่ได้เลยสำหรับเด็กๆ และกับเมนูนี้ ให้ความหอมและความเค็มกับคาโบนารา เลือกที่มาเป็นก้อนแล้วเอามาขูดเองจะดีมาก ยิ่งมีอายุในการบ่มนานเท่าไร รสชาติและสัมผัสยิ่งซับซ้อนอร่อยมากขึ้นเท่านั้น

5. พริกไทยดำ                  
เลือกพริกไทยดำเม็ดมาบดใหม่ทุกครั้งที่ใช้ อร่อยกว่าที่บดมาแล้วเป็นอย่างมาก
6. ครีม                           
ส่วนผสมสุดท้ายนี้จะใส่หรือไม่ใส่ก็สุดแล้วแต่ความชอบของแต่ละบ้าน สูตรดั้งเดิมของอิตาเลียนจะไม่ใส่ครีมเลย เนื่องจากไข่ให้ความครีมมี่กับตัวซอสค่อนข้างมากอยู่แล้ว แต่ลูกๆ ผมเขาชอบแบบซอสครีมขาว ผมเลยเลือกที่จะเติมครีมหรือนมเข้าไปสักเล็กน้อย เพื่อให้ซอสมันเข้มข้นครีมมี่มากหน่อย
 
ส่วนขั้นตอนในการทำนั้นง่ายแสนง่าย ความยากนั้นเราจะเก็บเอาไปเล่าตอนหลัง…คือ หลังจากที่เราลองทำแล้วมันพัง!

ขั้นตอนที่ 1 ต้มเส้นให้สุกกำลังพอดี ต้องตั้งน้ำหม้อใหญ่ๆ ใส่เกลือสมุทรให้น้ำเค็มปะแล่มๆ เมื่อน้ำเดือดจัดแล้ว จึงใส่เส้นลงต้ม เส้นเบอร์ 2 แบบที่ผมใช้นี้ใช้เวลาต้มประมาณ 4 นาทีครึ่งเท่านั้น หลังจากนั้นจึงคีบเส้นออกมาจากหม้อลวก เคล้าน้ำมันมะกอกบางๆ พักไว้ ขั้นตอนนี้ขอให้เก็บน้ำลวกเส้นไว้ก่อน อย่าพึ่งใจร้อนเททิ้งหมดนะครับ 

ขั้นตอนที่ 2 ผสมไข่ไก่ พาร์มีซานชีส ครีม แล้วตีให้เข้ากันในอ่างผสมเตรียมไว้

ขั้นตอนที่ 3 ใส่เบคอนที่หั่นเป็นชิ้นโรยให้ทั่วกระทะ จากนั้นนำกระทะไปตั้งไฟกลางค่อนอ่อน ใช่แล้วครับ เราจะทอดเบคอนโดยไม่ใช้น้ำมัน การทอดแบบนี้จะช่วยรีดน้ำมันเบคอนและทำให้เบคอนกรอบอร่อยมากๆ เมื่อผัดไปเรื่อยจนเบคอนเปลี่ยนสีก็เติมกระเทียมบุบสัก 1 กลีบ เพื่อเพิ่มความหอม

ขั้นตอนที่ 4 เมื่อเบคอนกรอบและสีสวยแล้ว ให้นำเส้นที่พักเอาไว้ลงผัด ปรุงด้วยพริกไทยดำ และเกลือสักเล็กน้อย เติมน้ำลวกเส้นที่พักไว้ประมาณครึ่งถ้วย คนให้เข้ากัน แล้วปิดไฟ เน้นย้ำอีกทีว่า เราจะต้องปิดไฟ ณ จุดนี้ เราไม่ต้องการความร้อนอีกแล้ว สังเกตง่ายๆ จากน้ำที่เราเติมเข้าไปดูว่าเดือดอยู่หรือไม่ ถ้าอาการเดือดปุดๆ สงบลงแล้ว จึงเทส่วนผสมไข่จากขั้นตอนที่ 2 ลงไป คนอย่างรวดเร็ว ให้ส่วนผสมไข่โดนความร้อนเท่าๆ กัน

ความหายนะจะเกิดขึ้นจากขั้นตอนที่ 4 นี่เอง
หายนะแบบที่ 1 ส่วนผสมไข่จับตัวกันเป็นก้อน แสดงอาการว่า กระทะของเราร้อนเกินไปในขณะที่เราใส่ส่วนผสมไข่ลงไปผสม ทำให้ไข่สุกและจับตัวเป็นก้อนทันที แบบนี้แก้ไขไม่ได้ ต้องทนกินก๋วยเตี๋ยวผัดไข่แทนสปาเกตตีคาโบนารา แล้วทำครั้งหน้าค่อยลองปรับกันใหม่
หายนะแบบที่ 2 ส่วนผสมไข่เมื่อคลุกเคล้ากับเส้นแล้วเหลวเกินไป แสดงอาการว่า กระทะของเราความร้อนไม่พอ หรือเย็นเกินไปนั่นเอง อาการนี้ยังโชคดี สามารถแก้ไขได้ โดยนำกระทะกลับไปตั้งไฟกลางค่อนอ่อน คอยคนเรื่อยๆ จนน้ำซอสเริ่มงวดข้น แล้วปิดไฟทันที 

สปาเกตตีคาโบนาราที่ดี เส้นสปาเกตตีต้องเหนียวหนึบนุ่ม ไม่เละ ซอสต้องมีความครีมมี่เกาะเส้น เข้มข้นดี มีความเค็มจากเบคอนและพาร์มีซานชีส หอมพริกไทยดำ ควรกินทันทีหลังทำเสร็จใหม่ๆ จะอร่อยและฟินมาก 🙂 
 
สปาเกตตีคาโบนารา
(สำหรับ 2 คน)
ingredients
เส้นสปาเกตตินีเบอร์ 2 (ดิบ) 130 กรัม
น้ำเปล่าและเกลือสมุทรสำหรับลวกเส้น
น้ำมันมะกอกสำหรับเคล้าเส้น
เบคอนรมควัน 120 กรัม
กระเทียมบุบ 1 กลีบ
พริกไทยดำบดใหม่ ¼ ช้อนชา
ไข่ไก่เบอร์ 2  1 ฟอง
ครีม 2 ช้อนโต๊ะ
พาร์มีซานชีส 3 ช้อนโต๊ะ
เกลือสมุทร  ¼ ช้อนชา
น้ำลวกเส้น ½ ถ้วย
 
บทความที่เกี่ยวข้อง

ซูคินีคาร์โบนารา
สปาเกตตีคาร์โบนารากุ้งไข่ออนเซ็น
มินิคาร์โบนาราไข่กุ้ง
มิโสะคาโบนาร่าไข่ออนเซ็น miso carbonara with onsen egg l home cooking by เชฟน่าน





share this














น่าน
หงษ์วิวัฒน์

chef







คาโบนารา, ทำอาหารยากตรงไหน, สปาเกตตี้, อาหารฝรั่ง, เชฟน่าน 







recommended articles









everyday soup









น้ำจิ้มไม้ตายที่ต้องมีติดครัว ‘น้ำปลาพริก น้ำจิ้มซีฟู้ด & แจ่ว’









lava chocolate cake in cup









น้ำซุปอูมามิ









4 ขั้นตอนง่ายๆ ต้มไข่ยางมะตูมให้เยิ้ม









ผัดไทยให้พิศมัยต้องใส่ใจทุกรายละเอียด









พระเจ้าช่วยกล้วยทอด









เอาไส้อั่วมาทำพาสต้า










recommended videos









น้ำตกกรอบ








ข้าวโพดชีสกระทะร้อน สไตล์เกาหลี i cook or die








ขนมจีนน้ำพริกกุ้งสด








ไก่เผ็ดซอสเกาหลี








สมูทตี้มะม่วงโยเกิร์ต | cook สู้โควิด








สปาเกตตีเบคอนพริกกระเทียม








ช็อคโกแลตเนยถั่ว i cook or die!








ร้านโกช้อย เมืองตรัง ห้ามพลาดขาหมูเย็น – ขาหมูร้อน | ทริปกินแหลกตรัง หรอยจังฮู้วว! ep.1



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







