






ขุมทรัพย์ท้าวทองกีบม้า (ตำรับทองม้วน)








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

ขนมไทยจงเจริญ




ขุมทรัพย์ท้าวทองกีบม้า (ตำรับทองม้วน)

story by
ประภากมล หุ่นใย
|
18.10.2018 






4,278 views











[ give star ]





pin







pinned







share








star rating










 0 / 5 


submit
reset
















ไอศกรีมวานิลลาเคียงคู่ข้าวเหนียวหน้ากุ้งโรยทองม้วนกรอบ 

ชื่อเมนู ‘ขุมทรัพย์ท้าวทองกีบม้า’ นั้น ดิฉันมีเจตนาที่จะตั้งขึ้น เพื่อเชิดชูเกียรติคุณ และระลึกถึงทรัพย์มรดกทางปัญญา ที่ทาง ท่านผู้หญิงวิชเยนทร์ (marie de guimar) หรือท้าวทองกีบม้า สุภาพสตรีต่างชาติที่เป็นต้นเครื่องพระมหากษัตริย์ในสมัยกรุงศรีอยุธยา นำความรู้การทำขนมแบบฝรั่งมาดัดแปลงเป็นเมนูต่างๆ ให้ความอร่อยหอมหวาน ตกทอดรุ่นสู่รุ่น จนมาถึงทุกวันนี้ ให้ทำกินทำขายเป็น ดัง ‘ขุมทรัพย์’ ตามชื่อ
เดิมที ได้คิดประกอบรส โดยรวมขนมตระกูลทองทั้งหมดไว้ เรียกว่า ขุมทรัพย์ท้าวทองกีบม้า ‘เถาใหญ่’ ต่อมาภายหลัง เห็นว่า มีความอลังการมาก อาจไม่เหมาะในการจัดเสิร์ฟ ให้ได้เพลินในทุกกาลโอกาส จึงแตกเมนูออกมาเป็น ‘เถาเล็ก’ ตามชนิดของขนมที่นำมาเป็นตัวเอก
กล่าวถึงตรงนี้ ถือเป็นโอกาสดีที่จะได้ชักชวนผู้อ่านรุ่นใหม่ หรือเยาวชนรุ่นเล็กผู้รักการทำขนม มารู้จักคำว่า ‘เถา’ คนรุ่นยายคงได้ยิน ได้พูด คำว่า ‘เทือกเถาเหล่ากอ’ กันคุ้นหูชินปาก แต่รุ่นหลังๆ นี่ อาจไม่ค่อยได้ใช้คำนี้ ‘เถา’ คือ การรวมเอาสิ่งๆ หนึ่งหรือหลายสิ่งที่เกี่ยวข้อง เกี่ยวพัน มาอยู่ด้วยกัน ส่วน ‘เถา’ ของขนม ‘ขุมทรัพย์ท้าวทองกีบม้า’ นั้น  ได้แหล่งมโนชื่อมาจากเพลงของดนตรีไทยประเภทเพลงเถา แหม ดิฉันจะดีใจอย่างยิ่ง หากท่านผู้อ่าน อ่านบทความขนมหวานนี้จบ แล้วไปค้นความหมายของเพลงเถา แถมต่อด้วยการไปค้นหาเพลงเถาในยูทูป ฟังกันให้จำเริญใจ
เสิร์ฟขนม พร้อมเปิดเพลงไทย ให้ชื่นใจคนกินเสียด้วยเลย (หากไม่เคยฟัง ก็จะได้ฟังเสียครานี้)
ด้วยความเดิมตอนที่แล้ว คือ ขุมทรัพย์ท้าวทองกีบม้า (ตำรับฝอยทอง) ครั้งนี้จึงอยากนำขนมตระกูลทองตำรับกรอบๆ คือ ทองม้วน มาฝากค่ะ ตำรับฝอยทองนั้นเรียบง่ายแต่รสชาติทรงพลัง (ได้ลองทำรับประทาน และเปล่งคำว่า ขนมไทยจงเจริญกันให้รุ่งเรืองทั่วหล้าหรือยังคะ ถ้ายัง ถือว่าตกเทรนด์น้าาาาา) ครั้งนี้ จึงขอนำเมนูที่มีลูกเล่นให้คนทำสนุกมือขึ้นมาอีกนิด รสชาติก็จะมีมิติให้สนุกลิ้น ไม่แพ้กัน
บัดนี้ เริ่มค่ะ!!!
ส่วนประกอบ
1. ไอศกรีมรสวานิลลา ของยี่ห้อใดก็ได้ (สำหรับเมนูนี้ แนะนำเนสท์เล่ หาซื้อง่ายที่แมคโครทั่วประเทศ และมีระดับความข้นมัน หวาน ไม่มาก พอเหมาะกับเมนูนี้ค่ะ)
หมายเหตุ สำหรับไอศกรีม ดิฉันจะแนะนำทั้งสเวนเซนส์ ฮาเกนดาซ วอลล์ และเนสท์เล่ แล้วแต่เมนูใดเหมาะสมกับ รสชาติและระดับความข้นมันของยี่ห้อใด มิได้เขียนเชียร์ยี่ห้อใดเป็นพิเศษ ว่ากันไปตามความเหมาะสมค่ะ
2. ข้าวเหนียวหน้ากุ้ง โดยเวลาซื้อขอแยกหน้ากุ้งมาต่างหาก แนะนำให้เพิ่มหน้ากุ้งมาเลยยิ่งดี
3. ทองม้วนกรอบ รสชาติที่ท่านชอบ แนะนำรสคาว ที่ใส่ผักด้วยยิ่งดีค่ะ
4. กล้วยเชื่อม พร้อมแยกน้ำกะทิมาต่างหาก ขอให้เลือกกล้วยเชื่อมเจ้าอร่อยแถวบ้าน ที่มีน้ำกะทิหอมแบบธรรมชาติ ไม่แต่งกลิ่นนมแมว จะฉุนนะคะ

วิธีทำ
1. จัดหาภาชนะที่มีลวดลายที่บ่งบอกความเป็นไทย หรือถ้วยโถลายคราม เพื่อสร้างพลังให้ขนม
2. เตรียมน้ำเชื่อมจากกล้วยเชื่อมและน้ำกะทิใส่ถ้วยไว้ บิทองม้วนให้แตกเป็นเกล็ดเล็กเกล็ดใหญ่ (เตรียมไว้สำหรับโรยประดับ) และข้าวเหนียว จัดวางเรียงเป็นเส้นวงกลมเล็กๆ สำหรับเตรียมตักไอศกรีมลงวาง
3. ใช้ที่ตักโอศกรีม ตักไอศกรีมเป็นรูปครึ่งวงกลมหรือลูกกลม แล้วเฉือนด้านล่างให้แบน เพื่อวางลงในขอบเขตวงกลมที่เรียงด้วยข้าวเหนียว
4. จากนั้น รีบอย่างแรง ในการที่จะโรย ‘หน้ากุ้ง’ ลงบน ลูกไอศกรีม โรยไปเลยตามความสวยแบบอิสระ ขอโปรดอย่าได้เกร็ง ตามด้วยโรยทองม้วนประปรายพองาม และพอดีแก่ความอร่อย
5. สุดท้ายคือรีบอย่างแรงที่สุด ที่จะใช้ช้อนตักน้ำเชื่อม ลงวาดเป็นเส้นโค้งครึ่งวงกลมประดับจาน ต่อด้วยอีกครึ่งวงกลมด้วยน้ำกะทิ เป็นอันเสร็จพิธี
6. เปล่งเสียง “ขนมไทยจงเจริญ” แล้วรีบสุดโลก เดินนำขนมไปเสิร์ฟ ก่อนไอศกรีมจะละลาย แต่อย่าให้สะดุดขาตัวเองล้ม
7. อย่าลืมชักชวนให้ผู้รับประทานเปล่งเสียง “ขนมไทยจงเจริญ” ก่อนโพสต์ลง ig และใส่แทค #ขนมไทยจงเจริญ
#เป็นอันเสร็จพิธี จริงๆ

หมายเหตุ:  อ่านถึงตรงนี้ หลายท่านคงถามว่า แล้วเนื้อกล้วยในเมนูกล้วยเชื่อมใช้ทำอะไร? ดิฉันจึงเฉลยว่า  ไม่ใช้ในเมนูนี้ค่ะ แต่อยากให้อุดหนุนขนมไทยกันเยอะๆ เลยให้ท่านซื้อมา แล้วใช้แต่ส่วนของน้ำเชื่อมหอมๆ น้ำกะทิหอมหวล ซึ่งใช้น้ำเชื่อมขวดสำเร็จตามซูเปอร์มาร์เกตไม่อร่อยมีมิติแบบนี้นะเออ
 
บทความเพิ่มเติม

‘นุ่มนอกนุ่มใน’ ไอศกรีมใส่ไส้นุ่มนิ่ม
ปลากริมไข่เต่าเกยตื้น ปลากริมเย็นฉ่ำบนกรานิต้านมเย็นชื่น
‘ขนมชั้นชวนเธอดื่ม’ ขนมชั้นในน้ำกะทิหวานเย็นชื่นใจ
เครปทองม้วนใส่ไส้
มองบลังค์หม้อแกงเผือก [taro mont blanc]





share this














ประภากมล
หุ่นใย

writer










spoonful
production

vdo production







ขนมไทย, ขนมไทยจงเจริญ, ขนมไทยประยุกต์, ขนมไทยฟิวชั่น, ข้าวเหนียวมูน, ทองม้วน, ประภากมล หุ่นใย, ไอศกรีม 







recommended articles









บีม-ภวินวัชร์กับร้าน บ.ใบไม้ ฟันเฟือง ‘ขนมไทยจงเจริญ’









‘ขุมทรัพย์ท้าวทองกีบม้า’ ฝอยทองเคล้าไอศกรีมชาเขียวโรยด้วยผงมัทฉะ









‘มะขามนัว’ นามะช็อกรสละมุนจากน้ำมะขามเปียก









จับเลี้ยงกรานิต้า รวมมิตรเกล็ดน้ำแข็งหวานเย็นดับร้อนเมืองสยาม









ไข่มังกร ทองหยอดหวานฉ่ำคลุกความเข้มข้นของผงมัทฉะ









ปลากริมไข่เต่าเกยตื้น ปลากริมเย็นฉ่ำบนกรานิต้านมเย็นชื่น









‘ขนมชั้นชวนเธอดื่ม’ ขนมชั้นในน้ำกะทิหวานเย็นชื่นใจ









‘แสนคำนึงลอยคอ’ หม้อแกงปั่นในนมสด ลอยคอด้วยไอศกรีมผลไม้










recommended videos









‘ชูโรส’ ปาท่องโก๋สเปน (churros) | cook or die!








เชฟน่านพาทัวร์​ซุปเปอร์เกาหลี​ จัด​ korean night ที่บ้าน i food review








ช็อคโกบอล i เข้าครัวกับตัวจิ๋ว








แซนด์วิชหมูทงคัตสึ | cook สู้โควิด








ทองม้วนสด i cook or die!








อาหารอร่อยช่วงถือศีลอด ‘รอมฎอน’ | food story








asmr จาปากูรี ใจความของ parasite รวมอยู่ในจานนี้








คาเฟ่เชียงใหม่ที่อยากกลับไปแล้ว กลับไปอีก khagee | ทริปกินแหลกล้างโลก เชียงใหม่ ep.2



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























