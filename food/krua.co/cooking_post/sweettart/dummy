






sweet tart หวานกรอบฟิน!








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




sweet tart หวานกรอบฟิน!

story by
ชรินรัตน์ จริงจิตร
|
19.10.2020 






2,701 views











[ give star ]





pin







pinned







share








star rating










 0 / 5 


submit
reset
















ทำความรู้จักทาร์ตกันให้ถึงเนื้อแป้ง พร้อม 3 สูตรทาร์ตหวาน กรอบ อร่อย ฟิน  

เดือนของขนมหวานทั้งทีเราก็ไม่พลาดที่จะพาทุกคนไปเรียนรู้และทำความเข้าใจกับขนมหวานที่ทั้งหน้าตาน่ารักและเป็นที่ฮิตของสายขนมหวานอย่างทาร์ตขนมหวานเพสตรี (pastry) ชิ้นเล็กๆ ที่ประกอบไปด้วยส่วนแป้งทาร์ตหรือที่เรียกกันว่า shortcrust pastry และส่วนของไส้ โดยส่วนมากจะเป็นไส้หวาน โดยองค์ประกอบทั้งสองส่วนนี้เองที่เป็นสิ่งสำคัญของขนมชนิดนี้ พูดแล้วก็อย่ารอช้ามาทำความรู้จักกับทาร์ตกันเลยดีกว่า
ส่วนประกอบหลักของการทำ shortcrust pastry หรือแป้งทาร์ต
ของแห้ง :แป้ง, น้ำตาล, เกลือ
ของเหลว :น้ำ, ไข่
ไขมัน :เนย

ส่วนประกอบทั้ง 3 ส่วนนี้เองที่ทำให้เกิดแป้งทาร์ตขึ้นมาโดยขั้นตอนการทำแป้งทาร์ตก็คือการนำของแห้งมาผสมรวมกันกับไขมันด้วยวิธีการ rubbed ก็คือการใช้ฝ่ามือส่วนบนถูส่วนของแป้งและเนยให้เข้ากันจนเกิดเป็นลักษณะที่เรียกว่าเม็ดทราย ขั้นตอนนี้นอกจากจะใช้ฝ่ามือส่วนบน ถ้าหากบ้านใครมีเครื่องผสมของแห้งหรือ food processor ก็สามารถช่วยทุ่นแรงในการทำได้เช่นกัน จากนั้นก็ใส่ในส่วนของเหลวลงไปเพื่อเป็นตัวช่วยในการเชื่อมระหว่างแป้งกับเนยให้เกาะตัวรวมกันเป็นก้อน นำไปพักไว้ในตู้เย็นช่องธรรมดาประมาณ 1 ชั่วโมง เพื่อให้แป้งได้ดูดซับของเหลวและไขมันเต็มที่ก่อนนำมาคลึงเป็นแผ่นเพื่ออัดลงพิมพ์และเมื่ออัดแป้งลงในพิมพ์แล้วนั้นก็จะทำการพักแป้งอีกครั้งประมาณ 30 นาที – 1 ชั่วโมง ก่อนจะนำแป้งเข้าอบการพักแป้งในแต่ละครั้งมักใช้ระยะเวลาในการพักพอสมควร โดยใช้หลักการเดียวกับการทำขนมปังนั่นคือพักให้แป้งได้ทำงานดูดซับของเหลวและไขมันต่างๆ ให้เต็มที่ก่อนนำมาขึ้นรูปหรือนำไปอบ


สาเหตุหลักๆ ของการทำให้เกิดข้อผิดพลาดในการทำแป้งทาร์ต

ขั้นตอนการผสมแป้งกับเนยเข้าด้วยกันเราต้องทำให้แป้งกับเนยเข้ากันดีเหมือนเม็ดทราย ถ้ายังมีเนยหลงเหลือเป็นก้อนอยู่เมื่อเรานำเข้าอบแป้งทาร์ตที่ได้จะเกิดรอยไหม้เป็นหย่อมๆ ได้
การนวดแป้งทาร์ตนานเกินไปจะทำให้แป้งทาร์ตมีความกระด้างและไม่กรอบร่วน โดยสาเหตุของการนวดแป้งนานเกิดได้จาก ส่วนผสมของไขมันและของเหลวน้อยเกินไปทำให้แป้งไม่จับตัวกันเป็นก้อนหลักง่ายๆ คือส่วนผสมของไขมันจะมีสัดส่วน ½ หนึ่งของแป้งและ 2. ของเหลวมากเกินไปทำให้เมื่อเวลานำมานวดเพื่อรวบเป็นก้อนต้องใส่แป้งเพิ่มเข้าไปเยอะเป็นเหตุให้ต้องเพิ่มเวลาทั้งการนวดและปริมาณของแป้งหลักป้องกันง่ายๆ คือเวลาใส่ของเหลวให้ค่อยๆ ใส่อย่างในสูตรนี้เราใช้ปริมาณของเหลวซึ่งก็คือไข่แค่ 25 – 27 กรัม ไม่หมด 1 ฟองด้วยซ้ำ เพราะด้วยความที่เนยค่อนข้างเยอะอยู่แล้วเวลาใส่ของเหลวจึงต้องค่อยๆ ใส่ไปทีละนิดแล้วลองนวดดูว่าแป้งสามารถจับตัวเป็นก้อนได้หรือยัง ถ้าได้แล้วก็พอ ไม่จำเป็นต้องใส่ของเหลวจนหมดก็ได้



เมื่อเราได้แป้งทาร์ตแล้วก็มาถึงไส้ที่สำคัญเช่นเดียวกับทาร์ตจะสมบูรณ์แบบไส้ทาร์ตต้องไม่เหลวและไม่แข็งจนเกินไป เรียกได้ว่าอยู่ในความคงที่กำลังพอดีตัดหรือกัดก็เห็นเป็นรอยของมีด ส้อม หรือฟัน ที่ตัดผ่านไส้นิยมทำกันมากๆ ได้แก่ไส้คัสตาร์ด ไส้ช็อกโกแลต ไส้อัลมอนด์ ไส้ของทาร์ตมีทั้งสองแบบแบบที่นำไปอบกับแบบที่ไม่ต้องอบ โดยส่วนมากไส้ที่มักนำไปอบก็คือไส้อัลมอนด์แอปเปิล แต่วันนี้เราเอาเมนูทาร์ต 1 แบบ 3 สไตล์ เอาใจคนที่ชื่นชอบทั้งชาเขียว ชีส และช็อกโกแลตมาให้ได้ลองนำไปทำกันดู

คลิกดูสูตรทาร์ตชาเขียว
ทาร์ตชาเขียว เอาใจคนรักชาเขียวด้วยความเข้มข้นของชาเขียวตัดกับรสเปรี้ยวอมหวานของไวท์ช็อกโกแลต และครีมชีสจึงทำให้ทาร์ตชาเขียวมีความหอมนวล แป้งทาร์ตที่มีความกรอบร่วนแสนจะเข้ากันกับไส้ด้านบน

คลิกดูสูตรทาร์ตช็อกโกแลตกาแฟ
ทาร์ตช็อกโกแลตกาแฟ นำ dark chocolate 56% มาผสมรวมกับกาแฟผงให้ได้กลิ่นหอมกาแฟอ่อนๆ และความขมของกาแฟนิดๆ กินแล้วได้ความรู้สึกเหมือนกลิ่นคาราเมลที่อยู่ในคัสตาร์ดคาราเมล ฐานโรยด้วยอัลมอนด์คาราเมล โดยนำเอาถั่วอัลมอนด์มาปอกเปลือกแล้วนำไปทำเป็นคาราเมล จากนั้นก็สับให้หยาบๆ เล็กน้อย โรยเป็นฐานก่อนเทส่วนผสมของไส้ลงไปรับประกันได้ว่าใครเป็นคอช็อกโกแลตและกาแฟต้องเลิฟแน่นอน

คลิกดูสูตรทาร์ตไวท์ช็อกโกแลตราสป์เบอร์รี
ทาร์ตไวท์ช็อกโกแลตราสป์เบอร์รี นำไวท์ช็อกโกแลตมาผสมกับมัสคาโปร์เนชีสวิปปิ้งครีมและมะนาวเล็กน้อย เพื่อไม่ให้ตัวไส้มีความหวานมากเกินไป เพิ่มความพิเศษด้วยราสป์เบอร์รี แยมที่ฐานล่างและราสป์เบอร์รีสดตกแต่งด้านบนตัวแยม ด้านล่างจะช่วยลดทอนความหวานของไวท์ช็อกโกแลตได้ดี
บทความเพิ่มเติม

พาส้มซ่าโกอินเตอร์
เคล็ดลับเค้กนุ่มนิ่มสไตล์ญี่ปุ่น
10 สูตรเบเกอรีสายช็อกโกแลตเลิฟเวอร์ห้ามพลาด!
ศาสตร์ของแยมรสหวานอมเปรี้ยว 





share this














ชรินรัตน์
จริงจิตร

food team










recommended articles









ไก่ยากิโทริ









ฟองเต้าหู้นึ่ง









พิซซ่าโรล









ลอยแก้ว ลอยอย่างไร อะไรเรียกว่า ‘ลอยแก้ว’









ขนมจีบไทย จีบนก









สมูทตีราสป์เบอร์รีโยเกิร์ตโบวล์









บะหมี่เกี๊ยวแห้งหมูแดง-หมูกรอบ









สตรอว์เบอร์รีโซดามิ้นต์










recommended videos









กับข้าวคุณแม่เวียดนาม








japanese egg salad sandwich แซนด์วิชไข่สไตล์ญี่ปุ่น | home cooking by เชฟน่าน








ซุปฟักทองแครอท i เข้าครัวกับตัวจิ๋ว








เนื้อย่างไข่ดองน้ำปลา by เชฟน่าน | ciy – cook it yourself








cook or die! ไข่มังกร








egg toast box โทสต์ขนมปังไข่คน กลมกล่อม นุ่มชีสยืด | home cooking by เชฟน่าน








สปาเกตตีซอสเพสโต้โหระพา สูตรเฮลท์ตี้ ทำง่ายๆ ที่บ้าน | super good food by foodland








ขนมปังหน้าหมูเน้นๆ



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







