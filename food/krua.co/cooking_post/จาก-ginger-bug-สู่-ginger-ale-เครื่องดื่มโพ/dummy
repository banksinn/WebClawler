






จาก ginger bug สู่ ginger ale เครื่องดื่มโพรไบโอติกส์ อร่อย ซาบซ่าน








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




จาก ginger bug สู่ ginger ale เครื่องดื่มโพรไบโอติกส์ อร่อย ซาบซ่าน

story by
ณวรา เปลี่ยนบุญเลิศ
|
12.07.2018 






69,275 views











[ give star ]





pin







pinned







share








star rating










 0 / 5 


submit
reset

















ginger bug เป็นการทำโซดาง่ายๆ จากธรรมชาติโดยใช้กระบวนการหมักขิงในน้ำและน้ำตาล จนเกิดจุลินทรีย์ชนิดดี เรียกว่าแบคทีเรียแลคโตบาซิลลัสอันเป็นประโยชน์ต่อร่างกาย ช่วยเรื่องระบบย่อยอาหาร ระบบภูมิคุ้มกัน และสร้างสมดุลลำไส้
แนวคิดคือเราจะใช้ ginger bug เป็น starter culture (lacto-fermented culture ) ในการทำเครื่องดื่มโพรไบโอติก ยกตัวอย่างง่ายๆ เวลาเราทำโยเกิร์ตเองที่บ้านก็ต้องไปซื้อโยเกิร์ตที่ยังมีเชื้อเเบคทีเรียอยู่ (จะระบุไว้ข้างถ้วย) เเล้วนำมาผสมกับนมสด นำไปบ่มต่อในอุณหภูมิที่เหมาะสมจนส่วนผสมทั้งหมดกลายเป็นโยเกิร์ตล็อตใหม่ขึ้นมา (ดูสูตรโฮมเมดโยเกิร์ตได้ที่นี่) เครื่องดื่มโพรไบโอติกจาก ginger bug ก็เช่นกัน เมื่อใส่ ginger bug ลงไปในน้ำผลไม้ หรือเครื่องดื่มที่มีรสหวาน แบคทีเรียจะย่อยน้ำตาลในนั้นและผลิตก๊าซคาร์บอนไดออกไดซ์ออกมา ทำให้เกิดรสซ่า เป็นฟอง ginger bug จึงนำมาผสมเป็นเครื่องดื่มได้อีกหลายชนิด เช่น โซดาผลไม้ จินเจอร์เอล แม้กระทั่งรูทเบียร์
why ginger?

นอกจากขิงจะเป็นยารักษาโรคโดยเฉพาะระบบทางเดินอาหารแล้ว เปลือกขิงยังมีแบคทีเรียแลคโตบาซิลลัสมากพอที่จะเปลี่ยนน้ำตาลให้เป็นก๊าซและกรดแลคติก ซึ่งกรดแลคติกจะไปช่วยยับยั้งการเจริญเติบโตของแบคทีเรียที่เป็นอันตราย เช่น เชื้ออีโคไลที่ทำให้เกิดอาการท้องร่วง นอกจากนี้กระบวนการ lacto-fermentation แบบนี้ยังช่วยเพิ่มระดับวิตามินและเอนไซม์ในร่างกาย และช่วยระบบลำไส้อีกด้วย
how to make ginger bug? 

ขิงหั่นแว่น 150 กรัม
น้ำตาลทรายแดง 2 ช้อนโต๊ะ
น้ำกรองพอท่วมขิง
อุปกรณ์จำเป็น ขวดแก้วฝาเกลียวขนาด 16 ออนซ์

to start 
ล้างขิงให้สะอาด ซับให้แห้ง ปอกเปลือก ถ้าเป็นขิงออร์แกนิก ไม่ต้องปอกเปลือก หั่นเป็นแว่น ใส่ลงในขวด ใส่น้ำตาลทรายแดงประมาณ 2-3 ช้อนโต๊ะ เทน้ำผ่านน้ำตาลทรายแดงลงในขวดจนท่วมขิง ปิดฝาขวด เขย่าขึ้นลงพอให้น้ำตาลละลายเข้ากันทั่ว เปิดฝาทิ้งที่อุณหภูมิห้องประมาณ 24 ชั่วโมง (หรือปิดด้วยพลาสติกแร็ปแต่เจาะรูให้อากาศผ่านได้) เพื่อให้แบคทีเรียภายนอกเข้าไปในขวด



เมื่อครบ 24 ชั่วโมงจึงปิดฝา ตั้งทิ้งไว้ที่อุณหภูมิห้องหรือที่อุ่นๆ ประมาณ 1 สัปดาห์ โดยระหว่างสัปดาห์ 2-3 วันครั้งให้ทำเช่นนี้ คือเทน้ำในขวดออกประมาณ ¼ ถ้วย ใส่น้ำตาลทรายแดงเข้าไปใหม่ประมาณ 2 ช้อนชา และเติมน้ำให้ท่วมขิงเหมือนเดิม ปิดฝา เขย่าขวดให้เข้ากัน เมื่อครบ 1 สัปดาห์สังเกตจะเริ่มมีฟองขึ้นที่ผิวน้ำ แปลว่านำ ginger bug ไปใช้งานได้แล้ว (การเปิดฝาขวด หมั่นคนระหว่างสัปดาห์จะช่วยเร่งกระบวนการหมักได้)


to maintain
เมื่อ ginger bug เริ่มมีฟองหรือพร้อมใช้แล้ว ทุกครั้งที่เทน้ำ ginger bug ออกไปใช้ ให้เติมเศษขิง และน้ำตาลเข้าไปเล็กน้อย พร้อมทั้งเติมน้ำให้ท่วมเหมือนเดิม ทำแบบนี้ 2-3 วันที ถ้าไม่ใช้งานให้เก็บเข้าตู้เย็นช่องธรรมดาไว้ ก่อนใช้นำออกมาตั้งที่อุณหภูมิห้องให้แบคทีเรียตื่นและทำงานอีกครั้ง
หมายเหตุ

จำเป็นต้องใช้น้ำกรอง เพราะน้ำจากก๊อกจะมีคลอรีนทำให้จุลินทรีย์ตายได้

อย่างที่บอกไว้ตอนต้นว่า ginger bug สามารถนำไปต่อยอดทำเมนูเครื่องดื่มต่างๆ ได้หลายชนิด โดยเมนูที่ค่อนข้างเป็นที่รู้จักคือจินเจอร์เอล (ginger ale) เพราะทั้งทำง่ายและเป็นที่นิยม ซึ่งอันนี้ไม่ใช่จินเจอร์เอลที่เป็นซอฟดริงค์แบบกระป๋องในซูเปอร์มาร์เก็ต แต่เป็นเครื่องดื่มโฮมเมดที่ใช้ ginger bug เป็นหัวเชื้อในการหมักและทำให้เกิดรสซ่า ดื่มแล้วช่วยบรรเทาอาการปวดท้อง คลื่นไส้ ที่สำคัญมีแบคทีเรียแลคโตบาซิลัสที่ช่วยต่อต้านแบคทีเรียชนิดไม่ดีในลำไส้ ช่วยป้องกันอาการอุจจาระร่วง และสร้างภูมิคุ้มกันในร่างกาย
จินเจอร์เอล (ginger ale)
ปริมาณ 1 ลิตร
น้ำกรอง  4  ถ้วย
ขิงขูด  ¼  ถ้วย
molasses (กากน้ำตาล)  2  ช้อนชา
มะนาว (น้ำและผิว)  1  ลูก
น้ำตาลทราย  ½  ถ้วย
เกลือป่น  ½  ช้อนชา
ginger bug  1/3 ถ้วย
วิธีทำ
1. ใส่น้ำ ขิงขูด โมลาส น้ำมะนาว ผิวมะนาว น้ำตาลทราย เเละเกลือลงในหม้อ ยกขึ้นตั้งบนไฟกลางเคี่ยวประมาณ 10 นาที ปิดไฟ ยกลงพักไว้จนเย็นสนิท กรองผ่านกระดาษกรองหรือผ้าขาวบาง

2. นำส่วนผสมข้อ 1 ผสมกับ ginger bug คนให้เข้ากัน กรอกใส่ขวดแก้วที่ฝาปิดสนิท (ประมาณ ¾ ขวด) ตั้งทิ้งไว้ที่อุณหภูมิห้อง 2 วัน จะได้จินเจอร์เอลที่มีรสซ่ากำลังดี

หมายเหตุ

ไม่ควรผสม ginger bug กับส่วนผสมร้อนๆ เพราะจะทำให้จุลินทรีย์ตาย ginger bug จะไม่ซ่า
เมื่อนำ ginger bug ใส่ขวด ให้ตั้งทิ้งไว้ 2 วัน หากทิ้งไว้นานกว่านั้นจะเกิดก๊าซมาก ต้องเปิดฝาขวดเพื่อระบายก๊าซ มิเช่นนั้นขวดอาจระเบิดได้)

ติดตามเรื่องราวหมักดองและสูตรสำเร็จหมักดองอาหารแต่ละประเภท ที่ทำได้เองที่บ้าน ในบทความเหล่านี้

หมักดอง ภูมิปัญญาเก่าที่กลับมาฮิตใหม่
ซอสพริกหมักเอง ทำง่าย อร่อยดี มีโพรไบโอติกส์
กิมจิผักกาดขาว ยี่ห้ออร่อย เลือกซื้อกิมจิอย่างไรดี ให้ได้ของแท้ หมักธรรมชาติ อร่อย
ดองผักกาดเอง เท่จะตาย
‘มิโสะ’ ความอบอุ่นแบบญี่ปุ่นที่ทำเองได้ที่บ้าน
คีเฟอร์ (kefir) เครื่องดื่มนมมีชีวิต เพื่อสุขภาพที่ดี
น้ำหมักมีชีวิต โพรไบโอติกส์มหัศจรรย์ กับ ป้านิด-นิดดา หงษ์วิวัฒน์

 




share this














ณวรา
เปลี่ยนบุญเลิศ

chef










อรพิม
วรรณกายนต์

photographer










อรพรรณ
อำพันทอง

graphic designer










recommended articles









หัวปลาหม้อไฟ









สลัดมันฝรั่งเกาหลี









ลอยแก้ว ลอยอย่างไร อะไรเรียกว่า ‘ลอยแก้ว’









ตำราอาหารญี่ปุ่นเล่มเก่า บอกเล่ารสชาติอาทิตย์อุทัยในไทย ปี 2500









soul food อาหารคิดถึงบ้าน









baked flouder fillet with apple salsa









ก๋วยเตี๋ยวต้มยำชามหมูเด้ง









ก๋วยเตี๋ยวราดหน้ามังสวิรัติ










recommended videos









和 ピース peace | heartmade วัตถุดิบหลักจากหัวใจ








คอหมูย่างสูตรลัด หม้อทอดไร้น้ำมัน by เชฟน่าน | ciy – cook it yourself








asmr จาปากูรี ใจความของ parasite รวมอยู่ในจานนี้








the oven farm | heartmade วัตถุดิบหลักจากหัวใจ








เฟรนช์โทสต์สติ๊ก | cook สู้ โควิด








ขนมปังคาราเมลป็อปคอร์นสไตล์เกาหลี caramel popcorn bread | cafe at home








6 อุปกรณ์ไข่สุดเจ๋ง ใครที่ชอบกินไข่ห้ามพลาด l ของดีตัวครัว must have !!








หอยเมดเลย์



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























