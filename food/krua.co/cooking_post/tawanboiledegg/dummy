






ต้มไข่ยังไงให้ ‘ตาหวาน’ สมชื่อ








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cookbook




ต้มไข่ยังไงให้ ‘ตาหวาน’ สมชื่อ

story by
ธัญชนก ศรียานนท์
|
08.02.2021 






3,441 views











[ give star ]





pin







pinned







share








star rating










 0 / 5 


submit
reset
















ทริกเล็ก ๆ ที่จะเปลี่ยนไข่ต้มธรรมดาให้น่ากินขึ้นอีกหลายเท่า 

ไข่ต้มเป็นเมนูไข่ที่เรียบง่ายที่สุดเมนูหนึ่ง เพียงแค่นำเอาไข่ไก่ไปต้มตามเวลาที่ต้องการ เราก็จะได้เมนูที่อร่อย เรียบง่าย แต่เต็มไปด้วยคุณค่าทางอาหารทั้งโปรตีนและวิตามิน แต่การต้มไข่แบบเดิมๆ ก็อาจจะดูน่าเบื่อและซ้ำซากจำเจไปหน่อย krua.co เลยจะมานำเสนอเมนู ‘ไข่ต้มตาหวาน’ เมนูที่เหมือนจะธรรมดาแต่เต็มไปด้วยความพิเศษ ที่เชื่อเลยว่าใครได้เห็นเป็นต้องว้าว เพราะทั้งหน้าตาดีเห็นไข่แดงเต็มๆ แบบ 3d ทะลุออกมานอกไข่ขาว และรสชาติอร่อยโดยเฉพาะไข่แดงเยิ้มๆ เหมือนลาวานั้น ทั้งสวยทั้งอร่อยแบบนี้ก็เลยมักจะเห็นอยู่ในก๋วยเตี๋ยวต้มยำต่างๆ หรือนำมาทำเมนูยำไข่ตาหวานก็เป็นตาแซ่บสุดๆ 
 

ขั้นตอนการต้มไข่ตาหวาน ให้เริ่มด้วยการใช้ไข่เป็ดสด สาเหตุที่เลือกไข่เป็ด เพราะมีรสชาติที่เข้มข้น นุ่มนวล เนื้อไข่ขาวแน่นกว่าไข่ไก่ ไข่แดงก็นูนสวย นำไข่เป็ดเรียงเป็นแนวนอนใส่ในหม้อให้เต็ม ถ้าไม่ต้องการต้มในปริมาณที่เยอะนัก ให้ใช้แก้วกาแฟหรือภาชนะทนความร้อนวางขัดไว้ได้ ที่ต้องทำแบบนี้ก็เพื่อทำให้ไข่ไม่สามารถขยับได้ เป็นการบังคับให้อยู่กับที่เพื่อจะไม่ให้ไข่แดงถูกต้มกลมกลืนกับไข่ขาวไปแต่แรก ใส่เกลือสมุทรหรือเกลือป่นลงไป 1 ช้อนโต๊ะ 
จากนั้นเติมน้ำลงไปในหม้อ ให้ระดับน้ำอยู่ที่ครึ่งหนึ่งของไข่ ห้ามให้ท่วมไข่และห้ามคนเด็ดขาด ไม่ฉะนั้นจะทำให้ไข่เป็ดสุกทั่วทั้งใบและไม่เป็นไข่ตาหวานตามที่ต้องการ

นำหม้อที่ใส่ไข่เป็ดไปตั้งบนไฟกลาง ค่อยๆ รอให้น้ำเริ่มเดือด หลังจากนั้นให้จับเวลา 6 นาที โดย 6 นาทีเป็นเวลาที่เหมาะสมกับไข่ตาหวานที่สวยงาม แต่ถ้ารู้สึกว่าไข่ยังสุกน้อยเกินไป ให้เพิ่มเวลาทีละ 30 วินาที แต่แนะนำว่าไม่ควรเกิน 7.30 นาที เพราะถ้ามากกว่านั้น ไข่เป็ดของเราจะไม่ใช่ไข่ตาหวาน แต่จะกลายเป็นไข่เป็ดต้มธรรมดาๆ แทน
พอครบเวลาก็ปิดไฟ ใช้กระชอนตักไข่เป็ดหย่อนลงในอ่างน้ำเย็นจัดให้ครบทุกใบอย่างรวดเร็ว ทิ้งไว้อย่างน้อย 1 นาที เพื่อให้ไข่เป็ดหยุดสุก ถ้าหากหย่อนไข่เป็ดลงอ่างน้ำเย็นจัดช้า ไข่เป็ดของเราจะสุกไปเรื่อยๆ จะไม่เป็นไข่ตาหวานอย่างที่เราต้องการและการแช่น้ำเย็นจัดจะช่วยให้ปอกเปลือกไข่เป็ดได้ง่ายยิ่งขึ้น

นำไข่เป็ดที่ต้มเสร็จแล้วมาปอกเปลือก แต่ก่อนปอกเปลือกนั้นให้สังเกตว่าไข่แดงอยู่ด้านใด วิธีสังเกตคือให้ยืนในที่สว่าง มองไปที่ไข่เป็ด ถ้าด้านไหนมีสีส้มๆ เหมือนโพรงอากาศอยู่ ด้านนั้นคือไข่แดง ใช้ช้อนค่อยๆ กระเทาะเปลือกไข่เป็ดด้านไข่ขาวก่อนทีละน้อย ค่อยๆ แกะเปลือกไข่จากด้านไข่ขาวก่อน แล้วไล่ขึ้นไปจนถึงด้านไข่แดง แกะอย่างเบามือ ไม่เช่นนั้น ไข่แดงอาจแตกได้ แกะจนครบ นำใส่จาน จะนำไปทำเมนูต่างๆ เช่น ยำไข่ตาหวาน หรือจะนำไปกินคู่กับข้าวสวยร้อนๆ และพริกน้ำปลาก็อร่อย



บทความเพิ่มเติม

คณะราษฎรกับไข่ไก่ยิ่งใหญ่ยืนยง
10 เมนูไข่สุดปัง
egg toast box โทสต์ขนมปังไข่คน กลมกล่อม นุ่มชีสยืด | home cooking by เชฟน่าน
เคล็ดไม่ลับ! ไข่เชฟน่าน​ 4 ways | home cooking by เชฟน่าน
วิทยาศาสตร์แห่งไข่เค็ม





share this














ธัญชนก
ศรียานนท์

food team










พัชริดา
พันธุมาศ

graphic designer










พิมพ์ธาดา
ปฐมโภคินเสถียร

photographer







เมนูไข่, ไข่ต้ม, ไข่เป็ด 







recommended articles









ชวนทำ ‘ไข่ครอบ’ ความอร่อยจากแดนใต้ 









4 ขั้นตอนง่ายๆ ต้มไข่ยางมะตูมให้เยิ้ม









ไข่ครอบ









salt-cured egg yolk ไข่แดงเค็มแห่งครัวตะวันตก ทำเองก็ได้ ง่ายจัง!









เนรมิตไข่หวานฉบับโฮมเมด นุ่มละมุนแบบญี่ปุ่น









ขนมเบื้อง









ทองหยิบ









ไข่ต้ม 4 ระดับ










recommended videos









แจกสูตร 3 น้ำจิ้มรสเด็ด ทำง่าย ยอดขายปัง – by เชฟน่าน | ciy – cook it yourself








ยำผักชีทอดกรอบ








คาเฟ่เชียงใหม่ที่อยากกลับไปแล้ว กลับไปอีก khagee | ทริปกินแหลกล้างโลก เชียงใหม่ ep.2








ขนมจีบ i เข้าครัวกับตัวจิ๋ว








cook สู้โควิด | บานานอฟฟี่ ไอกรีมทาร์ต








sundubu jjigae | korean tofu stew [asmr cooking]








eat local ยิ่งบ้าน ยิ่งซุย








เมนูตามสั่งผู้ดี ข้าวคลุกกะปิ fine dine | ตามสั่งเดอะซีรี่ส์



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























