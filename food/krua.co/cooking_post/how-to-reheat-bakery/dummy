






อุ่นเบเกอรีอย่างไรให้อร่อยเหมือนกินที่ร้าน








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




อุ่นเบเกอรีอย่างไรให้อร่อยเหมือนกินที่ร้าน

story by
ณวรา เปลี่ยนบุญเลิศ
|
20.10.2021 






4,331 views











[ give star ]





pin







pinned







share








star rating










 0 / 5 


submit
reset
















เสกเบเกอรีแสนชืด ให้อร่อยเหมือนใหม่ด้วยเทคนิคการอุ่นขนมแต่ละชนิด 

สำหรับคนที่เป็นสายกินมากกว่าทำอาจพบปัญหาว่ากินเบเกอรีที่บ้านทำไมไม่อร่อยเหมือนกินที่ร้าน บางทีก็แข็ง แห้ง เนื้อขนมกระด้าง ซึ่งแน่นอนว่าเบเกอรีที่ทำสดใหม่จากเตาย่อมต้องอร่อยกว่ากินเมื่อทิ้งไว้นานอยู่แล้ว แต่ถ้าเราไม่ได้กินทันทีที่อบเสร็จ หรือมีความจำเป็นต้องเอากลับมาแช่ตู้เย็นข้ามคืน ทีนี้จะกินอย่างไรให้อร่อยเหมือนเดิม เพราะใช่ว่าทุกอย่างเข้าไมโครเวฟอย่างเดียวได้ เช่น ถ้าใครเคยทำอาจรู้ว่าหากเอาครัวซองต์ ทาร์ตไข่ ไปอุ่นด้วยไมโครเวฟ ผลคือเหี่ยวนิ่ม กินไม่อร่อย เราจึงมีเคล็ดลับง่ายๆ สำหรับการอุ่นเบเกอรีแต่ละชนิดมาบอก
เบเกอรีที่เรากินบ่อยๆ เช่น พิซซ่า ขนมปัง ครัวซองต์ มัฟฟิน แต่ละอย่างมีเทคนิคการอุ่นเหมือนๆ กันคือใช้เตาอบ ต่างกันตรงเทคนิคเล็กๆ น้อยๆ เหล่านี้ 



อุ่นด้วยเตาอบหรือเตาอบลมร้อนอย่างเดียวอร่อยเลย
ตัวอย่างขนมดังกล่าว เช่น พาย วาฟเฟิล สโคน มัฟฟิน ครัวซองต์ ทาร์ตไข่ เพราะเป็นขนมอบที่ต้องกินร้อนๆ อยู่แล้ว เพียงแต่เรามีเทคนิคให้อบแล้วขนมไม่แห้งแข็งจนเกินไป คือห่อด้วยแผ่นอะลูมิเนียมฟอยล์ในช่วงแรกก่อน เพื่อให้ความร้อนระอุอยู่ในฟอยล์ แต่ขนมยังไม่สูญเสียความชุ่มชื้น หลังจากนั้นพออบได้สักพัก จึงเอาแผ่นอะลูมิเนียมฟอยล์ออก เพื่ออบต่อให้ผิวด้านนอกกรอบเล็กน้อย อุณหภูมิในการอุ่นเบเกอรีทุกชนิดอยู่ที่ประมาณ 160 -180 องศาเซลเซียสสำหรับการอุ่นในเตาอบ แต่ถ้าใช้เตาอบลมร้อนหรือหม้อทอดไร้น้ำมันให้ตั้งอุณหภูมิต่ำลงที่ 150 องศาเซลเซียส ส่วนระยะเวลาขึ้นกับขนาดของขนมนั้นๆ เช่น 8-10 นาที



ใส่น้ำเข้าไปในเตาอบหรือเตาอบลมร้อนสักนิด อร่อยเหมือนทำใหม่ๆ
การที่เบเกอรีอยู่ในตู้เย็น ตู้เย็นจะดูดความชื้นทำให้ขนมแห้ง โดยเฉพาะขนมปังที่ไม่ค่อยมีไขมันในตัว ดังนั้นเวลาอุ่นจึงต้องใส่น้ำเข้าไปเล็กน้อยระหว่างอบ ทำให้ขนมปังกรอบนอกนุ่มในเหมือนเดิม วิธีการคือใส่ถ้วยน้ำเล็กๆ เข้าไปในเตาอบก็ได้ หรือใช้มือพรมน้ำบนผิวขนมปังเล็กน้อย เพื่อให้มีความชื้นก่อนเข้าอบ แต่ไม่ควรพรมน้ำเยอะเพราะจะทำให้ขนมปังแฉะ



เบเกอรีที่มีไส้ด้านในหรือน้ำตาลเยอะๆ อุ่นอย่างไร
ส่วนใหญ่เบเกอรีที่มีไส้ถ้าเรานำไปอบเลย บางทีไส้ยังไม่ทันร้อน หรือถ้าอบไม่ดีน้ำตาลด้านบนขนมอาจไหม้ได้ สำหรับเบเกอรีไส้คาว เช่น โรลไส้กรอก ให้นำเข้าไมโครเวฟไฟกลางสัก 30 วินาที ให้ด้านในร้อน แล้วจึงเข้าเตาอบต่อให้แป้งพัฟด้านนอกกรอบเหลือง ไม่ควรอุ่นด้วยไมโครเวฟนานเกินไป เพราะจะทำให้แป้งพัฟฟ์เหี่ยวนิ่ม ส่วนถ้าเป็นขนมปังเนื้อนิ่มแบบไทยๆ และมีไส้ เช่น ขนมปังสังขยา ชาไทย นำไปนึ่งให้ร้อนหรืออุ่นไมโครเวฟประมาณ 20 วินาที โดยใส่ถ้วยน้ำเล็กๆ เข้าไปด้วยก็ได้ 
ส่วนเบเกอรีที่เป็นหน้าแยม เกรซน้ำตาลอย่างพวกแดนิชเพสทรี ซินามอนโรล ให้ใช้วิธีอุ่นเตาอบแต่ปิดหน้าด้วยแผ่นอะลูมิเนียมฟอยล์ตลอดเวลาเพื่อไม่ให้น้ำตาลด้านบนไหม้

เข้าไมโครเวฟอย่างเดียวไม่กี่วินาที อร่อยเลย!
เบเกอรีที่อุ่นด้วยวิธีนี้จะไม่ต้องการความกรอบ แต่ต้องการให้นุ่มและร้อน เช่น โดนัท พิซซ่าแบบแป้งหนานุ่ม ใช้วิธีอุ่นไมโครเวฟประมาณ 10-20 วินาที โดยมีเทคนิคคือใส่น้ำถ้วยเล็กๆ เข้าไปด้วย เพราะหากอุ่นนานไปขนมจะยิ่งแห้งแข็ง
หมายเหตุ

ถ้าอุ่นขนมในไมโครเวฟ เพื่อความปลอดภัยให้นำออกจากภาชนะจำพวกพิมพ์ฟอยล์ก่อน

บทความเพิ่มเติม

เตาอบ balmuda ปะทะ xiaomi เตาไหนอบขนมปังอร่อยกว่ากัน l ของดีติดครัว must have!!!


ใช้เตาอบให้เป็น ทำเบเกอรีให้ปัง
วิธีอุ่นอาหารให้อร่อย เดลิเวอรีบ่อยก็ไม่หวั่น!

 




share this














ณวรา
เปลี่ยนบุญเลิศ

chef










พิมพ์ธาดา
ปฐมโภคินเสถียร

photographer










พัชริดา
พันธุมาศ

graphic designer







เบเกอรี, เบเกอร์รี 







recommended articles









tropical fruits ในของหวานสไตล์ยุโรป









ขั้นตอนร่อนแป้งใครว่าไม่สำคัญ ห้ามข้ามนะ!









ใช้เตาอบให้เป็น ทำเบเกอรีให้ปัง









ขนมปัง bread









เปลี่ยนกล้วยอนาถเป็นเค้กกล้วยหอมสุดอร่อย









คัสตาร์ด หัวใจของขนมหลายชนิด









รวมทริคเบเกอรีที่ต้องรู้ ทำแล้วปังไม่พังแน่นอน!









มาวาดรูปบนขนมปังกัน focaccia arts










recommended videos









หมูชาชู | cook สู้ โควิด








กุ้งทอดต้มยำแห้ง | home cooking by chef nan








แกงจืดไข่ม้ามมม…เอ้ย น้ำ!








รีวิวพาสต้าเส้นสด เข้าครัวทำอาหาร แก้เครียดจาก work from home | #ววแอดไวซ์เด้อ








หมูอบกาแฟ








4 ways กากหมูรสเด็ด cook or die!








พล่าปลาหลังเขียว








cook สู้โควิด | พาสต้าไก่อบเนยกระเทียม อาหารฝรั่ง อร่อยจบในกระทะใบเดียว



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







