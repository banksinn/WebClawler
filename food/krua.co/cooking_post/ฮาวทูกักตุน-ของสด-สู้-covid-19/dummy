






ฮาวทูกักตุน ‘ของสด’ สู้ covid-19








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




ฮาวทูกักตุน ‘ของสด’ สู้ covid-19

story by
ธัญชนก ศรียานนท์
|
24.03.2020 






2,868 views











[ give star ]





pin







pinned







share








star rating










 0 / 5 


submit
reset
















วิธีเก็บของสดเพื่อยืดอายุให้อยู่ได้นาน ไม่เน่าคาตู้ 

แม้วันนี้รัฐบาลจะประกาศว่าตลาดสดและซูเปอร์มาร์เกตยังคงเปิดให้บริการ แต่ออกนอกบ้านให้น้อยที่สุดก็เป็นเรื่องควรทำ แถมยังไม่รู้ว่าโควิด-19 จะอยู่กับเราไปอีกนานแค่ไหน สถานการณ์จะยิ่งรุนแรงขึ้นอีกหรือเปล่า krua.co เลยจะมาแนะนำทริกในการเก็บของสด เผื่อว่าวันหน้าเราอาจจะต้องกักตัวกันเข้มข้นยิ่งขึ้น และอาจจะออกมาหาซื้ออาหารและวัตถุดิบไม่ได้ทุกเมื่ออย่างตอนนี้ ใช่แล้ว เราจะแนะนำการกักตุน ‘ของสด’ ที่แม้จะดูเหมือนเก็บได้ไม่นาน แต่ถ้ารู้จักวิธีจัดการก็จะยืดอายุได้ไม่น้อย

เนื้อสัตว์ โปรตีนหลักสำหรับอาหารทุกมื้อ
เนื้อสัตว์คือโปรตีนหลักของคนส่วนใหญ่ และการนำเข้าตู้เย็นช่องแช่แข็งก็เป็นทางเลือกที่ง่ายที่สุดสำหรับคนที่ไม่อยากออกไปนอกบ้าน การเก็บเนื้อสัตว์ต่างๆ ไม่ว่าจะเป็น เนื้อหมู เนื้อวัว หรือเนื้อไก่ ต้องล้างให้สะอาด ซับน้ำให้แห้ง หั่นเป็นชิ้นพอคำสำหรับพร้อมปรุงเลยหรือจะหมักด้วยซอสปรุงรสต่างๆ หรือแพ็กสดๆ เลยก็ได้ 
แบ่งเนื้อสัตว์ที่เตรียมไว้ใส่ถุงซิปล็อก ไล่อากาศออกให้มากที่สุดเท่าที่จำทำได้ เพราะอากาศนี่แหละที่จะทำให้ของสดของเราอายุสั้นลง การเก็บในถุงสุญญากาศจึงดีที่สุด ซึ่งถ้าไม่มีถุงสุญญากาศก็ใช้ถุงซิปล็อกแทนได้ ใส่วัตถุดิบลงไปเตรียมภาชนะใส่น้ำพอประมาณ ใส่ถุงซิปล็อคลงไปในน้ำครึ่งหนึ่ง  ใช้มือค่อยๆ กดไล่อากาศออกเบาๆ และกดปิดปากถุงให้มิดชิด แค่นี้ก็ได้ถุงเก็บวัตถุดิบสุญญากาศแบบง่ายๆ แล้ว 
ทำจนครบทุกถุง ใช้ปากกาเมจิกหรือสติ๊กเกอร์เขียนประเภทของเนื้อสัตว์และวันที่ที่นำเข้าตู้เย็น กำกับไว้ นำเข้าตู้เย็นช่องแช่แข็ง  ควรจัดให้อยู่ในรูปแผ่นแบนๆ ไม่กระจุกรวมกันเป็นก้อน เพื่อให้ความเย็นเข้าไปได้อย่างทั่วถึง รวมทั้งยังสามารถจัดวางได้อย่างเป็นระเบียบและหยิบใช้สะดวก ที่สำคัญยังทำให้ละลายน้ำแข็งได้ง่ายขึ้นเมื่อต้องการนำออกมาปรุงอาหาร สำหรับเนื้อสัตว์บดหรือสับ ก็ทำได้เช่นเดียวกัน 

ผักสด วิตามินสู้ covid -19 
ผักสดก็เป็นวิตามินที่เป็นปัจจัยหลักสำหรับทุกคนเช่นกัน ทั้งช่วยให้อิ่มอร่อยและทรงคุณประโยชน์ เสริมสร้างให้ร่างกายแข็งแรงต่อสู้กับโรคภัยไข้เจ็บต่างๆ ได้ แต่การเก็บผักไว้รับประทานนั้นค่อนข้างมีปัญหา เพราะผักบางชนิดต่อให้แช่อยู่ในตู้เย็นก็ยังมีโอกาสที่จะเหี่ยว ฉะนั้นก่อนการเก็บผัก ควรเลือกซื้อผักที่สีสด ไม่มีรอยดำและช้ำ ขั้วหรือก้านต้องแข็งแรง สะอาด ไม่มีคราบดินและคราบรา 
ผักที่เก็บไว้ได้นานไม่ต้องนำไปแช่ในตู้เย็น เมื่อจะใช้ค่อยนำมาล้างเป็นผักประเภทหัว เช่น มันฝรั่ง หอมใหญ่ แครอท หัวไช้เท้า ฟักทอง ตะไคร้ ข่า และขิง 
ส่วนผักบางชนิดที่ควรมีติดครัวไว้และต้องทำความสะอาดก่อนนำไปใส่ถุงซิปล็อกและแช่ในตู้เย็น เช่น กะหล่ำ บรอกโคลี ผักกาดขาว กะหล่ำดอก ฟัก ใบกะเพรา 
ผักบางชนิดนำแช่แข็งได้เพียงแต่ต้องทำความสะอาดและหั่นเตรียมให้เรียบร้อยก่อนใส่ถุงซิปล็อกและนำไปแช่แข็ง เช่น  มะนาว ผักกาดขาว เห็ดเข็มทอง เห็ดฟาง  ต้นหอม พริกต่างๆ และก่อนจะเก็บเข้าตู้เย็น 
ถ้าผักเป็นใบๆ ก็ควรนำมาคลี่ใบออกและล้างให้สะอาดก่อน พักให้สะเด็ดน้ำ หรือใช้กระดาษทิชชูซับน้ำให้แห้ง จึงค่อยนำไปใส่ถุงซิปล็อก และนำเข้าตู้เย็น  
วิธีการล้างผักแบ่งได้ 5 แบบ สะดวกจะล้างแบบไหนเลือกวิธีได้ 

วิธีที่ 1 ล้างผ่านน้ำ เปิดน้ำสะอาดให้ไหลผ่าน และใช้มือค่อยๆ ถูให้เศษดินต่างๆ ออก วิธีนี้จะช่วยขจัดสารพิษและเศษดิน
วิธีที่ 2  ใช้ด่างทับทิม ผสมน้ำสะอาด 4 ลิตรกับด่างทับทิม 1 ช้อนโต๊ะ  คนผสมให้เข้ากัน นำผักไปแช่นาน 10 นาที ช่วยขจัดสารปนเปื้อนได้มากพอสมควร
วิธีที่ 3 ใช้เกลือสมุทร 1 ช้อนโต๊ะ ผสมน้ำ 4 ลิตร นำผักลงไปล้างและแช่ทิ้งไว้สัก 10 – 15 นาที จะช่วยลดปริมาณสารพิษได้ดี แต่ต้องนำมาล้างน้ำสะอาดอีกรอบนะ มิฉะนั้นผักอาจมีรสเค็มของเกลือได้

วิธีที่ 4 ใช้น้ำส้มสายชู ผสมน้ำส้มสายชู 1 ช้อนโต๊ะ ต่อน้ำ 1 ลิตร นำผักลงไปล้าง และแช่ทิ้งไว้สัก 10 นาที จะช่วยลดสารพิษที่อยู่ในผักและนำมาล้างน้ำสะอาดอีกครั้งเพื่อป้องกันความเปรี้ยวจากน้ำส้มสายชู
วิธีที่ 5 ใช้ baking soda ผสมน้ำ 10 ลิตร ต่อ baking soda ½ ช้อนโต๊ะ คนให้พอเข้ากันนำผักลงไปล้างและแช่ทิ้งไว้ 5-10 นาที จะช่วยลดสารพิษได้มากทีเดียว            
(ข้อควรระวังในการเก็บผัก ต้องล้างผักให้สะอาดทุกครั้งและผึ่งให้แห้งสนิท! มิฉะนั้นอาจส่งผลให้ผักที่เก็บเน่าเร็วได้)
ไข่ไก่ ปัจจัยสำคัญสำหรับทุกเพศทุกวัย! 
จะเก็บไข่ไก่ต้องรู้วิธีเลือกไข่ไก่เสียก่อน ไข่ไก่นั้นควรสังเกตวันหมดอายุให้ดีก่อนเลือกซื้อ แต่ถ้าไม่ใช่ไข่ไก่ในซูเปอร์มาร์เกตที่มีวันหมดอายุแบบชัดเจน ให้สังเกตว่า ไข่ไก่ที่เป็นไข่ใหม่เปลือกจะมีลักษณะไม่เรียบ แต่ถ้าเป็นไข่เก่าเปลือกจะบางลงเรื่อยๆ ไข่ไก่ที่ดีควรมีผงนวลๆ ที่เปลือกไข่ เวลาจับจะสากมือไม่ลื่น ในขณะที่ไข่เก่าจะมีจุดสีเทาๆ ที่เปลือก อีกทั้งเปลือกไข่ต้องสะอาด ไม่แตกร้าว เพราะถ้าไม่สะอาดอาจมีเชื้อโรคหรือสิ่งสกปรกปะปนลงในอาหารตอนใช้ น้ำหนักของไข่ต้องไม่เบาเกินไป เพราะถ้าไข่ยังมีน้ำหนักแสดงว่าเป็นไข่ใหม่ และมีสารอาหารต่างๆ อยู่อย่างครบถ้วน 

วิธีการเก็บไข่ไก่มีหลากหลายวิธี แต่ที่สำคัญ ก่อนเก็บห้ามล้างไข่ไก่ด้วยน้ำเด็ดขาด เพราะจะทำให้นวลที่เคลือบอยู่ถูกล้างออกหมด คงไว้ซึ่งเปลือกไข่ที่มีรูพรุนทำให้อากาศเข้าไปและไข่ไก่จะเสียไวกว่าปกติ ควรเก็บในช่องเก็บไข่ในตู้เย็น โดยให้ด้านป้านอยู่ด้านบน เพราะด้านป้านจะมีฟองอากาศอยู่ภายใน พอพลิกขึ้นด้านบน จะทำให้ไข่แดงไม่แตกเร็ว จึงเก็บไข่ได้นานถึง 3 สัปดาห์เลยทีเดียว 
แต่ถ้าอยากเก็บให้นานกว่านั้น ให้ใช้น้ำมันพืชเป็นตัวช่วย โดยใส่ถุงมือพลาสติก และหยดน้ำมันพืชลงบนฝ่ามือเพียงเล็กน้อย ถูน้ำมันให้ทั่วมือพอหมาดๆ นำไข่มาคลึงบนมือ ให้น้ำมันเคลือบไข่จนทั่ว และนำไข่ไก่เก็บไว้ในถาดเหมือนเดิม วิธีนี้ไข่จะอยู่ได้นาน 10-12 เดือน โดยไม่ต้องแช่ตู้เย็น เพราะน้ำมันจะทำหน้าที่ป้องกันออกซิเจนไม่ให้เข้าไปในไข่ เหมือนไข่ที่เพิ่งออกมาจากแม่ไก่ใหม่ๆ ไขมันของแม่ไก่จะเคลือบไข่เอาไว้ ทำให้ไข่อยู่ได้นาน 

ขนมปัง จะเป็นอาหารเช้าหรือขนมหวานก็ได้นะ
ขึ้นชื่อว่าขนมปังหลายคนคงคิดว่าไม่กี่วันก็ราขึ้นซะแล้ว แต่ขนมปังมีวิธีเก็บรักษาที่จะทำให้อยู่ได้นานนับปี นำออกมาอบร้อนๆ ก็รสชาตินุ่มเหมือนเดิมไม่เปลี่ยน เพียงหั่นขนมปังออกเป็นแผ่น (ถ้าเราไม่หั่นหรือแบ่งขนมปังให้เป็นชิ้น เมื่อนำออกมาจากช่องแช่แข็ง จะทำให้ตัดขนมปังลำบากและรอขนมปังคลายตัวนาน) 
จากนั้นห่อด้วยแผ่นฟอยล์หรือใส่ถุงซิปล็อก เพื่อรักษาความชื้น และไม่ให้ขนมปังดูดกลิ่นของตู้เย็นจนขนมปังเหม็นรับประทานไม่ได้ แล้วนำไปแช่ในช่องแช่แข็ง ซึ่งจะสามารถยืดอายุของขนมปังได้นานถึง 1 ปี เมื่อต้องการจะกิน ให้นำขนมปังออกมาตั้งไว้ให้คลายความเย็น แล้วนำออกจากถุงซิปล็อก รอให้คลายตัวจากความเย็นสักครู่ นำไปอุ่นในไมโครเวฟหรือเครื่องปิ้งขนมปัง ก็นำมาทาแยมหรือเนยรับประทานได้ทันที 
อ่านบทความเพิ่มเติม

คัมภีร์ไข่ทำอย่างไรให้เพอเฟ็กต์
10 เมนูสำหรับคนขี้เกียจ กระทะ-หม้อเดียวจบ!
วิธีช่วยโลกด้วยการแช่แข็งอาหาร
ต้องรอด! 6 วิธีเก็บผักไม่ให้เน่าคาตู้เย็น





share this














ธัญชนก
ศรียานนท์

food team










พัชริดา
พันธุมาศ

graphic designer







covid-19, เคล็ดลับ 







recommended articles









ใช้เตาอบให้เป็น ทำเบเกอรีให้ปัง









ฟ้าทะลายโจร ปราบ covid-19 จริง หรือ หลอก??









ยุคโควิดต้องเข้าครัว! รวมทริกง่ายๆ มือใหม่ก็ทำได้ สู้!









‘พาย’ ศิลปะของแป้งในอาหาร









ไข่ต้มปรุงรสแบบญี่ปุ่น ต้มอย่างไรให้ไหลเยิ้ม









กระชายขาว ปราบ covid-19 จริง หรือ หลอก??









รู้ไหม ‘หม้อสุกี้’ ทำได้มากกว่าเมนูสุกี้









ถอดรหัสพริกแกงไทย










recommended videos









แซ่บซุยตะลุยชุมพร​ ตอน​ 2 #ววแอดไวซ์เด้อ








จิบชายามบ่ายกับแม่บ้านญี่ปุ่น








ตามรอย korean pork belly rhapsody กินหมูสามชั้นย่างเกาหลีที่ sookdal korean bbq | ววแอดไวซ์เด้อ








หมูอบกาแฟ








หมูฮ้อง | ciy – cook it yourself








ขนมปังสังขยา i เข้าครัวกับตัวจิ๋ว








หมูย่างใบชะพลู i ciy – cook it yourself








มะเขือม่วงย่างราดซอสมิโสะ



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







