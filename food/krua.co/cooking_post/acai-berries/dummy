






อาซาอิเบอร์รี่ สุดยอดผลไม้ที่ต้องกิน!








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




อาซาอิเบอร์รี่ สุดยอดผลไม้ที่ต้องกิน!

story by
นภาพร สิมณี
|
16.02.2022 






92 views











[ give star ]





pin







pinned







share








star rating










 0 / 5 


submit
reset
















ผลไม้มากประโยชน์ อีกหนึ่ง superfood ที่ไม่ควรมองข้าม 

‘อาซาอิ’ หรือ ‘อาไซอิ’ เป็นผลไม้ตระกูลเบอร์รี พบได้มากในอเมริกากลางและอเมริกาใต้ พบบ่อยในป่าดิบชื้นแถบอเมซอนโดยเฉพาะในประเทศบราซิล ลักษณะของผลอาซาอิจะเป็นทรงกลมคล้ายลูกบลูเบอร์รีแต่สีเข้มกว่า รสชาติคล้ายแบล็กเบอร์รีผสมรสขม ชาวพื้นเมืองใช้ผลอาซาอิมาทำขนม เครื่องดื่ม และไวน์ เนื่องด้วยอาซาอิอยู่ในป่าลึก การนำผลอาซาอิสดมารับประทานจึงค่อนข้างยาก เพราะการขนส่งใช้เวลานานจนอาจทำให้คุณค่าทางอาหารของอาซาอิลดน้อยลง ปัจจุบันจึงนำมาทำให้แห้ง บดเป็นผง หรือนำเนื้ออาซาอิมาแช่แข็ง เพื่อง่ายต่อส่งออกมาทำเป็นอาหารแปรรูปต่างๆ
อาซาอิเป็นผลไม้ตระกูลเบอร์รีที่มีสารต้านอนุมูลอิสระสูงเป็นอันดับต้นๆ ในบรรดาพืชผลไม้ทั่วโลก จนถูกเรียกว่าเป็น superfood ในส่วนของสารอาหารอัดแน่นไปด้วยวิตามิน แคลเซียม แร่ธาตุสำคัญอย่างโครเมียม สังกะสี เหล็ก ทองแดง แมงกานีส แมกนีเซียม โพแทสเซียม และฟอสฟอรัส กรดไขมันและกรดอะมิโน และสารต้านอนุมูลอิสระสูงมากตามที่บอกไป เพียงแค่กินอาซาอิเบอรรี่ 10 กรัม ก็จะได้รับสารต้านอนุมูลอิสระเทียบเท่ากับการกินมะเขือเทศสูงถึง 188 ลูกเลยทีเดียว
ทำไมเราถึงต้องหาอาซาอิมากิน? 
ก็เพราะว่าอาซาอิเบอร์รีนั้น มีสารต้านอนุมูลอิสระสูงมาก สารต้านอนุมูลอิสระก็คือสารที่สามารถยับยั้งหรือชะลอการเกิดปฏิกิริยาออกซิเดชั่น ซึ่งเป็นสาเหตุของการเกิดอนุมูลอิสระ และอนุมูลอิสระก็คือสารที่เกิดจากกระบวนการเผาผลาญอาหารในร่างกายหรือมลพิษจากสภาพแวดล้อม ทั้งฝุ่น ควันบุหรี่ ควันรถ อนุมูลอิสระเหล่านี้จะมาทำลายโครงสร้าง และหน้าที่ของผนังเซลล์ เมื่อเซลล์ถูกทำลายและเสื่อมได้เร็ว ก็จะเกิดโรคชราหรือแก่ก่อนวัยอันควร เกิดการกลายพันธุ์ของเซลล์ที่พัฒนาไปสู่เซลล์มะเร็งได้ ที่สำคัญคือร่างกายผลิตอนุมูลอิสระตลาดเวลา ทำให้ร่างกายเสื่อมลงแบบไม่มีวันหยุด เพราะเหตุนี้ถึงได้มีกลไกในการควบคุมสารนี้ เพื่อให้ทำร้ายร่างกายช้าลง นั่นก็คือ ‘สารต้านอนุมูลอิสระ’ ที่หาได้จากอาหารที่เรากินเข้าไป เราเลยควรต้องกินของที่เป็นประโยชน์อย่างอาซาอิเบอร์รีนั่นเอง

ทำไมอาซาอิถึงนิยมในหมู่ของคนรักสุขภาพ
เพราะมีสารต้านอนุมูลอิสระที่ช่วยชะลอความแก่ ทำให้ผิวพรรณดี แถมอาซาอิเบอร์รีที่ถูกนำมาทำอาหารนั้นส่วนใหญ่ก็มักอยู่ในเมนูเพื่อสุขภาพ ทำให้ไม่อ้วน แม้กินเยอะก็สุขภาพดี แต่ก็ขึ้นอยู่กับกระบวนการเพื่อให้ได้มาของอาหารนั้นๆ ด้วยนะคะ โดยเฉพาะพวกผักผลไม้ที่มีสารต้านอนุมูลอิสระ เพราะสารเหล่านี้จะสูญเสียได้ง่ายจากการกระบวนการเก็บตลอดจนการผลิตต่างๆ เราจึงควรเลือกรับประทานอาซาอิเบอร์รีผ่านเทคโนโลยีการสกัดแบบการทำแห้งแบบแช่เยือกแข็ง (freeze dried) ซึ่งเป็นเทคโนโลยีที่สามารถคงประสิทธิภาพการต้านอนุมูลอิสระได้สูง
วันนี้เราเลยจะมาแจกสูตรเมนูที่ทำจากอาซาอิเบอร์รีที่ทั้งอร่อยและมีประโยชน์ต่อร่างกาย และยังเป็นเมนูที่ฮิตในหมู่คนรักสุขภาพ ทั้งแคลลอรีน้อย ไม่มีน้ำตาล และยังกินเป็นของหวานได้อีกด้วย สำหรับคนที่กลัวอ้วนจากการกินของหวาน เมนูนี้ก็แทนกันได้นะจ๊ะ

นั่นก็คือ อาซาอิโบลว์ เมนูนี้ไม่ได้เกิดที่บราซิลแหล่งของอาซาอิหรอกนะ แต่เกิดที่ฮาวายต่างหาก จากนั้นก็แพร่หลายไปทางชายฝั่งตะวันตกตั้งแต่ลอสแองเจลิสสู่ซานฟรานซิสโกและทั่วอเมริกา อาซาอิโบลว์ที่กำลังฮิตนี่ทำจากอาซาอิเบอร์รีบดเสิร์ฟพร้อมผลไม้สดและซีเรียล  

มีมาฝากกัน 2 สูตร สูตรแรกเป็นอาซาอิโบลว์ที่ดัดแปลงให้กินง่ายขึ้น และสามารถเลือกใช้ผลไม้ที่เรามีอยู่มากินคู่กันได้ สูตรที่สอง เป็นเมนูเครื่องดื่มคลายร้อนที่เหมาะกับหน้าร้อนเป็นอย่างมาก ก็คือ สมูตตี้อาซาอิเบอร์รี เป็นการนำผลไม้ตระกูลเบอร์รีมาปั่นรวมกับน้ำมะพร้าวเพื่อเพิ่มความหวานจากธรรมชาติ
สูตรอาซาอิโบลว์
กล้วยหอมสุกแช่แข็ง หั่นชิ้นพอคำ 80  กรัม
สตรอว์เบอร์รีแช่แข็ง 70 กรัม
บลูเบอร์รีแช่แข็ง 40 กรัม
อาซาอิแช่แข็ง (ซองละ 100 กรัม)   1 ซอง
พีนัทบัตเตอร์  30 กรัม
นมถั่วเหลืองชนิดจืด 100 กรัม
 สตรอว์เบอร์รี บลูเบอร์รี กีวี่ กราโนลาและพีนัทบัตเตอร์ สำหรับจัดเสิร์ฟ

วิธีทำก็คือนำส่วนผสมทั้งหมดมาปั่นรวมกัน แต่งหน้าด้วยผลไม้สดและกราโนลา สามารถกินเป็นอาหารเช้าได้ อยู่ท้องและไม่อ้วน ได้ความหวานธรรมชาติจากกล้วย ความเปรี้ยวจากผลไม้แช่แข็ง และยังมีพีนัทบัตเตอร์เพิ่มความอร่อย

สูตรสมูทตี้อาซาอิเบอร์รี
สตรอว์เบอร์รีแช่แข็ง   100 กรัม
บลูเบอร์รีแช่แข็ง 40 กรัม
อาซาอิแช่แข็ง (ซองละ 100 กรัม) 1 ซอง
น้ำมะพร้าว 120 กรัม
น้ำผึ้ง 1 ช้อนชา
สตรอว์เบอร์รี บลูเบอร์รี และใบสะระแหน่สำหรับตกแต่ง

วิธีทำก็เหมือนกับการทำอาซาอิโบลว์ แต่ต่างกันตรงที่มีส่วนผสมที่เป็นของเหลวเยอะกว่า สามารถดื่มได้และไม่มีกล้วยเป็นส่วนผสม ทำให้ไม่รู้สึกหนักจนเกินไป สูตรนี้เราเพิ่มความหวานให้กับสมูตตี้ด้วยน้ำผึ้งเพียงแค่ 1 ช้อนชาเท่านั้น เพื่อตัดรสความเปรี้ยวของผลไม้แช่แข็ง 

ใครอยากลองกินอาซาอิเบอร์รีแต่ไม่รู้ว่าจะเริ่มด้วยเมนูอะไร แนะนำ 2 เมนูนี้เลยค่ะ เพราะทั้งทำง่ายและมีประโยชน์แถมส่วนผสมที่เราเลือกใส่ลงไปยังดีต่อสุขภาพอีกด้วย คนที่กำลังลดน้ำหนักก็กินได้นะ ทั้งหวาน อร่อย เย็นชื่นใจ เหมาะกับประเทศไทยที่ตอนนี้ร้อนสุดๆ ไปเลย (ก็ร้อนตลอดปี) 




share this














นภาพร
สิมณี

food team










พัชริดา
พันธุมาศ

graphic designer










พิมพ์ธาดา
ปฐมโภคินเสถียร

photographer







smoothie bowl, สมูทตี้, อาซาอิ, เบอร์รี่ 







recommended articles









สมูทตีบานานาเบอร์รี









อาซาอิโบลว์









สมูทตีโอ๊ตโบวล์









ไข่เจียวหอมแดงพริกสด









ต้มยำปลาอินทรีย์









แกงไทย 4 ภาค ความอร่อย 4 แบบ แตกต่างอย่างเป็นเอกลักษณ์









ของดีที่ ‘โอ๊ะป่อย’ ตลาดเช้าริมธาร ณ สวนผึ้ง









พัฟฟ์ผลไม้










recommended videos









กระท่อมอาหารอินเดีย | heartmade วัตถุดิบหลักจากหัวใจ








หมูย่างตะไคร้ i ciy – cook it yourself








7 วันเมนูไข่ต้องรอด อร่อย ง่าย ไม่เบื่อ! i cook or die!








ยำหอยนางรมพริกเผา l cook or die!








ป๊อปไซเคิล








5 เมนูยอดฮิต แก้คิดถึงเกาหลี!!








กุ้งถัง | cook or die!








สุดยอดร้านอาหารทะเลใจกลางเมืองตรัง​ อร่อยจนต้องบอกต่อ | ทริปกินแหลกตรัง หรอยจังฮู้วว! ep. 8



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























