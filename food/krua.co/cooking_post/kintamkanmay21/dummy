






สะตอหน้าฝน กลิ่นรสเอกลักษณ์








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

กินตามกาล




สะตอหน้าฝน กลิ่นรสเอกลักษณ์

story by
ชรินรัตน์ จริงจิตร
|
12.05.2021 






1,296 views











[ give star ]





pin







pinned







share








star rating










 0 / 5 


submit
reset
















หยิบสะตอกลิ่นฉุนหอมมาทำแกงสมรมหรอยแรง 

วัตถุดิบประจำเดือนนี้ ได้แก่ ‘สะตอ’ พืชท้องถิ่นที่อยู่คู่ภาคใต้มาช้านาน ด้วยความอร่อยและกลิ่นเฉพาะตัว ทำให้ใครกินก็ต้องติดใจ ปัจจุบันสะตอไม่ได้ปลูกแค่ทางภาคใต้อย่างเดียว แต่ปลูกได้ตามภาคอื่นๆ ทั่วไป และยังถือเป็นพืชเศรษฐกิจชนิดหนึ่งด้วย 

สะตอนิยมนำมาทำอาหารหลากหลาย ทั้งต้ม ผัด แกง แต่เมนูที่มักจะเห็นเจ้าสะตอลงไปอยู่นั้นหนีไม่พ้นเมนูสุดฮิตที่ครองใจคนมานักต่อนักคือ ผัดกะปิสะตอกุ้งสด รวมถึงผัดเผ็ดสะตอที่อร่อยไม่แพ้กัน แต่บางครั้งก็นำสะตอมาแกงเผ็ดหรือแกงคั่ว ใส่ได้ทั้งหมูและอาหารทะเล ส่วนใครไม่ชอบกินเผ็ดแนะนำให้ต้มกับกะทิ ใส่หอมแดงบุบ ใบเหลียง และสะตอ ลงไปเคี่ยวให้นุ่ม ใส่เนื้อสัตว์อย่างกุ้งหรือเนื้อปู อร่อยเด็ดไม่แพ้กัน (เมนูนี้ไม่ค่อยเห็นในกรุงเทพฯ สักเท่าไร แต่ภาคใต้นิยมกินกันมาก) นอกจากเม็ด สะตอยังสามารถกินได้ทั้งฝัก โดยใช้มีดขูดเปลือกออกให้หมด ล้างน้ำเกลือ นำไปหั่นท่อน แล้วแกงคั่วกินกับข้าวสวยร้อนๆ อร่อยนักแล

สะตอที่เราเห็นๆ กันมีอยู่ 2 สายพันธุ์คือ ‘สะตอข้าว’ ลักษณะฝักเรียวยาว เม็ดเล็กกลมนูนเรียงตัวสวย กลิ่นไม่ฉุน บางคนบอกว่าเม็ดด้านในเนื้อหวานมันอร่อย และ ‘สะตอดาน’ มีกลิ่นฉุนกว่า เม็ดใหญ่และแบนกว่า แต่อร่อยเหมือนกัน โดยส่วนตัวผู้เขียนชอบกินสะตอข้าว เพราะกลิ่นไม่แรงและรสชาติมันกว่า แต่ก็อย่างที่บอกค่ะ ไม่ว่าสะตอสายพันธุ์ไหนก็อร่อยเช่นเดียวกัน   

ช่วงสะตอออกพึ่บพั่บแบบนี้ เลยขอนำเอาสะตอมาทำเมนูอร่อยอย่าง ‘แกงสมรม’ แกงพื้นถิ่นภาคใต้ ส่วนมากนิยมแกงกับเนื้อกุ้งสด แต่ผู้เขียนนำมาเปลี่ยนหน้าตาเสียใหม่ ให้ดูทันสมัยมากยิ่งขึ้น ด้วยการนำเนื้อปลากะพงมาย่างให้หนังกรอบ เนื้อด้านในสุกกำลังพอดี แล้วนำมาวางเสิร์ฟคู่กับแกงสมรมที่ปรุงแบบฉบับคนใต้แท้ๆ


ใช้ความหวานจากน้ำตาลโตนดหรือน้ำตาลแว่น ความเค็มจากกะปิหรือไม่ก็เกลือสมุทร และความเปรี้ยวจากมะขามหรือส้มแขก รสชาติที่ได้จะออกหวาน เปรี้ยว เค็ม ตามๆ กันมา ส่วนผักที่ใส่ในแกงนั้นก็มีหลากหลาย อยากกินอะไรก็ใส่ลงไปได้เลย สูตรนี้ผู้เขียนใส่มะเขือเปราะ มะเขือพวง ชะอม หน่อไม้ต้ม (อันนี้ขาดไม่ได้เลย) และสะตอ เคี่ยวให้ผักนุ่ม แค่นี้ก็ได้แกงสมรมอร่อยๆ กินแล้วค่ะ 



คลิกที่นี่เพื่อดูสูตรแกงสมรม
อ่านบทความเพิ่มเติม

แกงส้ม (แกงเหลือง) ของคนปักษ์ใต้
หน้าฝนก็ต้อง ‘ปลาเห็ดโคน’ เนื้อหวานนุ่ม
ฝนนี้ จะละเม็ดสด ผักหวานงาม
หอยลายตัวอวบเนื้อหวานหน้าฝน





share this














ชรินรัตน์
จริงจิตร

food team










ศศิกานต์
เพิ่มสุขทวี

graphic designer










พิมพ์ธาดา
ปฐมโภคินเสถียร

photographer







กินตามกาล, สะตอ, แกงสมรม 







recommended articles









หอยนางรมตัวอวบเนื้อหวานรับร้อน









แกงสมรม









มะมุด ความเปรี้ยวหน้าฝนส่งตรงจากแดนใต้









ปลาน้ำดอกไม้เนื้อแน่นหวานปลายหนาว









สะเดาขมเคล้าสรรพคุณปลายหนาว









เข้าหน้าร้อนต้องกินแตงโมหวานฉ่ำ (คู่ปลาแห้ง)









ยำสะเดาน้ำพริกเผา









ซี่โครงแกะย่างในซอสสะระแหน่










recommended videos









คาเฟ่เก๋ ในซอกหลืบ








kimchi cheese pancake แพนเค้กกิมจิชีส แป้งนุ่มชีสละลาย | cafe at home








แซนด์วิชหมูทงคัตสึ | cook สู้โควิด








ขนมปังม้วนโบโลน่าชีสทอด








milk shake มิล์คเชคเมอร์เมด l cook or die!








‘คู่มือแล่ปลา’ เคล็ดลับง่ายๆ เมื่อไรก็เวิร์ก!








ไอซ์ป๊อปมิกซ์เบอร์รี่ ไอติมฮิปๆ ในวันฮอตๆ








5 ไอเท็มแนะนำ จากร้าน 60 บาท | ของดีติดครัว must have!!!



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







