






ทำน้ำสลัดกินเองสิครับรออะไร








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

ทำอาหารยากตรงไหน




ทำน้ำสลัดกินเองสิครับรออะไร

story by
เชฟน่าน
|
20.07.2018 






27,580 views











[ give star ]





pin







pinned







share








star rating










 0 / 5 


submit
reset















จะรักษาสุขภาพทั้งที ถ้าพอมีเวลา ก็อยากให้ลองลงมือทำเองกันดู จะได้รู้ถึงที่มาที่ไปของสิ่งที่เรากินกันทุกขั้นตอน เริ่มจากส่วนประกอบในอาหารสุขภาพจานฮิตอย่าง 'น้ำสลัด' กันเลย 

ท่ามกลางกระแสสุขภาพ สลัดถือเป็นอีกหนึ่งเมนูอาหารที่เตรียมง่าย รสชาติอร่อย และอุดมไปด้วยสารอาหารที่มีประโยชน์ต่อร่างกาย จะว่ากันไปแล้วสลัดเข้ามาเป็นกระแสนิยมในประเทศไทยในช่วงไม่กี่ปีที่ผ่านนี่เอง หลายบ้านนิยมกินสลัดเป็นจานอาหารจานแรก (first course) ก่อนกินอาหารหลักจานอื่นๆต่อไป ส่วนใหญ่แล้วก็ปรุงกันง่ายๆ ใช้ผักสลัดจำพวกผักกาด (lettuce) ซึ่งมีรสหวานและน้ำมาก ทำให้กินง่าย เคล้ากับน้ำสลัดสำเร็จรูปที่มีขายตามร้านค้าสะดวกซื้อทั่วไป
ก่อนจะเข้าเรื่อง เพื่อนๆ ทราบไหมครับว่า ส่วนผสมหลักของน้ำสลัดคืออะไร?
ใช่ครับ น้ำมันคือส่วนผสมหลักของน้ำสลัดแทบทุกประเภท ยิ่งเป็นน้ำสลัดสำเร็จรูปที่วางขายตามท้องตลาด ไม่ว่าจะเป็นน้ำสลัดมายองเนส น้ำข้น น้ำใส มีส่วนประกอบของน้ำมันเป็นส่วนผสมหลักทั้งสิ้น ยิ่งน้ำสลัดที่เราซื้อมากินราคาถูกเท่าไร ก็สรุปได้เลยว่าน้ำมันที่ใช้ในการทำน้ำสลัดนั้นๆ ย่อมเป็นน้ำมันราคาถูกตามไปด้วย

แล้วน้ำมันราคาถูกมันเสียหายตรงไหนล่ะ?
น้ำมันราคาถูกส่วนมากแล้ว จะมีส่วนประกอบของไขมันอิ่มตัว (saturated fat) อยู่สูงมาก ซึ่งเป็นไขมันตัวร้าย ส่งผลต่อร่างกายทั้งในเรื่องคอเลสเตอรอล ความดันโลหิต โรคหัวใจ และอื่นๆ อีกมากมาย ลองคิดดูว่า สลัดหนึ่งชามเราใส่น้ำสลัดลงไปมากแค่ไหน นั่นคือปริมาณที่เรากินไขมันห่วยๆ พวกนี้เข้าไปในร่างกาย
คำถามก็คือ แล้วเราทำน้ำสลัดที่ปลอดภัยและสุขภาพดีกินเองได้หรือไม่?
คำตอบคือ ทำได้และง่ายมากกกกกกกกก…

น้ำสลัด homemade ระดับง่ายสุดที่เราทำกินเองได้ที่บ้านก็คือน้ำสลัดประเภทน้ำใส หรือฝรั่งเรียกว่า vinaigrette dressing น้ำสลัดประเภทนี้จะมีรสเปรี้ยวนำ นำไปกินกับผักสลัดชนิดไหนก็ได้ เพื่อนๆ สามารถทำได้ง่ายๆ โดยมีอุปกรณ์แค่ขวดแก้วที่มีฝาปิดสนิท
– ส่วนประกอบที่สำคัญของน้ำสลัดแบบใส – 

1. น้ำมันสลัดอย่างดี (oil) จำพวก น้ำมันมะกอก น้ำมันรำข้าว น้ำมันคาโนลา น้ำมันเมล็ดทานตะวัน เป็นต้น

2. ส่วนผสมที่ให้รสเปรี้ยว (acid) ได้แก่ น้ำส้มสายชูหมักจากผลไม้ต่างๆ เช่น น้ำส้มสายชูบัลซามิก น้ำส้มสายชูไวน์แดง น้ำส้มสายชูหมักจากข้าว น้ำส้มสายชูหมักจากแอปเปิล ใช้น้ำผลไม้ที่ให้รสเปรี้ยวได้เช่นกัน เช่น น้ำเลมอน น้ำมะนาว น้ำส้มจี๊ด น้ำมะขาม

3. เครื่องปรุงรส (seasoning)

ส่วนที่ให้ความเค็ม เช่น เกลือสมุทร ซีอิ้วธรรมชาติ มิโสะ
ส่วนที่ให้ความหวาน เช่น น้ำตาลทราย น้ำตาลมะพร้าว น้ำผึ้ง


4. เครื่องสมุนไพรให้ความหอม ได้แก่ พริกไทยบดใหม่ พริก กระเทียม พาร์สเลย์ ผักชี ใบโหระพา ใบสะระแหน่

5. เครื่องปรุงอื่นๆ เช่น มัสตาร์ด โยเกิร์ต ชีสขูด เป็นต้น
 
เริ่มต้นทำน้ำสลัดง่ายๆ ใน 3 ขั้นตอน

ขั้นที่ 1 ใส่น้ำมันและส่วนผสมที่ให้รสเปรี้ยวในอัตราส่วน 2 ต่อ 1 ในขวดแก้ว
ขั้นที่ 2 ปรุงรสและใส่เครื่องปรุงอื่นๆ ตามใจชอบ
ขั้นที่ 3 ปิดฝาเขย่าส่วนผสมให้เข้ากันเป็นอันเสร็จ
แค่นี้เราก็จะได้น้ำสลัด homemade ทำกินเองง่ายๆ ที่บ้านแล้วครับ
หมายเหตุนิดหนึ่งว่า

ด้วยความที่ทำง่ายขนาดนี้ ทำที่ละน้อย กินหมดไม่ค้าง เราจะได้น้ำสลัดที่สดใหม่กินทุกวัน
สามารถเก็บน้ำสลัดที่กินไม่หมดไว้ในตู้เย็นช่องธรรมดา เมื่อนำมาใช้ให้เขย่าส่วนผสมของน้ำสลัดเข้ากันดีเป็นเนื้อเดียวกันก่อนใช้
ระหว่างขั้นตอนการปรุงรสน้ำสลัดของเรา ให้ปิดฝาแล้วเขย่าให้เข้ากันเสียก่อน จึงชิม เพราะถ้าเขย่าไม่ดี ส่วนผสมของน้ำมันจะลอยหน้า ทำให้เราชิมได้แต่น้ำมันที่ลอยด้านบน เลยไม่อร่อยเสียที
เมื่อได้น้ำสลัดที่ชอบแล้ว อย่าลืมจดสัดส่วนที่ปรุงไว้ เพื่อให้ทำอีกกี่ครั้งก็อร่อยเหมือนเดิม

ผมมีตัวอย่างสูตรน้ำสลัด balsamic ที่ผมชอบทำกินกันเองในบ้านมาให้เพื่อนๆ นำไปลองทำตั้งต้นดูนะครับ ใครไม่มี balsamic vinegar ก็ลองหาน้ำส้มสายชูแบบอื่นมาลองใช้แทนกันได้ ใครลองทำแล้ว ได้สูตรน้ำสลัดเด็ดๆอย่างลืมนำมาแบ่งปันเพื่อน ผม และทีมงาน krua.co ด้วย และขอให้ทุกคนมีสุขภาพดีแข็งแรง อร่อยกับสลัดฝีมือตัวเองอย่างภาคภูมิใจนะครับ

น้ำสลัดบัลซามิก (ปริมาณ 3/4 ถ้วย) 
ส่วนผสม

น้ำมันมะกอกเอ็กซ์ตร้าเวอร์จิ้น  ½   ถ้วย
น้ำส้มสายชูบัลซามิก   ¼   ถ้วย
กระเทียมสับละเอียด   ¼   ช้อนชา
เกลือป่น   ¼   ช้อนชา
พริกไทยดำบดใหม่  1/8  ช้อนชา
น้ำตาลทราย  ½  ช้อนชา

 
บทความที่เกี่ยวข้อง

มายองเนส x น้ำสลัดข้น x น้ำสลัดใส
มารู้จักน้ำมันมะกอกกัน น้ำมันดี ที่ต้องมีติดครัว | ของดีติดครัว must have!!!
ยำส้มโอ เรื่องของส้มโอสยาม
สลัดกุ้งย่างน้ำสลัดเสาวรส
สลัดซีซาร์และน้ำสลัดเต้าหู้





share this














น่าน
หงษ์วิวัฒน์

chef










ศศิกานต์
เพิ่มสุขทวี

graphic designer







จานสลัด, ทำอาหารยากตรงไหน, อาหารมังสวิรัติ, อาหารสุขภาพ, เคล็ดลับ, เชฟน่าน, เมนูผัก 







recommended articles









ให้โฮมเมดคุกกี้เป็นของขวัญปีใหม่ได้ใจกว่ากันเยอะ









ชั่ง-ตวง–วัด เป๊ะปังไม่มีพลาด มือใหม่ก็เอาอยู่!









เซียร์ปลาให้หนังกรอบและสุกพอดี









ถอดรหัสพริกแกงไทย









พระเจ้าช่วยกล้วยทอด









everyday soup









เคล็ดลับปรุงน้ำยำให้ไม่พังคามือ









homemade bread ง่ายนิ๊ดเดียว










recommended videos









เค้กผักชี








กับข้าวคุณแม่เวียดนาม








พาไปกินข้าวมันไก่ไหหลำสูตรดั้งเดิม ที่ร้านไหหน่ำหนั่ง | review








salted-cured egg yolk ไข่แดงเค็มฝรั่ง | video & recipe








หมูสามชั้นทอดน้ำปลา i ciy – cook it yourself








ไข่เจียวหมูสับ บ้านเชฟน่าน – by เชฟน่าน ciy








ปัดเป่าฝุ่น pm 2.5








homemade greek yogurt ทำกรีกโยเกิร์ตกินเอง วัตถุดิบแค่ 2 อย่าง | video and recipe



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























