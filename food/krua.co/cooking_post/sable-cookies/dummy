






sable cookies คุกกี้ตัด… ทำครั้งเดียว กินได้นานนน








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




sable cookies คุกกี้ตัด… ทำครั้งเดียว กินได้นานนน

story by
ณัฐณิชา ทวีมาก
|
30.08.2021 






3,758 views











[ give star ]





pin







pinned







share








star rating










 0 / 5 


submit
reset
















คุกกี้แสนง่าย ทำเก็บไว้ อยากกินเมื่อไรก็ตัดออกมาอบ ให้คุณมีคุกกี้อบสดใหม่กินได้ทุกเวลา  

ปิ๊งป่องงง ! คลาสทำคุกกี้เปิดแล้วววจ้า… ช่วง wfh อยู่แต่บ้านไม่ค่อยได้ออกไปไหนแบบนี้ ใครโหยหาการกินขนมหรือการทำเบเกอร์รีบ้าง วันนี้เรามีคุกกี้ชนิดนึงมานำเสนอ ชื่อของเค้าคือ sable cookiesเป็นคุกกี้เนยแบบตัดที่หอมเนยม้ากมาก เนื้อมีความแน่น แต่กรอบร่วน ถ้านึกไม่ออกก็ให้จินตนาการถึงคุกกี้กล่องแดง เท็กซ์เจอร์จะคล้ายๆ กัน กินคู่กับนม น้ำชาหรือกาแฟจะยิ่งเวิร์ค 

ส่วนตัวรู้สึกว่าคุกกี้แบบตัดเป็นขนมที่ทั้งทำง่าย แล้วก็กินง่ายด้วย เหมาะกับมือใหม่ที่กำลังหัดทำขนมมากๆ ที่สำคัญ! คือเป็นคุกกี้ที่เข้ากับสถานการณ์ช่วงที่เราต้องอยู่บ้านนานๆ แบบนี้เพราะ ทำแป้งครั้งเดียวก็สามารถแช่แข็งเก็บไว้ได้นานหลายสัปดาห์เลยแหละ วันไหนอยากจะกินก็ค่อยเอาออกมาตัดเป็นชิ้นๆ นำเข้าเตาอบ แค่นี้เอง ง่ายใช่ไหมล่ะ 

แป้งคุกกี้ (cookie dough) ปริมาณ 870 กรัม 
ingredient 
เนยสดชนิดจืด 230 กรัมน้ำตาลทรายชนิดละเอียด 140 กรัม ไข่ไก่ 2 ฟอง กลิ่นวานิลลา 1 ช้อนชา แป้งสาลีอเนกประสงค์ 300 กรัม แป้งเค้ก 100 กรัม ผงฟู 1 ช้อนชา เกลือป่น ½  ช้อนชาอุปกรณ์เพิ่มเติม  พลาสติกแร็ป ถุงซิปล็อค 

การผสมแป้งคุกกี้
step 1 เริ่มจากตีเนยสดชนิดจืดกับน้ำตาลทรายรวมกันจนเนยฟูขาว โดยเนยที่ใช้จะต้องเย็นแต่มีความนุ่มให้พอตีได้ ส่วนน้ำตาลทรายเราเลือกใช้ชนิดละเอียดเพราะทำให้เนื้อคุกกี้ออกมาเนียนละเอียดกว่าใช้น้ำตาลทรายปกติ แต่ใครถ้าไม่มีจะใช้น้ำตาลทรายแบบปกติก็ได้เหมือนกัน 

step 2พอเนยฟูขาวแล้วให้ใส่ไข่ไก่ลงไปทีละฟอง ตามด้วยกลิ่นวานิลลา ตีต่อจนส่วนผสมเข้ากันดี

step 3 ร่อนส่วนผสมที่เป็นของแห้งลงไป ได้แก่ แป้งสาลีอเนกประสงค์ แป้งเค้ก ผงฟู และเกลือป่น…ร่อน ร่อน ร่อน!เสร็จแล้วตะล่อมส่วนผสมให้เข้ากัน จนไม่มีเม็ดแป้งเหลืออยู่ก็เป็นอันใช้ได้ ย้ำว่า!! อย่าคนนานนะไม่งั้นเนื้อคุกกี้จะเหนียว แป้งที่ได้ก็จะประมาณนี้เลย
step 4 เก็บตัว cookie dough โดยแบ่งแป้งออกเป็น 2-3 ส่วน ส่วนละเท่าๆ กัน ห่อด้วยพลาสติกแร็ปให้มิดชิด กดให้แบนเล็กน้อยแล้วใส่ถุงชิปบล็อกอีกชั้น เก็บไว้ในตู้เย็นช่องแช่แข็งได้นานถึง 1 เดือน แต่แนะนำให้ใช้หมดภายใน 2 สัปดาห์จะดีที่สุด เพราะกลิ่นเนยยังหอมอยู่นั้นเอง 

ถ้าวันไหนอยากกินก็แค่นำตัว cookie dough ออกมาพักไว้นอกตู้เย็นประมาณ 30 นาทีจนแป้งคลายตัวนิ่มขึ้น จากนั้นค่อยนำไปม้วนขึ้นรูปหรือผสมกับท๊อปปิ้งอื่นๆตามชอบ ซึ่งวันนี้เราก็มีไอเดียมิกซ์แอนด์แมทช์ดแป้งคุกกี้กับทอปปิ้งมาแนะนำถึง 3 รสชาติด้วยกัน มี รสสตรอว์เบอร์รีเลมอน รสคุกกี้แอนด์ครีม และ รสชาเขียวช็อกชิป

การม้วนขึ้นรูปและอบ 
อุปกรณ์เพิ่มเติมในขั้นตอนนี้ มี กระดาษไข แผ่นปาดเค้ก (scrapper) และ แผ่นซิลิโคน

step 1 ตักแป้งคุกกี้ที่เราผสมแล้ววางบนกระดาษไข จัดทรงเล็กน้อย แนะนำว่าตัดกระดาษไขให้ยาวหน่อยจะได้มีพื้นที่ในการม้วน จากนั้นพับกระดาษไขห่อแป้งไว้ ใช้มือดึงกระดาษไขแผ่นล่างไปด้านหน้า ใช้แผ่นปาดเค้กกดและสอดข้างใต้แป้งคุกกี้แล้วดันก้อนแป้งเข้าหาตัว ทำเช่นนี้จนแป้งคุกกี้ม้วนเป็นแท่งกลมขนาดเส้นผ่านศูนย์กลางประมาณ 1.5 นิ้ว 
step 2 ม้วนเก็บแป้งคุกกี้ให้แน่นเข้าหากัน 
step 3 บิดปลายกระดาษทั้งสองข้างเหมือนท๊อฟฟี่ นำเข้าตู้เย็นช่องแช่แข็งประมาณ 1 ชั่วโมงจนคุกกี้เซ็ทตัวแข็ง
step 4 เมื่อจะอบ ให้ปูแผ่นซิลิโคนบนถาดรองอบ ใช้มีดหั่นคุกกี้เป็นชิ้นหนาประมาณ 1 เซนติเมตร วางเรียงบนแผ่นซิลิโคนให้ห่างกันเล็กน้อย แป้งคุกกี้ที่ตัดต้องเย็นและไม่แข็งหรือนิ่มจนเกินไป นำเข้าอบไฟบน-ล่างอุณหภูมิ 160 องศาเซลาเซียส นาน 15 นาทีหรือจนฐานคุกกี้เริ่มเหลืองสวย นำออจากเตา พักไว้บนตะแกรงจนเย็นสนิท

คลิกที่นี่เพื่อดูสูตรคุกกี้ตัด 3 รสชาติ
note 
วิธีเก็บคุกกี้ที่อบเสร็จแล้ว ให้รอจนคุกกี้เย็นสนิทจริงๆ แล้วเก็บใส่กล่องที่มีฝาปิดมิดชิดหรือถุงซิปล็อค ไว้ในตู้เย็นได้นานเป็นเดือนหรือไว้ด้านนอกได้ประมาณ 2-3 สัปดาห์ แป้งคุกกี้ที่ผสมแล้วสามารถม้วนแล้วเก็บไว้ในตู้เย็นช่องแช่แข็งได้นาน 2 สัปดาห์ เมื่อจะอบ ให้นำออกมาพักไว้นอกตู้เย็นก่อนประมาณ 30 นาทีแล้วค่อยตัดเป็นชิ้นๆ 
บทความเพิ่มเติม 
3 ซอฟต์คุกกี้แสนอร่อย by เชฟเน็ตให้โฮมเมดคุกกี้เป็นของขวัญปีใหม่ได้ใจกว่ากันเยอะ ขนมจากผัก…ที่จะทำให้คุณรักการกินผักมากขึ้นกวนผลไม้เปรี้ยวอมหวาน เก็บไว้กินนานๆขนมหวานสุดคิ้วท์ เลอค่า ทำง่าย




share this














ณัฐณิชา
ทวีมาก

food team










พัชริดา
พันธุมาศ

graphic designer










พิมพ์ธาดา
ปฐมโภคินเสถียร

photographer







sable cookies, ขนมอบ, คุกกี้, คุกกี้ตัด, มือใหม่ทำขนม, เบเกอร์รี 







recommended articles









คุกกี้ตัด 3 รสชาติ









ราสป์เบอร์รีอัลมอนด์สไลซ์









ขนมหวานสุดคิ้วท์ เลอค่า ทำง่าย









บิสคอตติ









ชั่ง-ตวง–วัด เป๊ะปังไม่มีพลาด มือใหม่ก็เอาอยู่!









ชีสเค้ก









พุดดิ้งเบอร์รี









ขนมจากผัก…ที่จะทำให้คุณรักการกินผักมากขึ้น










recommended videos









floating island เมอแรงค์ปุยเมฆ เนื้อละมุน ชุ่มซอสวานิลลา l home cooking by เชฟน่าน








มินิสเต๊กเนื้อ








เมนูตามสั่งแจ๋วๆ เกี๊ยวกรอบผัดไทย | ตามสั่งเดอะซีรีส์








ไก่ย่างส้มตำ i video & recipe








พัฟโลวา








เฟรนช์ฟรายมะเขือยาว | cook or die!








ทำอาหารให้ยั่งยืนแบบเชฟตาม ชุดารี | food story








เครื่องกรองน้ำสุดล้ำ ปรับค่ากรด-ด่างของน้ำได้ | ของดีติดครัว must have!!!



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























