






ส้มฉ่ำรสจัดจ้านห้ามพลาดยามปลายหนาว








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

กินตามกาล




ส้มฉ่ำรสจัดจ้านห้ามพลาดยามปลายหนาว

story by
ชรินรัตน์ จริงจิตร
|
12.01.2022 






45 views











[ give star ]





pin







pinned







share








star rating










 0 / 5 


submit
reset
















ยำส้มกะปิทรงเครื่อง หวานฉ่ำสดชื่นหอมเครื่องยำ 

เดือนนี้วัตถุดิบของเราคือ ‘ส้ม’ อาจจะไม่หวือหวาชวนตาโตนัก เพราะมีให้เห็นให้กินกันตลอดทั้งปี แต่ลองไปถามผู้ใหญ่ทั้งหลายดู เชื่อว่าต้องได้ยินคำพูดที่ว่า “หนาวนี้ต้องกินส้มสิถึงจะถูก” เพราะส้มหน้าหนาวนั้นรสชาติหวานฉ่ำ น้ำเยอะ เรียกว่าเป็นหน้าพีคที่สุด แถมยังราคาถูกกว่าช่วงอื่นๆ นี่แหละค่ะ ข้อดีของการกินอาหารตามฤดูกาล ราคาถูกแต่คุณภาพสูง อย่างส้มหน้าหนาวนี่บอกเลยว่ารสชาติจัดจ้าน ครบรส หวานฉ่ำกว่าช่วงไหนๆ แล้วยังมีหลากหลายสายพันธุ์ ที่พร้อมใจกันผลิดอกออกผลผลิตมาให้เราได้เลือกซื้อมากินไม่ซ้ำสักมื้อ 
นอกจากความหวานฉ่ำแสนอร่อย สิ่งหนึ่งที่ปฏิเสธไม่ได้เลยคือคุณประโยชน์ทั้งหลายของส้มที่มีมากมาย ไม่ว่าจะเป็นวิตามินซี วิตามินเอ วิตามินบี วิตามินดี แคลเซียม โปแทสเซียม ฟอสฟอรัส ธาตุเหล็ก เป็นต้น แล้วยังมีใยอาหารที่ช่วยในการขับถ่าย แถมยังมีสารต่อต้านอนุมูลอิสระช่วยชะลอวัย มีคอลลาเจนช่วยลดเรื่องริ้วรอย ที่สำคัญ สำหรับสาวๆ อย่างเราคือช่วยบำรุงผิวพรรณให้สดใสเปล่งปลั่ง ไม่แห้งกร้าน ช่วยบำรุงสายตาอีกด้วย เห็นไหมว่าสรรพคุณของส้มนั้นมีมากมายนับไม่ถ้วน ไหนๆ ก็ไหนๆ แล้วสรรพคุณก็เยอะ รสชาติก็อร่อย

krua.co เลยไม่รอช้า ขอหยิบเอาส้มมาทำเมนูสักหน่อย แต่จะทำเมนูของหวานอย่างเค้กส้มก็ธรรมดาเกินไป เราเลยนำส้มที่ได้มาแกะเป็นกลีบ แกะเยื่อออก ผ่าครึ่งเอาเม็ดด้านในออก แล้วนำมาเคล้ากับน้ำยำที่ได้แรงบันดาลใจจากเมนูยำแบบไทยใหญ่ ใช้กะปิละลายน้ำแล้วนำไปคั่วในกระทะให้หอม จากนั้นก็นำมาเคล้ากับมะม่วง 




แต่สูตรนี้ เรานำกะปิมาละลายกับกะทิ จากนั้นนำไปคั่วให้หอมในกระทะ แล้วปรุงรสด้วยน้ำตาล น้ำปลา น้ำมะนาว และน้ำพริกเผา จะได้กลิ่นหอมๆ รสชาตินวลกะปิ จากนั้นนำมาเคล้ากับส้มที่เตรียมไว้ แล้วเพิ่มความพิเศษของยำเข้าไปอีก ด้วยการใส่เครื่องอย่างกระเทียมซอย หอมแดงซอย พริกจินดาแดงซอย มะพร้าวคั่ว เคล้าๆ ให้เข้ากัน จากนั้นตักใส่จานเสิร์ฟพร้อมกับเนื้อปลากะพงแดงที่นำไปเคล้ากับเกลือและพริกไทยเล็กน้อย แล้วนำไปทอดให้หนังกรอบ เนื้อในสุกกำลังดี ตกแต่งด้วยใบผักชี เพียงเท่านี้ก็เป็นอันเสร็จ ได้ ยำส้มกะปิทรงเครื่องเรียบร้อย ความฉ่ำหอมหวานสดชื่นจากตัวส้มและกะปิที่เอาไปคั่วในกระทะกับกะทิ ทำให้หอมนวล เผ็ดนิดๆ จากพริกจินดา หอมมันจากกะทิและมะพร้าวคั่ว ลงตัวเข้ากันได้ดี



คลิกดูสูตรยำส้มกะปิทรงเครื่อง
 
อ่านบทความเพิ่มเติม

‘ส้มแก้ว’ ใหญ่รองจากส้มโอ โตกว่าส้มเขียวหวาน


ยำส้มโอ เรื่องของส้มโอสยาม





share this














ชรินรัตน์
จริงจิตร

food team










พิมพ์ธาดา
ปฐมโภคินเสถียร

photographer










พัชริดา
พันธุมาศ

graphic designer







กินตามกาล, ยำ 







recommended articles









ยำส้มโอ เรื่องของส้มโอสยาม









5 สูตรน้ำยำพื้นฐาน ยำเมื่อไหร่ก็รสเด็ดเผ็ดซี๊ด!









ยำถั่วพู









ยำสะเดาน้ำพริกเผา









ยำส้มโอกัมพูชา









ยำผักหวานกุ้งสด









ยำหอยแครงทรงเครื่อง









แหนมสดข้าวทอด










recommended videos









ปัดเป่าฝุ่น pm 2.5








น้ำตกกรอบ








เค้กช็อกโกแล็ตอันดับหนึ่งหนึ่งหนึ่ง…








4 สูตร เครื่องดื่มปาร์ตี้สุขภาพดี








ราสมาลัย (rasmalai) ขนมอินเดียที่รัก​ | food​ story








ยำไข่ต้มยางมะตูม








เทคนิค ผัดซีอิ๊วที่บ้านยังไง ให้อร่อยเหมือนกินที่ร้าน พร้อมสูตรหมูนุ่ม สุดเด็ด!! | ciy – cook it yourself








floating island เมอแรงค์ปุยเมฆ เนื้อละมุน ชุ่มซอสวานิลลา l home cooking by เชฟน่าน



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







