






น้ำปลาร้าปรุงรส นัวๆ แซ่บๆ เฮ็ดอีหยังก็อร่อย








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




น้ำปลาร้าปรุงรส นัวๆ แซ่บๆ เฮ็ดอีหยังก็อร่อย

story by
ณวรา เปลี่ยนบุญเลิศ
|
21.11.2018 






52,743 views











[ give star ]





pin







pinned







share








star rating










 0 / 5 


submit
reset
















สูตรต้มปลาร้า ปรุงรสเพิ่มเติมความนัว 

ปลาร้าถือเป็นจิตวิญญาณของอาหารอีสาน เป็นเครื่องปรุงรสที่สำคัญอย่างหนึ่ง เหมือนน้ำปลากับอาหารภาคกลางที่เราคุ้นเคย ปลาร้ามีทั้งรสและกลิ่นที่บางคนไม่ชอบก็จะว่าเหม็น แต่สำหรับคอปลาร้า เพียงแค่กลิ่นโชยมาเตะจมูก ก็ต่อมน้ำลายแตกกันแล้ว 
กลิ่นหอมหวนและรสนัวได้ใจขนาดนี้ไม่ได้มากันง่ายๆ นะจ๊ะ ปลาร้าเกิดจากเราคนไทยมีปลาใหญ่ปลาน้อยกินกันอย่างอุดม เรียกง่ายๆ ว่าเหลือกิน จึงเริ่มไอเดียการหมักดองไว้กินนอกฤดูกาล โดยการนำปลา (ส่วนใหญ่เป็นปลาน้ำจืด) มาหมักกับเกลือในไหจนได้รสชาติ วิธีการคือทำความสะอาดปลา ขอดเกล็ด ตัดหัว ควักไส้ ล้างให้สะอาดหมดคาว แล้วนำปลาไปเคล้าหรือตำในครกกระเดื่องกับเกลือ จนความเค็มซึมซาบเข้าเนื้อปลา ปลาก็จะแน่นขึ้น ที่สำคัญเกลือจะทำให้เนื้อปลาไม่เน่า หลังจากนั้นนำไปหมักในไหตั้งแต่ 4-5 เดือน หรือกระทั่งแรมปีก็มี ขึ้นอยู่กับขนาดของปลา ปลาที่ทำปลาร้ามีตั้งแต่ขนาดเล็กอย่างปลาซิว ปลาสร้อยขาว ปลากระดี่ กระทั่งปลาตัวใหญ่อย่าง ปลานิล ปลาแขยง ปลาหมอ ปลาช่อน ฯลฯ 
ปลาร้ามีสองอย่างคือ ปลาร้ารำ และปลาร้าข้าวคั่ว ปลาร้ารำจะหมักด้วยรำข้าวอ่อนคั่ว ส่วนปลาร้าข้าวคั่ว ก็ตามชื่อคือหมักด้วยข้าวสารคั่ว ตามตลาดจะมีขายปลาร้าตักขายเป็นขีดๆ ทั้งปลาร้าปลากระดี่ ปลาร้ารำ เวลาเราสั่งแม่ค้าก็จะตักให้เราทั้งน้ำทั้งเนื้อ เป็นปลาร้าแบบดิบๆ 

นอกจากส้มตำแล้ว ยังมีอาหารอีสานอีกหลายอย่างที่ใส่ปลาร้า เช่น ซุบ ป่น และแจ่ว (อาหารประเภทน้ำพริกเครื่องจิ้มทั้งหลายของอีสาน) ขนมจีนน้ำยา แกงอีสาน อ่อม อ๋อ อู๋ต่างๆ จะใส่แต่น้ำหรือทั้งน้ำทั้งเนื้อก็แล้วแต่ความชอบ โดยมีเครื่องปรุงรสสำคัญอยู่อย่างหนึ่งของคนอีสานซึ่งเป็นผลผลิตจากปลาร้า นั่นก็คือ ‘น้ำปลาร้าปรุงรส’ รสเค็มนัวเข้มข้น เรียกว่าเป็นเครื่องปรุงพร้อมใช้ นำไปปรุงเมนูอีสานได้หลากหลาย ทั้งส้มตำ แกงอ่อม ซุบต่างๆ 

วิธีการคือ นำปลาร้าที่เราซื้อตามตลาดมาต้มกับสับปะรด ใบกระถิน ใบหม่อน ฯลฯ ปรุงรสให้กลมกล่อมด้วยกระเทียมดอง กะปิ น้ำตาลปี๊บ มะขามเปียก (บางคนใส่ชูรสเข้าไปด้วย) ใส่ทุกอย่างลงในหม้อ ต้มๆ ไป 1-2 ชั่วโมงจนเนื้อปลายุ่ย เสร็จแล้วจึงกรองเอาแต่น้ำปลาร้าใส่ขวด เก็บไว้ใช้ได้เป็นปี ความเข้มข้นของน้ำปลาร้าจะมากน้อยหรือรสชาติอย่างไรแล้วแต่สูตรเด็ดเคล็ดลับของแต่ละคนเลย และสำคัญขึ้นอยู่กับรสชาติปลาร้าที่เราซื้อมาจากตลาดด้วย วันนี้ krua.co มีมาฝาก 1 สูตร เป็นสูตรที่รสชาติใช้ได้กับทั้งส้มตำ แกง เพราะปรุงให้รสของปลาร้ายังเด่นอยู่ ส่วนผสมอื่นๆ เพียงทำให้รสกลมกล่อมขึ้น หรือใส่ใบของพืชต่างๆ เพื่อดับคาว เพิ่มความนัว ถ้าไม่มีจะไม่ใส่ก็ได้ เมื่อพร้อมแล้วก็เปิดห้องครัวให้โล่งโปร่งสบาย เตรียมรับกลิ่นปลาร้ากันเลย

 
น้ำปลาร้าปรุงรส (ปริมาณ 720 มล.)
ปลาร้ารำ 1 กิโลกรัม
สับปะรดเปรี้ยวอมหวานหั่นชิ้นพอคำ 400 กรัม
ใบกระถิน (หักก้านแข็งออก) หรือฝักกระถิน 1 กำมือ
ใบหม่อน  10 ใบ
ใบน้อยหน่า  10 ใบ
น้ำตาลปี๊บ 4 ช้อนโต๊ะ
กะปิ 2 ช้อนโต๊ะ
กระเทียมดอง 2 หัว
น้ำกระเทียมดอง ¼ ถ้วย
น้ำ 3  ถ้วย
วิธีทำ
1. ใส่ปลาร้าลงในหม้อ ตามด้วยสับปะรด ใบกระถิน ใบหม่อน ใบน้อยหน่า น้ำตาลปี๊บ กะปิ กระเทียมดอง (บุบหัวกระเทียม) และน้ำกระเทียมดอง เติมน้ำ เคี่ยวประมาณ 1 ชั่วโมงจนน้ำปลาร้าข้น
2. กรองเอาแต่น้ำปลาร้า ต้มน้ำปลาร้าให้เดือดอีกครั้ง กรอกใส่ขวดเก็บเข้าตู้เย็นช่องธรรมดา
บทความเพิ่มเติม

ปลาร้า ปลาฮ้า ปลาแดก วัฒนธรรมปลาเน่าของชาวลุ่มแม่น้ำ
ไข่ดองปลาร้า
ยำกุ้งสดปลาร้าแซ่บ
แจ่วปลาร้า





share this














ณวรา
เปลี่ยนบุญเลิศ

chef










ศศิกานต์
เพิ่มสุขทวี

graphic designer










spoonful
production

vdo production







น้ำปรุงรส, น้ำปลาร้าปรุงรส 







recommended articles









ตำปูปลาร้า









ตำซั่วอีสาน









ตำป่า









ตำแตง









ตำลาว









ตำหอยแครง









ตำถั่ว









สเต๊กปลาอินทรีย์กับยำมะม่วง










recommended videos









น้ำปลาร้าปรุงนัว! จากใจครัวดอทโค (น้ำปลาร้าปรุงรส)








ไก่เผ็ดซอสเกาหลี








แซลมอนแซ่บสมุนไพร i cook or die!








ไก่ทอดหาดใหญ่หนังกรอบ เนื้อฉ่ำ หอมเจียวเด็ด! – by เชฟน่าน l ciy cook it yourself








แกงมัสมั่นเนื้อ i video & recipe








ยำทุเรียนทอด








เรไรมันม่วง l cook or die!








ทาโก้ซอสเนื้อ i ciy – cook it yourself



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







