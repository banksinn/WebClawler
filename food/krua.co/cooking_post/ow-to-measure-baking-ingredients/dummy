






ชั่งตวงวัดต้องเป๊ะ หัวใจในการทำเบเกอรี








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




ชั่งตวงวัดต้องเป๊ะ หัวใจในการทำเบเกอรี

story by
ณวรา เปลี่ยนบุญเลิศ
|
25.11.2021 






878 views











[ give star ]





pin







pinned







share








star rating










 0 / 5 


submit
reset


















การชั่ง ตวงเป็นเรื่องสำคัญสำหรับเบเกอร์มือใหม่ และเป็นปัญหาแรกที่พบเพราะถ้าเราชั่งส่วนผสมผิดตั้งแต่แรก ขนมเราอาจล่มไม่เป็นท่าก็เป็นได้ ปัญหาที่เจอบ่อยๆ คือเรื่องหน่วยการตวง เช่น ถ้วย ออนซ์ กรัม ฯลฯ ทีนี้จะใช้หน่วยไหนดี หน่วยนี้แปลงเป็นอีกหน่วยเท่ากับเท่าไร ที่บ้านไม่มีถ้วยตวงบ้างหรือตาชั่งบ้าง
แนะนำให้ใช้ตาชั่งหรือยึดหน่วย ‘น้ำหนัก’ เนื่องจากเทียบกันแล้วการตวงด้วย ‘ปริมาตร’ ง่ายกว่าก็จริง เพราะถ้วยตวง ช้อนตวงหาซื้อง่าย ราคาถูก แต่อีกมุมหนึ่งก็สร้างความสับสนและผิดพลาดเล็กน้อยให้กับมือใหม่ได้ง่าย เช่น ปริมาตรถ้วยตวงที่วางขายแต่ละร้านไม่เท่ากัน ก็ทำให้ปริมาณส่วนผสมผิดเพี้ยนไป อีกข้อเสียของการใช้ถ้วยตวงที่พบบ่อยคือ น้ำหนักมือในการตวงส่วนผสมไม่เท่ากัน เช่น การตวงน้ำตาลทรายแดงต้องอัดน้ำตาลในถ้วยจนแน่น จนคว่ำออกเป็นทรงถ้วยได้ ขั้นตอนเหล่านี้ทำให้การตวงคลาดเคลื่อนได้เช่นกัน 
เราจึงขออธิบายวิธีการใช้ถ้วยและช้อนตวงไว้ด้านล่าง พร้อมกับตารางเปรียบเทียบหน่วยที่เป็นสากล เพื่อที่ให้ง่ายและเป็นคู่มือสำหรับมือใหม่ 



การชั่งตวงแป้ง 
แป้งทุกชนิดต้องร่อนก่อนแล้วจึงนำไปชั่งตวง ทั้งนี้เพื่อให้แป้งฟู เบา แห้ง และไม่จับเป็นก้อน การตวงคือใช้ช้อนตักแป้งที่ร่อนแล้วใส่ถ้วยตวงให้พูน แล้วใช้สันมีดปาดแป้งส่วนเกินออกให้ได้ระดับปากถ้วย เวลาตวงแป้งไม่ควรเขย่าหรือเคาะถ้วยตวง เพราะจะทำให้แป้งแน่นเกินไป ทำให้ผิดสัดส่วน



การชั่งตวงน้ำตาล
น้ำตาลทรายขาว น้ำตาลไอซิ่ง ก่อนตวงน้ำตาลให้บี้หรือบดน้ำตาลที่เกาะกันให้กระจายเสียก่อน แล้วร่อนให้ร่วน จึงค่อยตักน้ำตาลใส่ถ้วยตวงของแห้งให้พูน แล้วใช้สันมีดปาดน้ำตาลส่วนที่เกินออกให้ได้ระดับปากถ้วย เวลาตวงน้ำตาลไม่ให้เคาะถ้วยตวง
น้ำตาลทรายแดง ควรบี้น้ำตาลทรายแดงให้เม็ดที่เกาะกันกระจายเสียก่อน แล้วจึงนำไปร่อน ตักน้ำตาลทรายแดงใส่ลงในถ้วยตวง กดเบาๆ และปาดส่วนที่เกินออก คว่ำถ้วยน้ำตาลลงในภาชนะให้เป็นรูปถ้วยตวง



การชั่งตวงเนย
เนยสดที่ขายในปัจจุบันห่อบรรจุน้ำหนักก้อนละ 227 กรัม ซึ่งเท่ากับเนยสดในสัดส่วนการตวง 1 ถ้วย ดังนั้นเนยสด ½ ก้อนจึงเท่ากับ ½ ถ้วย



การตวงนมและของเหลวอื่นๆ
นมสด นมข้นจืด รวมทั้งของเหลวชนิดอื่น ตวงโดยการใช้ถ้วยตวงของเหลววางบนพื้นเรียบ เทของเหลวใส่ให้ได้ปริมาณที่ต้องการอยู่ในระดับสายตา แล้วจึงอ่านค่าตัวเลขที่บริเวณขอบของเหลวนั้น 



การตวงสารขึ้นฟู
ผงฟู เบกกิ้งโซดา ครีมออฟทาร์ทาร์ และยีสต์ ถ้าเป็นเม็ดต้องนำมาใช้ต้องนำมาบี้ให้ละเอียดออกก่อน ตักให้พูนช้อนแล้วปาดให้เรียบพอดี
ตารางเปรียบเทียบ
3 ช้อนชา = 1 ช้อนโต๊ะ 
4 ช้อนโต๊ะ = ¼ ถ้วย 
8 ช้อนโต๊ะ = ½ ถ้วย 
12 ช้อนโต๊ะ = ¾ ถ้วย 
16 ช้อนโต๊ะ = 1 ถ้วย
1 ช้อนชา = 5 มิลลิลิตร 
1 ช้อนโต๊ะ = 15 มิลลิลิตร 
1 ถ้วย = 240 มิลลิลิตร 
2 ถ้วย = 1 ไพน์
2 ไพน์ = 1 ควอต
4 ควอต = 1 แกลลอน 
1 ออนซ์ = 28 กรัม 
8 ออนซ์ = 1 ถ้วย 
16 ออนซ์ = 1 ปอนด์ 
1 ปอนด์ = 0.454 กิโลกรัม 
ประเภทแป้งสาลี (ขึ้นกับยี่ห้อแป้งเช่นเดียวกัน)
1 ถ้วย แป้งขนมปัง = 110 กรัม 
1 ถ้วย แป้งสาลีอเนกประสงค์​ = 95 กรัม 
1 ถ้วย แป้งเค้ก = 90 กรัม 
ประเภทน้ำตาล
1 ถ้วย น้ำตาลทราย = 200 กรัม 
1 ถ้วย น้ำตาลทรายแดง = 180 กรัม 
1 ถ้วย น้ำตาลไอซิ่ง = 100 กรัม 
ประเภทไขมัน
1 ถ้วย เนยสด = 227 กรัม 
1 ถ้วย น้ำมันพืช = 200 กรัม 
ประเภทสารขึ้นฟู
1 ช้อนโต๊ะ ยีสต์แห้ง = 7 กรัม 
1 ช้อนโต๊ะ เบกกิ้งโซดา = 10 กรัม 
1 ช้อนโต๊ะ ผงฟู = 8 กรัม 
1 ช้อนโต๊ะ ครีมออฟทาร์ทาร์ = 7 กรัม 
ประเภทไข่
1 ฟอง ไข่ไก่ขนาดกลาง (ไม่รวมเปลือก) = 50 กรัม 
1 ฟอง ไข่แดง = 17 กรัม 
1 ฟอง ไข่ขาว = 33 กรัม 
ตารางเปรียบเทียบอุณหภูมิ
100 c =  212 f
150 c =  302 f
160 c =  320 f
180 c =  356 f
200 c =  392 f




share this














ณวรา
เปลี่ยนบุญเลิศ

chef










พัชริดา
พันธุมาศ

graphic designer







bakery, เบเกอรี, เบเกอร์รี 







recommended articles









ขนมหวาน vegan  กินเลย ไม่ต้องกลัวอ้วนอีกต่อไป!









รู้จักส่วนผสมพื้นฐานในการทำเบเกอรี









ชั่ง-ตวง–วัด เป๊ะปังไม่มีพลาด มือใหม่ก็เอาอยู่!









ให้โฮมเมดคุกกี้เป็นของขวัญปีใหม่ได้ใจกว่ากันเยอะ









3 สูตรขนมสายอุปกรณ์น้อย แต่อร่อยชัวร์!









tropical fruits ในของหวานสไตล์ยุโรป









sable cookies คุกกี้ตัด… ทำครั้งเดียว กินได้นานนน









6 หัวใจในการทำเบเกอรี่ รู้ไว้รับรองไม่พัง!










recommended videos









โอโคโนมิยากิเนื้อปู​ | super good food by foodland








แจกสูตรไก่ทอดแบบ kfc ทำเองง่ายๆ ไม่ต้องง้อร้าน – by เชฟน่าน | ciy – cook it yourself








เมี่ยงคำดอกบัวของยาย savoury sacred lotus leaf wraps | video & recipe








ข้าวหน้าเนื้อบุลโกกิชุ่มซอส ทำง่าย รสชาติแบบต้นตำหรับ korean beef bulgogi | home cooking by เชฟน่าน








ต้มไก่บ้านใบมะขามอ่อน – by เชฟน่าน ciy








ปลาส้ม ชุบไข่ทอด โดย ยายปริกคนอีสาน








bug eaters








บิงซูทุเรียน i ciy – cook it yourself



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























