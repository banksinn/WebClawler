






แจกสูตรขนมหวานทำง่ายแถม ‘ไม่อ้วน’








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




แจกสูตรขนมหวานทำง่ายแถม ‘ไม่อ้วน’

story by
ธัญชนก ศรียานนท์
|
29.04.2020 






4,226 views











[ give star ]





pin







pinned







share








star rating










 0 / 5 


submit
reset
















ความหอมหวานและสุขภาพก็ไปด้วยกันได้นะ  

ช่วงสถานการณ์ covid-19 กักตัวอยู่บ้าน หยุดเชื้อเพื่อชาติแบบนี้ บางคน work from home ทำงานอยู่บ้านนานเข้าจนกลัวว่าน้ำหนักจะขึ้น ยิ่งกับชาวคอนโดที่นั่งทำงานไป เดิน 3 ก้าวเจอตู้เย็น เดิน 6 ก้าวเจอครัว กินเท่าเดิมเพิ่มเติมคือขยับร่างกายและมีกิจกรรมน้อยมาก หลังเวลาผ่านไปเดือนกว่า เลยได้ยินเหล่าเพื่อนฝูงบ่นว่าจะต้องควบคุมอาหารการกินบ้างแล้ว ซึ่งการเลือกกินอาหารที่ดี มีประโยชน์ ครบทั้ง 5 หมู่ก็เป็นเรื่องที่ดีแน่นอน เพียงแต่มันยังมีอาหารอีกหมู่ที่เรารู้ทั้งรู้ว่ากินมากไม่ค่อยจะดีต่อร่างกาย แต่มันเลิกไม่ได้ แถมบางคนยิ่งเครียดยิ่งกิน นั่นก็คือ ‘ของหวาน’ 
krua.co เข้าใจหัวอกทุกท่าน (เพราะเราก็เป็น…) งั้นมาแก้ปัญหาด้วยการกินของหวานแต่พอดี และเลือกของหวานที่เป็นมิตรกับสุขภาพ กินแล้ว ‘ไม่อ้วน’ กันดีกว่า แน่นอนค่ะว่ามันมีอยู่จริง! แถมยังทำง่าย อุปกรณ์น้อย เหมาะกับช่วงอยู่บ้านแบบนี้เป็นที่สุด! เอามามาฝากกัน 10 สูตรไปเลย จะได้ลองทำวนๆ ไป ดีต่อกาย ดีต่อใจ แล้วยังแก้เบื่อได้ด้วย
พุดดิ้งขนมปังแครนเบอร์รี

พุดดิ้งขนมปังเป็นไอเดียการใช้ขนมปังเก่าให้หมดตู้ ยิ่งขนมปังเก่าเท่าไร เนื้อยิ่งแห้งและซึมซับนม ครีม ไข่ได้มากเท่านั้น ซึ่งพุดดิ้งก็จะยิ่งนุ่มเนียนเป็นเนื้อเดียวกัน ถ้าให้ดีแช่ทิ้งไว้ข้ามคืนในพิมพ์ได้ยิ่งดี เพราะพอเอาเข้าไปอบ เนื้อขนมปังจะนุ่มชุ่มไปด้วยครีม ไข่ไก่ และนม โรยด้วยแครนเบอร์รีอบแห้งเพิ่มรสชาติเล็กน้อย เป็นได้ทั้งขนมหวานและมื้อเช้าเลยละ
คลิกที่นี่เพื่อดูสูตรพุดดิ้งขนมปังแครนเบอร์รี
เค้กช็อกโกแลต

เห็นชื่อแล้วอย่าเพิ่งร้องว่ามันจะไม่อ้วนได้เหรอ! ได้ค่ะ เพราะเค้กช็อกโกแลตของเราเป็นแบบโลว์แฟต ที่มีส่วนผสมอย่างผงโกโก้ เนื้อนุ่ม รสชาติเข้มข้น ช็อกโกแลตจุใจ ตกแต่งด้วยสตรอว์เบอร์รี ให้ดูสนุกสนานและน่ารับประทาน แถมรสเปรี้ยวของสตรอว์เบอร์รียังช่วยเสริมความหวาน ปนขมเล็กน้อยของช็อกโกแลตได้ดีอีกด้วย 
คลิกที่นี่เพื่อดูสูตรเค้กช็อกโกแลต
พันนาคอตตางาดำ

พูดถึงขนมง่ายๆ ที่ใครๆ ก็ทำได้แบบไม่ไม่ต้องเสียอารมณ์กับการลองผิดลองถูก แถมไม่ต้องใช้เตาอบ หนึ่งในนั้นคือพันนาคอตต้าพุดดิ้งครีมของหวานอิตาเลียน ที่มีลักษณะพุดดิ้ง เนื้อสัมผัสเนียนละเอียด นิยมกินกับซอสเปรี้ยวจำพวกซอสสตรอว์เบอร์รีหรือราสป์เบอร์รี รสชาติหวานมันของนมและครีมจะตัดกันเป็นอย่างดีกับรสเปรี้ยวอมหวานของผลไม้ กินแล้วสดชื่น เหมาะแก่การเป็นของหวานปิดมื้ออาหาร สูตรนี้เราเอางาดำมาเพิ่มความเป็นเอเชียให้กับขนมอิตาเลียนสักหน่อย กลายเป็นพันนาคอตต้างาดำ หน้าตาและรสชาติเป็นได้ทั้งยุโรปและเอเชีย สนองนี้ดของหวานปิดมื้อได้เหมือนเดิม
คลิกที่นี่เพื่อดูสูตรพันนาคอตตางาดำ
ทาร์ตมันม่วง

นอกจากสีที่สวยงาม มันม่วงยังมีประโยชน์ อีกมากที่ดีต่อสุขภาพ เพราะมันเทศถือเป็นแหล่งคาร์โบไฮเดรตที่สำคัญอันดับ 5 ของโลก รองจากข้าวสาลี ข้าวเจ้า ข้าวโพด และมันฝรั่ง เป็นคาร์โบไฮเดรตเชิงซ้อนที่เป็นแหล่งของใยอาหารที่ดีเยี่ยม ความที่ใยอาหารมีส่วนช่วยในการรักษาระดับน้ำตาลในเลือดให้คงที่ ทำให้เวลากินมันเทศในมื้ออาหารจะช่วยให้อิ่มเร็วและอยู่ท้อง ฉะนั้น อย่าได้พลาดเมนูขนมหวานที่ทำจากมันม่วงเชียว
คลิกที่นี่เพื่อดูสูตรทาร์ตมันม่วง
บาร์ธัญพืช

ขนมสุดโปรดของหลายบ้าน บาร์ธัญพืชเหมาะมากที่จะกินคู่กับเครื่องดื่มร้อนอย่างชา กาแฟ หรือโกโก้ และเรียกว่าเป็น healthy snack ก็ไม่ผิด เนื่องจากอุดมไปด้วยถั่วและเมล็ดพันธุ์พืชหลากชนิด มีผลไม้แห้งอย่างลูกเกดและแครนเบอร์รี รสสัมผัสกรุบกรอบจากข้าวพอง ลองเอาสูตรนี้ไปทำ รับรองจะเป็นที่ติดอกติดใจ แต่แนะนำว่าควรเก็บไว้ในตู้เย็น เวลานำออกมารับประทาน ให้พักไว้นอกตู้เย็นสัก 15 นาที เพื่อให้คลายตัวจะเคี้ยวมันกำลังดี ไม่แข็งเกินไป
คลิกเพื่อดูสูตรบาร์ธัญพืช
สตรอว์เบอร์รีโฟรเซ่นโยเกิร์ต

ใครซื้อสตรอว์เบอร์รีพันธุ์ 80 ที่ขายตามท้องตลาดในช่วงฤดูกาลแต่กินไม่ทัน แล้วเก็บไว้ในช่องแช่แข็ง แนะนำเมนูง่ายๆ นี้ใช้วัตถุดิบไม่มาก แถมชวนเด็กๆ มาทำด้วยกันได้ เพียงนำสตรอว์เบอร์รีในช่องฟรีซมาปั่นเป็นไอศกรีมโฟรเซ่นโยเกิร์ต ก็จะได้ของหวานที่เย็นชื่นใจพร้อมรสชาติเปรี้ยวอมหวานแบบละมุนๆ ของสตรอว์เบอร์รี ลดอุณหภูมิร้อนเดือดไปได้หลายองศาทีเดียว
คลิกที่นี่เพื่อดูสูตรสตรอว์เบอร์รีโฟรเซ่นโยเกิร์ต
แพนเค้กกล้วยหอมช็อกโกแลต

แพนเค้กเป็นอีกหนึ่งเมนูขนมหวานที่สาวๆ ชื่นชอบ นอกจากจะอร่อยแล้วยังทำง่าย มีส่วนผสมที่หาได้ไม่ยาก โดยเเพนเค้กสูตรนี้หวานน้อยหน่อย แต่ยังอร่อยอยู่ แถมได้ซอสช็อกโกแลตมาราด เสริมความอร่อยได้อีกด้วย
คลิกที่นี่เพื่อดูสูตรแพนเค้กกล้วยหอมช็อกโกแลต
คุกกี้ช็อกโกแลตโอ๊ตมิล

คุกกี้เพื่อสุขภาพ มีส่วนผสมของข้าวโอ๊ตและดาร์กช็อกโกแลต สูตรนี้เป็นสูตรเนื้อกรอบ เพราะใช้ชอร์ตเทนนิ่งน้ำมันรำข้าว จึงมีอายุการเก็บที่นานกว่าคุกกี้ที่ทำจากเนยสด รสชาติหวานมันขมเล็กน้อย ผสมด้วยข้าวโอ๊ตที่ใครๆ ก็รู้กันดีว่ามีประโยชน์แค่ไหน นำไปอบในเตาอบ จะได้คุกกี้ที่เนื้อสัมผัสกรุบกรอบ หอมกลิ่นช็อกโกแลต 
คลิกที่นี่เพื่อดูสูตรคุ้กกี้ช็อกโกแลตโอ๊ตมิล
โยเกิร์ตสตรอว์เบอร์รีปั่น

นอกจากทำโฟรเซ่นโยเกิร์ต สตรอว์เบอร์รีแช่แข็งยังนำมาทำเมนูนี้ได้ด้วย วิธีการง่ายแสนง่ายเหมือนเดิมคือนำสตรอว์เบอร์รีแช่แข็งมาปั่นกับน้ำแข็งและน้ำเชื่อมเล็กน้อย อยากได้หวานน้อยหวานมากก็กำหนดน้ำเชื่อมได้ตามใจ จากนั้นนำไปใส่ลงในแก้วสลับกับโยเกิร์ตที่ผสมกับน้ำผึ้งเพื่อให้มีรสชาติ แค่นี้ก็ได้ของหวานรสชาติหวานอมเปรี้ยวเย็นชื่นใจเหมาะกับหน้าร้อนสุดๆ 
คลิกที่นี่เพื่อดูสูตรโยเกิร์ตสตรอว์เบอร์รีปั่น
คอร์นเฟลกคาราเมล

คอร์นเฟลกคาราเมลเป็นขนมจำพวกมูสลี (muesli) มีส่วนผสมเป็นธัญพืช ผลไม้ หรือถั่ว นิยมกินเป็นอาหารเช้ากับนมหรือโยเกิร์ต แต่หลายคนชอบกินเป็นขนมเคี้ยวเพลินๆ เผลอแป็บเดียวหมด จัดอยู่ในหมวดขนมเบรกแตก ก็เพราะมันอร่อยไงล่ะ ทั้งหวานทั้งหอมคาราเมลที่เป็นกาวเชื่อมสัมพันธ์ระหว่างส่วนผสมต่างๆ ที่ให้รสสัมผัสหลากหลาย ทั้งความกรอบจากคอร์นเฟลก ความเหนียวหนึบของผลไม้แห้งอย่างลูกเกด มีความมันของถั่วอีกด้วย ที่สำคัญเราอยากใส่อะไรเพิ่มเติมก็จัดกันไป ไม่ว่าจะเป็นเมล็ดทานตะวัน งาขี้ม่อน หรือออกแนวฝรั่งอย่างเมล็ดแฟลกซ์ อัลมอนด์ ก็จะยิ่งเพิ่มความเก๋ให้กับคอร์นเฟลกคาราเมลมิใช่น้อย
คลิกที่นี่เพื่อดูสูตรคอร์นเฟลกคาราเมล
อ่านบทความเพิ่มเติม

แจกสูตรขนมหวานช็อกโกแลตที่กินยังไงก็ไม่อ้วน! 
4 เมนูคลีนอร่อยถูกปากบวกสุขภาพดี
energy ball ขนมฮิตของคนรักสุขภาพ
4 เมนูคลีนอร่อยถูกปากบวกสุขภาพดี





share this














ธัญชนก
ศรียานนท์

food team










ศศิกานต์
เพิ่มสุขทวี

graphic designer







มือใหม่, มือใหม่ทำขนม, อาหารลดน้ำหนัก, เบเกอรี 







recommended articles









ตีวิปครีมพลาดดดด ได้เนยกับบัตเตอร์มิลค์ซะงั้น!









3 สูตรขนมสายอุปกรณ์น้อย แต่อร่อยชัวร์!









5 ความพังของมือใหม่หัดอบ









วิธีเตรียมพิมพ์เค้ก









คัสตาร์ด หัวใจของขนมหลายชนิด









วิธีแยกไข่แดง-ไข่ขาว









ขั้นตอนร่อนแป้งใครว่าไม่สำคัญ ห้ามข้ามนะ!









6 หัวใจในการทำเบเกอรี่ รู้ไว้รับรองไม่พัง!










recommended videos









ciy – cook it yourself โอเด้ง








ซุปครีมคีโต i cook or die!








oyakodon ข้าวหน้าไก่ญี่ปุ่น l cook or die!








no taste like home – แกงจืดไข่น้ำจากแม่สู่ลูก








หอยแครงกำลังจะหมดอ่าวไทย | food story








แกงนพเก้า i ciy – cook it yourself








กุยช่ายทอด ตอกไข่ น้ำจิ้มเด็ด ทำง่ายๆ อร่อยมาก – by เชฟน่าน ciy








เปิดโรงงานขนมปังเพื่อสุขภาพ ถั่ว ธัญพืช ไส้อัดแน่น



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







