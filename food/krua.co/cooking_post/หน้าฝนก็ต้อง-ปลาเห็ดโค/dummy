






หน้าฝนก็ต้อง ‘ปลาเห็ดโคน’ เนื้อหวานนุ่ม








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

กินตามกาล




หน้าฝนก็ต้อง ‘ปลาเห็ดโคน’ เนื้อหวานนุ่ม

story by
ชรินรัตน์ จริงจิตร
|
08.07.2019 






4,468 views











[ give star ]





pin







pinned







share








star rating










 0 / 5 


submit
reset
















'ปลาเห็ดโคน' หรือ 'ปลาทรายขาว' ทำไมถึงควรเริ่มกินหลังเดือนกรกฎาคมเป็นต้นไป แล้วทำอะไรดีถึงจะอร่อย เรามีคำตอบมาฝาก 

‘ปลาเห็ดโคน’ หรือบางคนอาจคุ้นเคยในชื่อ ‘ปลาทรายขาว’ เป็นปลาที่อยู่ตามแถบป่าชายเลน หรือตามแถบสันดอนทราย พบได้ทั้งในอ่าวไทยและอันดามัน จึงสันนิษฐานว่าที่เรียกว่าปลาเห็ดโคนหรือปลาทรายอาจจะเป็นการเรียกตามแหล่งที่พบ ช่วงกลางๆ หน้าฝนแบบนี้ เนื้อของปลาเห็ดโคนอร่อยที่สุด มีความหวานและนุ่ม เมื่อนำไปทอดเนื้อจะหลุดเป็นลิ่มๆ นำไปทำเมนูอะไรก็อร่อย ไม่ว่าจะแกงป่า ทอดกับขมิ้น ทอดกระเทียมทั้งตัวก็อร่อย ที่สำคัญถ้าทอดดีๆ ก็กินได้ตั้งแต่หัวจรดหาง เรียกได้ว่ากินแบบไม่เหลือให้ใครได้กินต่อกันเลยทีเดียว 

เคล็ดลับในการเลือกปลาชนิดนี้มาทำอาหารคือ อย่าเลือกตัวที่ใหญ่และเล็กจนเกินไปนัก ให้เลือกขนาดตัวปลาที่มีความยาวประมาณ 10 – 15 เซนติเมตร โดยประมาณ เพราะถ้าเลือกปลาที่มีขนาดเล็กเกินไปอาจหมายความว่าปลายังโตไม่เต็มที่หรือเรียกได้ว่ายังเป็นเบบี้ตัวน้อยๆ อยู่เลย สำหรับใครที่บอกว่าตัวเล็กๆ สิดี กินอร่อย ก้างนิ่ม เราฝากบอกไว้ตรงนี้ว่าอย่าเห็นแก่ความอร่อยเฉพาะหน้า เพราะมันอาจทำให้เราไม่ได้กินปลาเห็ดโคนอีกต่อไป ถ้าจับลูกปลามากินซะหมด ปลาก็จะไม่ได้ขยายพันธุ์ออกลูกออกหลานต่อให้เราได้กินไปนานๆ โดยช่วงที่เราควรปล่อยให้น้องเขาวางไข่คือช่วงเดือนเมษายน – เดือน มิถุนายน ถ้าเจอน้องๆ ปลาเห็ดโคนตามตลาดในช่วงนั้น ก็โปรดจงรู้ไว้เลยว่า เราอาจจะเจอไข่ในตัวปลาก็เป็นได้ 

เอาละ เมื่อรู้ว่าเราควรกินช่วงไหน ก็มาเพลิดเพลินกับรสชาติที่อร่อยแบบสุดๆ กันได้เลย วันนี้เราจะนำปลาเห็ดโคนมาทำเมนู ปลาเห็ดโคนผัดพริกแกงสมุนไพร ซึ่งขั้นตอนการทำก็ไม่ยุ่งยาก แค่นำเนื้อปลาไปทอดให้กรอบชนิดที่ว่ากรอบนอกนุ่มใน จากนั้นนำมาผัดกับเครื่องแกงให้หอม แล้วโรยสมุนไพรทอดกรอบ เป็นอันเสร็จเรียบร้อย รสชาติที่ได้ทั้งหวานนุ่มจากเนื้อปลา ผสานกลิ่นหอมของสมุนไพร และรสชาติถึงเครื่องของเครื่องแกง กินกับข้าวสวยร้อนๆ แค่นึกก็น้ำลายไหลแล้ว

 




share this














ชรินรัตน์
จริงจิตร

food team










พรพิมล
โรจน์สิริอนันต์

photographer










อรพิม
วรรณกายนต์

photographer










recommended articles









7 ประเภทไอศกรีมที่ใครๆ ก็เลิฟ









สปาเกตตีหมูนุ่มพริกกระเทียม









น้ำตาลชก น้ำตาลเหนา รสหวานลึกกลางเขาหิน









ห้ามพลาด! 6 จานเด็ดประจำถิ่น









มัทฉะทีรามิสุคีโต









ไก่ห่อใบเตย









ฟอกกาเซีย









แกงบอน










recommended videos









cheesy mashed potato pancake แพนเค้กมันฝรั่งบดไส้ชีส แป้งนุ่มชีสยืดสะใจ! |cafe at home








แมคแอนด์ชีส l cook or die!








cook สู้โควิด | ยูนิคอร์นมิลเชค








โทสต์ไข่ชีสชุ่มฉ่ำดึ๋งๆ








อภิมหากาพย์ร้านสะดวกซื้อ ภาค 1








สุขภาพดีกับป้านิดดา ตอนง่วงนอนทุกครั้ง หลังทานอาหาร!








สลัดวุ้นเส้นแซลมอนย่างสไตล์ญี่ปุ่น เมนูค่าดัชนีน้ำตาลต่ำ ดีต่อสุขภาพ ดีต่อใจ i cook or die!








เมนูเส้นทำง่ายๆ ยากิโซะบะทะเล | cook or die!



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























