






6 หัวใจในการทำเบเกอรี่ รู้ไว้รับรองไม่พัง!








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




6 หัวใจในการทำเบเกอรี่ รู้ไว้รับรองไม่พัง!

story by
ศรีวิการ์ สันติสุข
|
08.10.2021 






1,441 views











[ give star ]





pin







pinned







share








star rating










 0 / 5 


submit
reset
















ทำเบเกอรีไม่ง่าย แต่ถ้าไม่ละเลยหัวใจทั้งหกนี้ การเป็นเซียนเบเกอรีก็อยู่ไม่ไกล 

ใครๆ ก็พ่ายแพ้ให้กลิ่นหอมหวานกับความนุ่มฟูน่ารักของบรรดาขนมอบ แต่เมื่อพูดถึงการลงมือทำ หลายคนมักจะลังเล เพราะนอกจากการลงทุนเรื่องอุปกรณ์ที่เฉพาะเจาะจงและราคาไม่เบา ราคาวัตถุดิบต่างๆ ก็ยังชวนให้ขนหน้าแข้งร่วง ซ้ำร้ายไปกว่านั้น ในขณะที่การทำอาหารคาว จะผิดจะพลาดไปบ้าง รสไม่เป๊ะ ก็ยังพอกล้อมแกล้มกินได้ แต่ไม่ใช่กับเบเกอรี่ ที่สัดส่วนและความเป๊ะถือเป็นเรื่องสำคัญระดับคอขาดบาดตาย ชั่งตวงผิดอัตราส่วนไปสักนิด ตั้งเวลาอบพลาดไปสักหน่อย อาจจะต้องทิ้งลงถังไปทั้งหมด
แต่อย่าเพิ่งกลัวไปค่ะ ที่นี่ krua.co จะยากจะเย็นแค่ไหน เราก็ทำได้ และเมื่อเราทำได้ ทุกคนก็ทำได้ เพราะเรามี 6 สิ่งสำคัญที่ถือเป็นหัวใจของการทำเบเกอรี่ให้ประสบผลสำเร็จมาเป็นไบเบิ้ลให้แล้ว เป็นหลักการพื้นฐานกว้างๆ ที่ทั้งคนเริ่มทำเบเกอรี่รวมทั้งมือโปรต้องท่องไว้ในใจ ห้ามละเลย ข้ามขั้นตอน หรือลืมเป็นอันขาด แล้วมาเดินบนเส้นทางสายหวานหอมนุ่มนิ่มด้วยกันเลย

ศึกษาสูตรให้เข้าใจ
การทำความเข้าใจสูตรเป็นสิ่งสำคัญมาก เพื่อที่เราจะได้รู้ว่าวัตถุดิบต่างๆ มีผลอย่างไรกับตัวขนม ใช้วัตถุดิบตัวนี้เพื่ออะไร ใช้ตัวอื่นแทนได้หรือไม่ ลดหรือเพิ่มสัดส่วนจะทำให้สัมผัส กลิ่น รส ต่างไหม ต่างอย่างไร ขั้นตอนวิธีทำแต่ละอย่าง ทำไปเพื่ออะไร ส่งผลอย่างไร เรียกว่าต้องทำความเข้าใจอย่างลึกซึ้ง เพื่อจะได้ยังคงความอร่อยและหน้าตาสวยๆ ของขนมเอาไว้ แล้วยังเอาไปใช้ต่อยอดพัฒนาสูตรของตัวเองได้ด้วย

ชั่ง ตวง วัดต้องเป๊ะ
ความปราบเซียนของการทำเบเกอรี่ก็คือความเป๊ะของอัตราส่วนนี่แหละ ถ้าอัตราส่วนผิดไปสักนิด อย่างเบาคือไม่ได้ขนมที่มีหน้าตาและรสชาติแบบที่หวัง อย่างแย่ก็คือต้องเททิ้ง ฉะนั้น ต้องใช้อุปกรณ์ที่ได้มาตรฐาน ตาชั่งต้องตรง ช้อนตวง ถ้วยตวง ต้องพร้อม จะกะเอาเองว่า 1 ถ้วยตวง ก็คงประมาณนี้ละมั้งไม่ได้นะคะ พังแน่นอน ฟันธง!
อ่าน > ชั่งตวงวัดให้เป๊ะปังไม่มีพลาด 

ผสมอย่างถูกต้อง
ในขณะที่การทำอาหารบางอย่าง เพียงแค่โยนส่วนผสมลงไปคลุกเคล้าให้เข้ากันก็ใช้ได้ แต่ไม่ใช่กับเบเกอรี เพราะแค่การผสมก็ยังละเอียดขั้นสุด ส่วนผสมบางอย่างต้องใส่พร้อมกัน บางอย่างต้องค่อยๆ เติม แถมต้องดูเรื่องเวลาด้วย ปล่อยทิ้งไว้นานเกิน ขนมอาจจะเหนียวหรือแข็ง ผสมในอุณหภูมิร้อนๆ อาจทำให้ตีไม่ขึ้นฟู บางอย่างต้องผสมด้วยเครื่อง บางอย่างต้องใช้มือ

เตรียมพิมพ์หรือถาดให้พร้อม ส่วนผสมพร้อมก็ถึงเวลาเท/ วางในพิมพ์หรือถาด ต้องเลือกพิมพ์ที่สะอาดและแห้ง ไม่มีรูรั่วหรือร่องรอยที่จะส่งผลต่อการอบขนม โดยอาจต้องทาไขมัน เนย หรือใช้กระดาษไขรองพิมพ์ก่อน จะได้นำขนมออกจากพิมพ์ได้ง่ายๆ เมื่ออบเสร็จแล้ว
อ่านต่อ > วิธีเตรียมพิมพ์เค้ก

ทำความรู้จักเตาอบ
นอกจากต้องเช็คว่าขนมประเภทไหนอบแบบไหน ไฟบนหรือล่างแรงกว่ากัน ควรเปิดพัดลมระบายอากาศระหว่างอบ หรือปรับอุณหภูมิขณะอบหรือไม่ ยังต้องทำความรู้จักเตาอบด้วย เพราะไม่เพียงขนาดของเตาอบที่มีผลต่อการอบขนม ยังมีเรื่องเล็กๆ น้อยๆ เช่น ควรวอร์มเตาอบก่อนทุกครั้ง ไม่ควรเปิดฝาเตาขณะอบ เพราะจะทำให้อุณหภูมิเปลี่ยนและส่งผลต่อเนื้อขนม
อ่านต่อ > ใช้เตาอบให้เป็น ทำเบเกอรีให้ปัง 

ตกแต่งให้สวย
ได้ขนมหอมๆ ออกจากเตาแล้วก็ถึงขั้นตอนสุดท้าย คือการตกแต่งหน้าตาเพิ่มความสวยงาม ขนมบางชนิด เช่น คุกกี้ อาจไม่ต้องตกแต่งมากนัก แต่ขนมอย่างเค้ก ขั้นตอนนี้ถือเป็นเวทีแห่งความคิดสร้างสรรค์และแสดงฝีมือทางศิลปะ โดยมีเคล็ดลับว่าก่อนแต่งหน้าต้องรอให้เค้กเย็นสนิท เพื่อครีม ไอซิ่ง ฟรอสติ้ง ที่ใช้แต่งหน้าจะได้ไม่ละลายจนหายสวย

ที่มา: https://www.falconforprofessional.com / https://kwabakeryandcookie.blogspot.com/ / https://th.wikihow.com
บทความเพิ่มเติม
รวมทริคเบเกอรีที่ต้องรู้ ทำแล้วปังไม่พังแน่นอน!เข้าใจขนมปังผ่านการเติบโตของยีสต์ไขความลับฉบับ ‘ชูส์ครีม’ รู้ไว้ทำยังไงก็ไม่พังเคล็ดลับเค้กนุ่มนิ่มสไตล์ญี่ปุ่น




share this














ศศิกานต์
เพิ่มสุขทวี

graphic designer







มือใหม่ทำขนม, มือใหม่หัดทำขนม, มือใหม่หัดอบ, เบเกอรี 







recommended articles









tropical fruits ในของหวานสไตล์ยุโรป









แพนเค้ก เครป วาฟเฟิล เมนู brunch ง่ายๆ ใครก็ทำได้









12 สูตร ‘ขนมไม่ง้อเตาอบ’ ทำง่ายแต่อร่อยมาก









ทุกเรื่อง ‘ช็อกโกแลต’ ที่ต้องรู้ก่อนทำขนมแสนอร่อย









10 สูตรเบเกอรีสายช็อกโกแลตเลิฟเวอร์ห้ามพลาด!









ไขความลับฉบับ ‘ชูส์ครีม’ รู้ไว้ทำยังไงก็ไม่พัง









ใช้เตาอบให้เป็น ทำเบเกอรีให้ปัง









คัสตาร์ด หัวใจของขนมหลายชนิด










recommended videos









เมนูเส้นทำง่ายๆ ยากิโซะบะทะเล | cook or die!








granola & mix berry trifle ของหวานแสนอร่อยจากกราโนล่า by เชฟน่าน | ciy – cook it yourself








cook สู้ covid-19| ข้าวผัดไข่แฮม พิชิตโควิด








ซุปฟักทองแครอท i เข้าครัวกับตัวจิ๋ว








วาร์ปไปญี่ปุ่น กินสุกี้ยากี้น้ำดำต้นตำรับญี่ปุ่นแท้ๆ​ ที่​ rca | #ววแอดไวซ์เด้อ








cook สู้ covid-19| หมูหมักสารพัดประโยชน์








ซูชิไดครั้งหนึ่งในชีวิต








cook or die! ยำผักกูด



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







