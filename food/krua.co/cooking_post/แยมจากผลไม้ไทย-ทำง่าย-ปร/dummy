






แยมจากผลไม้ไทย ทำง่าย ประโยชน์เยอะ








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




แยมจากผลไม้ไทย ทำง่าย ประโยชน์เยอะ

story by
ณัฐณิชา ทวีมาก
|
21.02.2020 






15,535 views











[ give star ]





pin







pinned







share








star rating










 0 / 5 


submit
reset
















รวมเคล็ดลับทำแยม ตั้งแต่เลือกวัตถุดิบไปจนถึงการกวนแยมอย่างมืออาชีพ 

นอกจากกินสดจะอร่อย สดชื่น มีประโยชน์ ผลไม้ไทยๆ เรายังนำมาแปรรูปได้หลากหลาย หนึ่งในนั้นคือการนำผลไม้ไทยมาทำแยม ที่ขั้นตอนการทำง่ายแสนง่ายใช้วัตถุดิบน้อย แถมทำทีเดียวเก็บไว้กินได้ตั้งนาน จะทำกินเองหรือทำแจกให้เป็นของขวัญก็ได้ ว่าแล้วก็ไปทำความรู้จักส่วนประกอบของแยมกันสักนิด จากนั้นก็ลงมือ… 
ผลไม้ วิธีการเลือกชนิดของผลไม้ที่จะนำมาทำแยม ควรเลือกผลไม้ที่สด ไม่เน่าเสียหรือมีราขึ้น และเป็นผลไม้ที่มีทั้งเนื้อและน้ำผลไม้เช่น มะละกอ มะม่วง กล้วย มะเฟือง ลิ้นจี่ เป็นต้น นำมาล้างให้สะอาดก่อนนำมาทำแยม
น้ำตาลทราย เป็นสารเติมความหวานและให้เนื้อกับแยม ช่วยทำให้เพคตินในผลไม้เกิดการตกตะกอนเป็นเจลได้ง่ายขึ้น 

กรดและเพคติน กรดที่ใช้ในการทำแยมมักเป็นกรดที่มีอยู่ในผลไม้อยู่แล้ว ความเป็นกรดในผลไม้จะช่วยให้แยมอยู่ตัว แต่ถ้าใส่มากเกินไปก็จะทำลายเจลในแยมไม่ให้เซตตัวได้เช่นกัน ส่วนเพคตินเป็นสารที่อยู่ตามธรรมชาติ ส่วนใหญ่พบในผลไม้โดยจะเกิดเป็นร่างแหในขณะที่เราต้มผลไม้กับน้ำตาลทำให้เกิดเป็นเจลหรือเนื้อแยมขึ้น มักพบในพืชตระกลูส้ม เช่น ส้มโอ มะนาว มะกรูด โดยสูตรที่เราทำกันในวันนี้บอกเลยว่าไม่จำเป็นต้องเติมเพคตินเสริมลงไปเพราะเราใช้เพคตินจากผลไม้ล้วนๆ
อ้อ ขอแนะนำเรื่องภาชนะที่จะใส่แยมสักนิด ให้ใช้ขวดหรือกระปุกแก้วฝาเกลียว เพราะทนทานความร้อน ช่วยเก็บรักษาและป้องกันอากาศเข้าไปในกระปุกได้ ก่อนใช้ควรล้างให้สะอาด นำไปต้มในน้ำร้อนเพื่อฆ่าเชื้อและอบหรือผึ่งให้แห้งสนิทก่อนนำมาบรรจุแยม
พร้อมแล้วก็เริ่มกันที่ แยมมะกรูด เนื้อเขียวใส กลิ่นหอมสดชื่นแบบไทยๆ สำหรับหลายคนที่กำลังคิดว่าเราเอามะกรูดมาทำแยม (แล้วจะ) กินได้จริงๆ เหรอ ยืนยันว่ากินได้ อร่อยด้วย! แถมมะกรูดยังเป็นผลไม้ในตระกูลส้มจึงมีเพคตินและความเป็นกรดสูง เหมาะกับการทำแยมสุดๆ 

step 1: ปอกเปลือกและคั้นน้ำ 
เริ่มที่การล้างผลมะกรูดให้สะอาด จากนั้นใช้มีดเล็กๆ ปอกผิวสีเขียวด้านนอกออกให้เหลือแต่เยื่อสีขาวด้านในซึ่งเราจะใช้ส่วนนี้ในการทำแยม จากนั้นผ่าครึ่งมะกรูด คั้นเอาน้ำมะกรูดออกให้หมด ใช้มีดขูดเนื้อที่ติดกับเยื่อสีขาวออก หั่นเป็นชิ้นเล็กๆ 


step 2: ล้างความขม
เพื่อความมีประสิทธิภาพมากขึ้น เราจะล้างด้วยเกลือก่อน โดยจะล้างเยื่อในน้ำเกลือขยำไปสักพัก เทน้ำออก ล้างด้วยน้ำอีก 2-3 รอบ แล้วจึงนำไปต้มล้างความขมต่ออีก 3-4 รอบ เมื่อชิมแล้วไม่มีความขมหรือรสฝาดติดลิ้นก็ถือเป็นอันใช้ได้ 

step 3: ลงมือ
มาถึงขั้นตอนการทำแยมกัน ใส่เยื่อมะกรูดและน้ำลงในหม้อ ตั้งบนไฟกลาง รอจนเดือด แล้วค่อยๆ ใส่น้ำตาลทรายลงไป การค่อยๆ ใส่น้ำตาลทรายจะช่วยให้แยมไม่คายน้ำออกมามากเกินไปในระหว่างการเคี่ยว และทำให้น้ำตาลทรายละลายเข้ากันกับส่วนผสมได้ดีขึ้น

step 4: เช็คแยม 
วิธีการเช็คว่าแยมของเราได้ที่แล้วหรือยัง แบ่งได้ 2 วิธี วิธีแรกหยอดแยมประมาณ ½ ช้อนชาลงในน้ำเย็น ถ้าเนื้อแยมจับตัวเป็นก้อนไม่แตกกระจายออกจากกันก็ถือเป็นอันใช้ได้ ถ้าหยอดลงไปแล้วเนื้อแยมยังกระจายตัวอยู่ แก้ไขโดยการเคี่ยวต่อและหมั่นเช็คอยู่เรื่อยๆ เพราะถ้าเคี่ยวจนแยมข้นเกินไปอาจทำให้เนื้อกลายเป็นเจลแข็งได้ วิธีที่สองให้นำจานเล็กๆ ไปแช่ในช่องแข็งจนเย็นจัด จากนั้นนำออกมาหยอดแยมลงไปประมาณ 1 ช้อนชา ถ้าแยมได้ที่แล้วบริเวณผิวจะมีลักษณะเหมือนฟิล์มบางๆ เมื่อใช้นิ้วจิ้มจะมีความหยุ่นและเซตตัว 


คลิกดูสูตรแยมมะกรูด
ถ้าใครยังหวั่นๆ มะกรูดอยู่ ก็ยังมีผลไม้ไทยอีกหลายชนิดที่นำมาทำเป็นแยมได้

คลิกดูสูตรแยมมะยงชิดสับปะรด
แยมมะยงชิดสับปะรด แยมสัญชาติไทยแท้ที่ใช้ความหวานหอมอมเปรี้ยวของมะยงชิด ผลไม้รสอร่อยที่นานทีปีหนจะออกมาให้เราได้กินกัน นำมาบวกกับความเปรี้ยว (ซ่า) ของสับปะรดทรอปิคอลฟรุ้ตเมืองไทย ที่ช่วยทำให้แยมมีรสชาติและเนื้อสัมผัสที่เข้มข้น

คลิกดูสูตรแยมแก้วมังกรลูกหม่อน
แยมแก้วมังกรลูกหม่อน แก้วมังกรเป็นผลไม้เพื่อสุขภาพที่นิยมกินทั้งแบบผลสด สมูทตี้ ไปจนอบกรอบ หรือจะทำเป็นแยมก็ได้ เพิ่มความเปรี้ยวอมหวานของลูกหม่อนผลไม้พื้นบ้านจากเมืองเหนือ สุดยอดแห่งวิตามินซีลงไป กลายเป็นแยมที่ดีต่อร่างกายและจิตใจ จะกินกับขนมปังหรือแครกเกอร์ก็เพลินไม่มีเบื่อ
กราฟิก: ณัฐฐินันท์ นนทสิงห์




share this














ณัฐณิชา
ทวีมาก

food team










พิมพ์ธาดา
ปฐมโภคินเสถียร

photographer










พรพิมล
โรจน์สิริอนันต์

photographer







ถนอมอาหาร, ผลไม้ไทย, เมนูผลไม้, แยม 







recommended articles









แยมมะกรูด









ของคาวกับผลไม้? ใครว่าไม่เข้ากัน









tropical fruits ในของหวานสไตล์ยุโรป









ชีสเค้กสตรอว์เบอร์รี









ชีสเค้กไวต์ช็อกโกแลต









ชีสป็อป









น้ำพริกน้ำอ้อย









ปลาทูทอดกรอบทรงเครื่อง










recommended videos









cook สู้ covid-19 | ข้าวไข่ข้นแฮมชีส








4 เมนูจากมันฝรั่ง ทำง่ายและอร่อย 4 ways potato dishes | video & recipe








cold soba noodles with tempura โซบะเย็นเท็มปุระ | cafe at home








แกงผักปลังแหนมสด








‘วุ่นขนมหวาน’ แปลงร่างขนมหวานไทยอย่างครีเอทีฟ | food story








cold brew สารตั้งต้นความสร้างสรรค์ในแบบ​ roots coffee | food review








ช็อกโกแลตเย็น เข้มข้น สำหรับ chocolate lover ตัวจริง | food review








ขนมจีบ i เข้าครัวกับตัวจิ๋ว



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







