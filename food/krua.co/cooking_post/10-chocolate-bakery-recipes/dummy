






10 สูตรเบเกอรีสายช็อกโกแลตเลิฟเวอร์ห้ามพลาด!








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




10 สูตรเบเกอรีสายช็อกโกแลตเลิฟเวอร์ห้ามพลาด!

story by
ธัญชนก ศรียานนท์
|
05.10.2020 






5,011 views











[ give star ]





pin







pinned







share








star rating










 0 / 5 


submit
reset
















เพิ่มความเข้มข้นให้ชีวิตด้วยขนมจากช็อกโกแลตรสหวานขม 

เอาไปเลยยยย! สูตรเบเกอรีจากช็อกโกแลต krua.co แจกให้เอาไปทำกินกันที่บ้านให้ฟินนนนนถูกใจสาวๆ สายช็อกโกแลตที่พ่ายแพ้ความหวานปนขมเข้มข้นโดนใจ โดยช็อกโกแลตเกิดจากส่วนผสมระหว่างเมล็ดโกโก้กับเนยโกโก้จากนั้นนำมาใส่ความหวานเข้าไปเพื่อเพิ่มรสชาติให้อร่อยยิ่งขึ้น มีให้เลือกหลายรูปแบบและรสชาติแตกต่างไปตามส่วนผสมที่ใช้เพิ่มเติมในช็อกโกแลต
ช็อกโกแลตนิยมใช้เป็นส่วนผสมสำคัญของของหวานหลายชนิด ไม่ว่าจะเป็นไอศกรีม ลูกอม คุกกี้ เค้ก หรือพาย แล้วยังเป็นที่มาของเมนูขนมต่างๆ มากมาย ให้ผู้คนได้ลิ้มลองกัน เช่น เค้กช็อกโกแลต เครป มัฟฟินช็อกโกแลต ชูส์ นามะทาร์ต กระทั่งคุกกี้ ชอบแบบไหนมาเข้าครัวไปเพิ่มความเข้มข้นให้ชีวิตด้วยช็อกโกแลตกันเถอะ!

คลิกดูสูตรช็อกโกแลตเค้ก
‘กาโตว์ช็อกโกแลต’ หรือช็อกโกแลตเค้กแบบพื้นฐาน มีส่วนผสมหลักเป็นแป้งเค้กและผงโกโก้ ตามร้านเค้กที่ญี่ปุ่นส่วนมากจะตกแต่งด้วยน้ำตาลไอซิ่งหรือวิปปิ้งครีม สำหรับขายแบบตัดเป็นชิ้น แต่หากทำเป็นเค้กวันเกิดหรือเค้กสำหรับเทศกาลคริสต์มาสจะทำเป็นครีมช็อกโกแลตเข้มข้นแต่งหน้าแทน สูตรนี้แต่งหน้าด้วยครีมช็อกโกแลตทำไม่ยากและดูหรูหราสวยงาม

คลิกดูสูตรช็อกโกแลตฟอนดันท์
อ่านชื่อแล้วอาจจะงงๆ ไม่เข้าใจว่าช็อกโกแลตฟอนดันท์คืออะไร มันคือเค้กช็อกโกแลตลาวานั่นเอง ขนมชนิดนี้มีเสน่ห์ในตัวเองอย่างมาก เป็นขนมเค้กอบสด ใช้เวลาอบไม่นานเนื่องจากมีส่วนผสมของแป้งน้อย อบเสร็จใหม่ๆ ช็อกโกแลตด้านในจะไหลเยิ้มเป็นลาวา กินอุ่นๆ ตัดกับไอศกรีมวานิลลาเย็นๆ ขอกระซิบดังๆ ว่า เวลาอบออกมาแล้วลาวาไหลเยิ้มกำลังพอดีนี่มันฟินมากกกก…

คลิกดูสูตรเครปช็อกโกแลตกล้วยหอมคาราเมล
ทำง่าย ไม่ต้องใช้เตาอบ พลิกแพลงก็ได้ เนื่องจากประกอบด้วยแผ่นแป้งเครป เมนูนี้เป็นแป้งเครปช็อกโกแลต แต่ถ้าอยากทำแบบธรรมดาก็เพียงตัดส่วนของผงโกโก้ออกไป จากนั้นก็เป็นไส้ต่างๆ นานา แล้วก็ซอส สำคัญที่แป้งต้องเหนียวนุ่ม ประกอบกับผลไม้หลากหลายตามใจชอบ ใส่เครื่องเคราต่างๆ เช่น ถั่ว ธัญพืช ช็อกโกแลต มาร์ชแมลโลว์ ส่วนซอสเลือกใช้ซอสช็อกโกแลต แยมต่างๆ หรือจะทำคาราเมลแบบในสูตรมาราดก็อร่อย













คลิกดูสูตรเค้กช็อกโกแลตฟัดจ์
เค้กช็อกโกแลตสูตรนี้คิดขึ้นมาเพื่อมือใหม่โดยเฉพาะ เพื่อให้กำลังใจว่าทำง่ายๆ ก็ได้เค้กช็อกโกแลตนุ่มนวลเข้มข้นได้ ฉะนั้นเมื่ออบเค้กออกมาอย่างไรเราจะใช้อย่างนั้น ไม่ต้องตัดแต่งอะไร ส่วนถ้าใครทำจนชำนาญแล้วจะแบ่งชั้นเพิ่มซอส ผลไม้ ช็อกโกแลตเม็ด หรือธัญพืช อะไรๆ ก็ตามแต่ความชอบและความคิดสร้างสรรค์ได้เลย ส่วนซอสสำหรับท็อปปิ้งทำง่ายๆ โดยละลายดาร์กช็อกโกแลตกับเนยและครีมทำเป็นกานาช (ganache) มีความยืดหยุ่นดีเมื่อละลาย พักไว้สักพักจะเซตตัว ได้เค้กช็อกโกแลตสวยๆ โดยไม่ต้องลุ้นกันมากมายนัก เรียกว่า hassle free ไม่ต้องลำบากลุ้นจนหัวใจจะวาย เอาเวลามากินเค้กให้อร่อยกันดีกว่า

คลิกดูสูตรดับเบิลช็อกโกแลตมัฟฟิน
มัฟฟินธรรมดาๆ อาจจะทำให้ใครหลายคนเบื่อ แต่ดับเบิลช็อกโกแลตมัฟฟินจะมาเอาใจคนชอบกินช็อกโกแลตรสหวานปนขมของช็อกโกแลต ทำให้ขนมชนิดนี้มีเสน่ห์มากยิ่งขึ้น เนื้อแป้งมัฟฟินมีความนุ่ม เบา แต่ยังได้รสชาติเข้มข้นของช็อกโกแลตเต็มๆ ใครจะอดใจไหว

คลิกดูสูตรชูส์ช็อกโกแลต
ครีมคัสตาร์ดที่ทำจากนมสด ไข่ไก่ น้ำตาลทราย เนยสดและผงคัศตาร์ดผสมกับดาร์กช็อกโกแลต ทำให้ได้รสชาติหวานมันและหอมกลิ่นช็อกโกแลต ความพิเศษอยู่ตรงที่นำไส้ใส่ลงในแป้งชูส์ที่หอมหวาน นุ่มเบาและฟู เนื้อไม่หนัก มีรูปร่างคล้ายตัวเม่น ตกแต่งหน้าตาแป้งชูส์ให้เหมือนเม่น ทำให้ขนมน่ารับประทานมากยิ่งขึ้น

คลิกดูสูตรนามะช็อกโกแลต
นามะช็อกโกแลตหรือที่ภาษาไทยเรียกว่าช็อกโกแลตสด เป็นของฝากยอดนิยมในกลุ่มคนไทย จนทางบริษัทที่ญี่ปุ่นถึงขั้นมาตั้งร้านขายเต็มไปหมดในห้างสรรพสินค้าเมืองไทย ซึ่งจริงๆ แล้วช็อกโกแลตสดแสนอร่อยและราคาแพงนี้มีวิธีการทำที่ง่ายมาก แล้วยังดัดแปลงทำเป็นรูปต่างๆ ได้มากมาย เหมาะแก่การทำเป็นของขวัญให้คนพิเศษเป็นที่สุด 

คลิกดูสูตรทรัฟเฟิลดาร์กช็อกโกแลต
chocolate truffle เรียกสั้นๆ ว่าทรัฟเฟิล เกิดจากการนำช็อกโกแลตแท้ชั้นเยี่ยมมาละลายผสมกับวิปปิ้งครีมและเนยในอัตราส่วนพอเหมาะ จากนั้นนำไปแช่เย็นให้เซตตัว ปั้นเป็นก้อน คลุกเคล้าด้วยผงโกโก้ เป็นอันเสร็จ ออกมาดูดีมากราวกับอัญมณีที่ละลายในปาก สิ่งสำคัญคือต้องเลือกใช้ช็อกโกแลตแท้เกรดดีๆ เลือกที่มีสัดส่วนของช็อกโกแลตมากหน่อยคือ 58% ขึ้นไป ระหว่างปั้นมีความเลอะเทอะนิดหนึ่ง เนื่องจากบ้านเราอากาศร้อน แต่ก็ให้ความสุขของการได้ทำช็อกโกแลตโดยสมบูรณ์

คลิกดูสูตรทาร์ตช็อกโกแลตคาราเมลซีซอร์ท
ทาร์ตช็อกโกแลตแสนอร่อยที่มีคาราเมลซอสซีซอร์ทรสหวานหอมละมุน ตัดกับรสเค็มเล็กน้อย เข้ากับรสขมปนหวานของช็อกโกแลตสุดๆ ฉะนั้นเมนูนี้ ควรจะเลือกช็อกโกแลตให้ดี เพราะเป็นหัวใจหลักของรสชาติทาร์ต เลือกที่มีสัดส่วนของช็อกโกแลตมากหน่อยคือ 58% ขึ้นไป จะทำให้ทาร์ตช็อกโกแลตคาราเมลซีซอร์ทอร่อยขึ้นมากๆ เลยละ 

คลิกดูสูตรคุกกี้ช็อกโกแลตชิพแบบนุ่ม
คุกกี้ช็อกโกแลตในตำนานที่ประกอบด้วยน้ำตาลทรายแดงและเนยปริมาณมาก ความชื้นจากน้ำตาลทรายแดงทำให้คุกกี้นุ่ม ส่วนเนยให้ความชุ่มชื้นและความเข้มข้นช่วยให้เวลาอบแล้วคุกกี้แผ่ออกมาสวยงาม สุดยอดความอร่อยอยู่ตรงช็อกโกแลตชิพนี่เอง ใช้ช็อกโกแลตบาร์แบบที่ขายกันตามห้าง ที่เรานำมากินเล่นกัน เลือกยี่ห้อที่มีคุณภาพดีมีส่วนผสมของช็อกโกแลตแท้ ความขมก็เลือกสรรกันตามความชอบ ใครชอบหวานก็เลือกแบบ milk chocolate ใครชอบขมก็เลือกแบบ dark chocolate คุณภาพของช็อกโกแลตยิ่งดี ยิ่งทำให้คุกกี้ช็อกโกแลตชิพอร่อย
บทความเพิ่มเติม

ใช้เตาอบให้เป็นทำเบเกอรีให้ปัง
ขั้นตอนร่อนแป้งใครว่าไม่สำคัญห้ามข้ามนะ!
ขนมปัง bread
ขั้นตอนร่อนแป้งใครว่าไม่สำคัญ ห้ามข้ามนะ!
‘พาย’ ศิลปะของแป้งในอาหาร
บ้านขนมปังโฮมเมดอันแสนอบอุ่นใจกลางอารีย์ | landhaus bakery (ลันด์เฮาส์เบเกอร์รี่) review





share this














พัชริดา
พันธุมาศ

graphic designer










ธัญชนก
ศรียานนท์

food team







ของหวาน, ช็อกโกแลต, เบเกอรี 







recommended articles









ทุกเรื่อง ‘ช็อกโกแลต’ ที่ต้องรู้ก่อนทำขนมแสนอร่อย









แจกสูตรขนมหวานช็อกโกแลตที่กินยังไงก็ไม่อ้วน!  









ให้โฮมเมดคุกกี้เป็นของขวัญปีใหม่ได้ใจกว่ากันเยอะ









6 หนังเล่าเรื่องผ่านช็อกโกแลต









วาเลนไทน์นี้ชวนหนุ่มๆ มาทำช็อกโกแลตฟองดูว์กันเถอะ









อะไรเป็นอะไรในวิปปิ้งครีม









คุกกี้นูเทลล่ากระทะร้อน









ช็อกโกเเลตบาร์ทำมือ










recommended videos









หอมด่วน | heartmade วัตถุดิบหลักจากหัวใจ








แกงรัญจวนเนื้อน่องลาย รสจัดจ้านถึงใจ หอมไกลไปทั่วกรุง! – by เชฟน่าน | ciy – cook it yourself








หลนกุ้ง cook or die!








เข้าครัวกับตัวจิ๋ว i ข้าวผัดอเมริกัน








ไข่ยู่ยี่กุ้ง น้ำปลาพริกรสเด็ด – by เชฟน่าน l ciy cook it yourself








เข้าครัวกับตัวจิ๋ว ข้าวหน้าปลาทอดซอสซีอิ๊ว








7 วันเมนูไข่ต้องรอด อร่อย ง่าย ไม่เบื่อ! i cook or die!








ขนมจีบกุ้ง สูตรกุ้งเน้นๆ เต็มปากเต็มคำ – by เชฟน่าน ciy



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























