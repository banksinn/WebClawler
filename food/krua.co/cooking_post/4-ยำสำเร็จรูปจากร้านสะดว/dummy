






4 ยำสำเร็จรูปจากร้านสะดวกซื้อ ง่าย เร็ว แซ่บ








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




4 ยำสำเร็จรูปจากร้านสะดวกซื้อ ง่าย เร็ว แซ่บ

story by
ณัฐณิชา ทวีมาก
|
14.03.2019 






6,587 views











[ give star ]





pin







pinned







share








star rating










 0 / 5 


submit
reset
















ทำน้ำยำสูตรพื้นฐานติดบ้านไว้ อยากกินยำเมื่อไหร่แค่หาซื้อวัตถุดิบในร้านสะดวกซื้อใกล้บ้าน ก็ได้ยำรสเด็ด แซ่บไวทันใจ 

ร้านสะดวกซื้อในยุคนี้เรียกได้ว่ามีของขายกันตั้งแต่สากกะเบือยันเรือรบ ทั้งของกิน ของใช้ ขนม เครื่องดื่ม อาหารคาวหวาน ของแห้ง ของสด แถมยังดักรออยู่ทุกหัวมุม เดินไม่ถึงสิบก้าวก็เจอร้านสะดวกซื้อที่เปิด 24 ชั่วโมงรออยู่ ยิ่งทำให้การกินของเราง่ายขึ้น จะกินอะไรก็เดินเข้าร้านสะดวกซื้อได้เลย 
‘ยำ’ อาหารจานเด็ดแซ่บซี๊ดสไตล์ไทยที่ไม่ว่าโอกาสไหนก็กินได้ อาจจะไม่มีขายแบบสำเร็จรูปในร้านสะดวกซื้อ แต่ชาว krua.co จะไปกลัวอะไร ในเมื่อเราสามารถทำ ‘ยำสำเร็จรูป’ ได้เอง ด้วยการเลือกซื้อวัตถุดิบหลักจากร้านสะดวกซื้อ แต่ละอย่างหาได้ง่าย พบเจอได้ในร้านสะดวกซื้อทั่วประเทศ กับส่วนผสมสำคัญคือ ‘น้ำยำ’ ซึ่งถือเป็นหัวใจหลักของการทำยำเพราะให้ทั้งรสชาติ ความอร่อย ความแซ่บ ความนัว จบครบในหนึ่งเดียว 
แค่ทำน้ำยำสูตร ‘น้ำยำพื้นฐาน’ ที่เราเอามาฝากติดบ้านไว้ แล้วเข้าร้านสะดวกซื้อ คว้าวัตถุดิบต่างๆ มาคลุกเคล้าให้เข้าที่ รับรองว่าจะได้ยำรสเด็ดดวงจากวัตถุดิบและเครื่องปรุงที่หาง่าย ทำง่าย ใช้เวลาน้อย แต่นอกจากไม่พังแล้วยังปังไม่แพ้ร้านยำหน้าปากซอยเลยเชียว

น้ำยำพื้นฐาน (ปริมาณ ½ ถ้วย)
ส่วนผสม 
น้ำปลา 2 ½ ช้อนโต๊ะ
น้ำมะนาว 3 ช้อนโต๊ะ
น้ำตาลทราย 1 ช้อนโต๊ะ
น้ำตาลมะพร้าว 1 ช้อนชา
น้ำกระเทียมดอง 2 ช้อนชา
รากผักชีสับละเอียด 1 ช้อนโต๊ะ
กระเทียมไทยแกะเปลือกสับละเอียด 1 ช้อนโต๊ะ
พริกขี้หนูสวนสับหยาบ 10 เม็ด
พริกจินดาแดงสับหยาบ 5 เม็ด
วิธีทำง่ายแสนง่ายเพียงแค่ผสมน้ำปลา น้ำมะนาว น้ำตาลทราย น้ำตาลมะพร้าว และน้ำกระเทียมดองรวมกันในชามผสม คนให้ส่วนผสมละลายเข้ากัน ใส่รากผักชีสับ กระเทียมไทย พริกขี้หนูสวนและพริกจินดาแดง คนให้เข้ากันอีกครั้ง เพียงเท่านี้ก็จะได้น้ำยำรสเด็ดเผ็ดจัดจ้าน พร้อมทำยำแซ่บๆ แสบให้ถึงทรวงกันแล้ว ขอบอกเลยว่าน้ำยำพื้นฐานเพียงแค่ตัวเดียวนี้ สามารถเนรมิตยำจานเด็ดได้ถึง 4 แบบ 4 เมนู ถูกใจคอยำที่อยากลองทำยำกินเองง่ายๆ เพียงใช้วัตถุดิบหลักจากร้านสะดวกซื้อหน้าปากซอยก็มียำแซ่บกินเองเก๋ๆ ช้าอยู่ไย เดินไปซื้อของมาทำยำกันเล้ย! 
ยำสามสหาย

เมนูยำที่รวบรวมความกรอบจากขนมถุงในร้านสะดวกซื้อ ทั้งหมูแผ่นกรอบ หมึกกรอบ และเผือกแผ่นทอดกรอบ คลุกเคล้ากับน้ำยำรสเด็ด เพิ่มความเปรี้ยวแซ่บด้วยมะม่วงเปรี้ยวขูดเส้น โรยเม็ดมะม่วงหิมพานต์เคี้ยวมัน อร่อยเพลินเกินห้ามใจ
ยำหอยลายกระป๋อง

ใครเบื่อยำปลากระป๋อง เรามีอีกทางเลือกให้ นั่นก็คือยำหอยลายทอดกรอบรสเผ็ดบรรจุกระป๋อง นำมาคลุกเคล้าเครื่องสมุนไพรไทยหอมๆ และน้ำยำพื้นฐาน รวมกันแล้วไม่ใช่แค่รสชาติลงตัวมาก ยังมาพร้อมคุณค่าทางโภชนาการครบถ้วนด้วย
ยำไส้กรอกหมูยอพริกสด

อาหารแปรรูปอย่างไส้กรอกรมควันและหมูยอพริกสดที่วางขายในร้านสะดวกซื้อก็นำมาทำยำกินเล่นๆ ได้ โดยสูตรนี้เพิ่มความพิเศษด้วยการใส่น้ำพริกเผาลงไป ทำให้รสชาติอร่อย หอมมากยิ่งขึ้น  เมนูง่ายๆ นี้ดูเหมือนจะธรรมดาแต่รสชาติไม่ธรรมดานะจ๊ะ
ยำผลไม้

อาหารดีมีประโยชน์อย่างผลไม้ก็หาได้ง่ายแม้แต่ในร้านสะดวกซื้อ ใครไม่อยากกินอาหารกล่อง เรามีเมนูยำผลไม้รสเปรี้ยวอมหวานมาแนะนำ แค่นำผลไม้มาหั่นเป็นชิ้นพอดีคำ เคล้ากับน้ำยำที่เพิ่มความหอมนัวกลมกล่อมจากน้ำปลาหวาน ก็กลายเป็นเมนูสุดเด็ด




share this














ณัฐณิชา
ทวีมาก

food team










วิรุฬห์
ปราบทุกข์

food stylist










พรพิมล
โรจน์สิริอนันต์

photographer










อรพิม
วรรณกายนต์

photographer










ศศิกานต์
เพิ่มสุขทวี

graphic designer







cook to know, น้ำยำ 







recommended articles









5 สูตรน้ำยำพื้นฐาน ยำเมื่อไหร่ก็รสเด็ดเผ็ดซี๊ด!









ชั่ง-ตวง–วัด เป๊ะปังไม่มีพลาด มือใหม่ก็เอาอยู่!









ปลาช่อนลุยสวน









ยำหมึกย่าง









ยำคอหมูย่าง









สลัดขนมจีนมังสวิรัติ









ยำสะเดาน้ำพริกเผา









ยำยอดกระถิน










recommended videos









ข้าวกะเพราทะเลไข่ลาวา l cook or die!








chimaek ไก่ทอดกับเครื่องดื่มเย็นๆ วัฒนธรรมการกินจากเกาหลี | food story








ร้านใหม่ central world ต้มปลาผัดกาดดองเสฉวน สุดแซ่บ กินแล้วตื่น!! lt fish restaurant | ววแอดไวซ์เด้อ








เครปครีมมอคคา เครปเย็นสุดฮิต mocha cream crape | easy home cooking by chef nan








บุกร้านครัวซองต์เจ้าดัง เปิดวันแรกขายหมดตั้งแต่เที่ยง! | ววแอดไวซ์เด้อ








scotch egg ไข่สก็อตไส้ไหลเยิ้ม ลูกใหญ่เต็มคำ | cafe at home








ยำผักชีทอดกรอบ








กลีบลำดวน i cook or die!



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























