






จากน้ำซุปสู่ซอสเข้มข้นแสนอร่อย








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




จากน้ำซุปสู่ซอสเข้มข้นแสนอร่อย

story by
สำนักพิมพ์แสงแดด
|
25.05.2021 






2,333 views











[ give star ]





pin







pinned







share








star rating










 0 / 5 


submit
reset
















เคล็ดลับในการเคี่ยวสต๊อกจนกลายเป็นซอส พร้อม 3 สูตรซอสยอดนิยม 

สมัยก่อนใครจะทำสเต๊กทั้งทีคงกล้าๆ กลัวๆ ที่จะลงมือทำ เพราะการทำซอสสเต๊กหรือที่เรียกว่าเกรวี่นั้น จะทำให้อร่อยยาก เนื่องจากน้ำสต๊อกต้องใช้เวลาเคี่ยวนานกว่าจะได้รสกลมกล่อม หอมกลิ่นกระดูกและผักที่ผ่านกระบวนการอบหรือผัดจนส่งกลิ่นหอม แล้วเติมน้ำเคี่ยวเพื่อสกัดให้กลิ่นเหล่านั้นออกมาอยู่ในน้ำ
น้ำสต๊อกเองก็มีหลายประเภท เช่น เนื้อ ไก่ ปลา (อาหารฝรั่งจะไม่มีสต๊อกหมู) เวลาจะใช้น้ำสต๊อกมาทำซอส ก็ต้องให้สอดคล้องกับเนื้อสัตว์ที่เป็น main ในจาน เช่น น้ำสต๊อกเนื้อใช้ทำซอสที่ราดกินกับสเต๊กเนื้อ น้ำสต๊อกปลาหรือผักใช้ราดอาหารทะเล 
ดังนั้นศาสตร์ของการทำซอสแบบฝรั่งนี้จึงเป็นการดับเบิ้ลรสชาติเข้าไปในน้ำสต๊อกอันเป็นพื้นฐาน แล้วเคี่ยวต่อจนงวดกลายเป็นซอสเข้มข้น เราเรียกซอสแบบนี้ว่า reduction sauce นั่นเอง อ่านมาจนถึงตรงนี้แล้วหลายคนก็อาจจะมีแวบๆ ถึงการซื้อผงน้ำสต๊อกหรือน้ำสต๊อกแบบกล่องเข้ามาในหัว ผู้เขียนขอตอบว่าใช้ได้นะคะ ไม่ใช่ไม่ได้ แต่รสชาติของอาหารสำเร็จรูปย่อมมีมิติที่ต่างกับอาหารปรุงรสเป็นธรรมดา ดังนั้นจึงเลือกใช้ได้ตามความสะดวกค่ะ ​:) 

ประเภทน้ำสต๊อก
น้ำสต๊อกหรือน้ำต้มกระดูกในอาหารฝรั่ง หลักๆ มีอยู่ 4 ประเภท ผัก ไก่ เนื้อ และปลา บางร้านก็มีน้ำสต๊อกเนื้อลูกวัว (veal stock) น้ำสต๊อกกุ้ง (shrimp stock) ฝรั่งมีเทคนิคการต้มน้ำสต๊อกอยู่ 2 แบบ คือ น้ำสต๊อกใส (white stock) กับบราวน์สต๊อก​ (brown stock) ต่างกันตรงที่บราวน์สต๊อกจะเอาเครื่องของสต๊อกไปอบหรือผัดจนเป็นสีน้ำตาลแก่ก่อนแล้วนำมาต้ม เพื่อให้น้ำสต๊อกมีกลิ่นหอมเฉพาะ ใช้กับน้ำสต๊อกไก่และน้ำสต๊อกเนื้อ เช่น น้ำสต๊อกไก่จะนำซี่โครงไก่และผักสำหรับทำสต๊อกทั้งหลายไปอบจนแห้ง ถ้าไม่มีเตาอบก็สับซี่โครงไก่ให้เล็กลง แล้วนำไปผัดในกระทะจนเหลือง

 ทีเด็ดของน้ำสต๊อกอยู่ที่ปริมาณกระดูกและผักที่เพียงพอ เหมาะเจาะที่จะทำให้น้ำซุปมีรสกลมกล่อม การ deglaze หรือการล้างคราบเนื้อหรือผักที่ติดกับก้นกระทะด้วยแอลกอฮอล์อย่างไวน์ บรั่นดี แล้วขูดมันออกมาเพื่อเตรียมละลายกับน้ำที่เติมลงไปเพื่อเคี่ยวให้ออกรสชาติ สิ่งสำคัญไม่แพ้กันคือการช้อนฟองบนผิวหน้าสต๊อกทิ้งระหว่างการเคี่ยว เพื่อให้ท้ายสุดแล้วน้ำสต๊อกออกมาใส ไม่มีคราบมัน 

จากน้ำสต๊อกกลายเป็นซอส
จากของเหลวใสอย่างน้ำสต๊อกจะกลายมาเป็นซอสข้นได้ก็ต้องอาศัยตัวทำข้น เช่น สมัยก็ฝรั่งก็จะใช้ของหาง่ายอย่างเกล็ดขนมปัง นอกจากนี้ยังมีไข่แดง ข้าว แป้งชนิดต่างๆ (แป้งข้าวโพด แป้งสาลี) ครีม เนย แม้กระทั่งผลพลอยได้จากสัตว์อย่างเลือด และไขกระดูกสัตว์ก็เป็นตัวทำข้นได้ดีเช่นกัน ร้านอาหารที่มีน้ำสต๊อกมีคุณภาพดีบางทีอาจไม่ต้องใช้ตัวช่วยทำให้ข้นเลยก็ได้ เพราะด้วยปริมาณกระดูกที่ใช้ทำน้ำสต๊อกจะมีเจลาตินละลายออกมาปริมาณมาก ทำให้ระหว่างเคี่ยวน้ำสต๊อกก็จะข้นเองไปโดยปริยาย 
ในอาหารฝรั่งเศส ชนิดของซอสมีมากมายถึงขนาดแตกแขนงออกมาเป็นตระกูลๆ โดยแยกประเภทตามน้ำสต๊อกและตัวทำข้น เช่น velouté sauce chasseur sauce ฯลฯ ซึ่งหากอธิบายคงไม่หมด ฉันจึงคิดว่าหากทำกินเองที่บ้าน เราแค่รู้จักซอสสไตล์โฮมเมดเพียง 2-3 อย่างก็พอแล้ว ฉันจึงอยากแนะนำซอสพริกไทยดำ​ (peppercorn sauce) เอาไว้กินกับสเต๊กหมู เนื้อ ไก่ เป็นซอสที่มีบราวน์สต๊อกอย่างน้ำสต๊อกเนื้อเป็นเบส เคล็ดลับอยู่ตรงที่เคี่ยวในกระทะที่ใช้ทอดสเต๊ก ก็จะได้กลิ่นหอมและคราบไหม้ของเนื้อสเต๊กลงมาอยู่ในน้ำซอสเลยในคราวเดียว 

คลิกที่นี่เพื่อดูสูตรเซอลอยด์ซอสพริกไทยดำ
ซอสที่ 2 คือซอสเกรวีเอาไว้เวลามีปาร์ตี้ไก่อบ หรืออยากจะหาซอสราดกับมันบด สูตรนี้ง่ายตรงที่ไม่ต้องใช้น้ำสต๊อกที่ทำไว้ แต่ใช้เคี่ยวกระดูกไก่กับผักแบบสั้นๆ ในระหว่างรออบไก่ เสร็จแล้วเอาน้ำที่ไหลออกมาจากตัวไก่ในระหว่างอบมาผสมจน ก็จะได้รสชาติที่กลมกล่อมยิ่งขึ้น 

คลิกที่นี่เพื่อดูสูตร ไก่อบซอสเกรวี
ซอสกุ้ง เหมาะสำหรับราดอาหารจานปลา หรือผักก็ได้ เคล็ดลับของการทำซอสนี้อยู่ที่การผัดหัวกุ้งให้หอมเพื่อให้ซอสไม่มีกลิ่นคาว เลือกใช้หัวกุ้งใหม่ๆที่ล้างจนสะอาด สูตรนี้นอกจากใช้เป็นซอสแล้วยังใช้เป็นซุปกุ้งได้อีกด้วย

คลิกที่นี่เพื่อดูสูตรปลาหิมะราดซอสกุ้ง
สุดท้ายนี้ผู้เขียนเชื่อว่าหากคุณได้ลองทำแล้วคุณจะพบว่าการทำน้ำสต๊อกและการทำ reduction sauce ไม่ยากเลย เพียงแค่รู้จักดึงรสชาติออกจากส่วนผสมที่ใส่ เคี่ยวซอสด้วยไฟปานกลางและหมั่นช้อนฟองและไขมันในซอสทิ้ง รวมถึงการใช้ตัวทำข้นที่เหมาะสม เท่านี้ก็จะได้ reduction sauce ที่ไม่แพ้ร้านอาหารใดเลย
บทความเพิ่มเติม

red meat แหล่งโปรตีนของคนชอบกินเนื้อ
quick sauce ทางลัดความอร่อยของอาหารฝรั่ง
ถอดรหัสซุปอร่อย
ทำน้ำสลัดกินเองสิครับ รออระไร
สุดยอดเนยกระเทียม





share this














พัชริดา
พันธุมาศ

graphic designer







cooking essential, ซอส, ซอสกุ้ง, ซอสพริกไทยดำ, ซอสเกรวี, น้ำสต็อก 







recommended articles









red meat แหล่งโปรตีนของคนชอบกินเนื้อ









เพิ่มรสอูมามิด้วยซอสหอยนางรมโฮมเมด









คั่วกลิ้งสติ๊ก









ผลไม้กับน้ำจิ้มปลาย่าง









รู้ ลิ้ม ชิม รส อาหารไทยและแอฟริกัน-อเมริกัน ใกล้กันกว่าที่คิด









เค้กช็อกโกแลต









ซอสหมัก 4 รส 4 สัญชาติ หมักอะไรก็อร่อย!









ผัดเผ็ดหมูป่า










recommended videos









สูตรน้ำจิ้มแซ่บเวอร์ i cook or die!








พาสต้าเส้นสดร้านลับ อร่อยจนเชฟน่านตะลึง! | food review








สุขภาพดีกับป้านิดดา ตอนกรดไหลย้อน ไม่ใช่แค่กินแล้วนอน!








ซี่โครงหมูบาร์บิคิว i ciy – cook it yourself








มาาา มากินแหลกกับเจ๊!!!








4 เมนูหวานเย็น กินชื่นใจ…อร่อยคลายร้อน | cook or die!








แกงจืดหมูเด้งสาหร่าย








ช็อปแหลกกก ซุปเปอร์มาร์เก็ตญี่ปุ่น | ทริปกินแหลกล้างโลก tohoku ep.4



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























