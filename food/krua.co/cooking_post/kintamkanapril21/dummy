






เข้าหน้าร้อนต้องกินแตงโมหวานฉ่ำ (คู่ปลาแห้ง)








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

กินตามกาล




เข้าหน้าร้อนต้องกินแตงโมหวานฉ่ำ (คู่ปลาแห้ง)

story by
ชรินรัตน์ จริงจิตร
|
08.04.2021 






2,029 views











[ give star ]





pin







pinned







share








star rating










 0 / 5 


submit
reset


















เข้าหน้าร้อนทีไรผู้เฒ่าผู้แก่มักจะถามหาเมนูคลายร้อนอย่าง ‘แตงโมปลาแห้ง’ ยิ่งถ้าได้เนื้อแตงโมที่หวานเย็นชื่นใจจากการเอาไปแช่ไว้ในอ่างน้ำอย่างคนสมัยก่อนด้วยแล้วละก็ ดับร้อนได้เป็นอย่างดีทีเดียว แต่มาถึงสมัยนี้ ไม่รู้ด้วยเหตุอะไรทำให้แตงโมปลาแห้งหากินยากและไม่ค่อยมีขายตามร้านอาหาร อาจจะด้วยขั้นตอนการทำที่ค่อนข้างยุ่งยากรึเปล่าก็ไม่แน่ใจ เพราะลำพังแค่แตงโมมันไม่ยาก ทว่าการจะทำปลาแห้งที่กินคู่กันให้อร่อยนั้น อาจจะเป็นเรื่องยากของคนสมัยนี้ จึงทำให้กลายเป็นเมนูหากินยากไปโดยปริยาย และเมื่อถามเด็กรุ่นๆ สมัยนี้ก็มีน้อยคนนักที่จะรู้จัก บ้านไหนมีผู้เฒ่าผู้แก่อยู่ก็อาจจะเคยเห็นเคยได้ยิน หรืออาจจะเคยกินบ้าง แต่ถ้าไม่ได้อยู่กับผู้ใหญ่เลยละก็ น้อยคนนักที่จะรู้จัก kruaco เลยขันอาสา พาทุกคนไปรู้จักแตงโมปลาแห้ง แต่ครั้นจะทำแตงโมปลาแห้งธรรมดาก็ธรรมดาไป เราเลยเอาแตงโมมาทำกรานิตาแล้วเสิร์ฟคู่กับปลาแห้งในเมนู กรานิตาแตงโมปลาแห้ง 

ขั้นตอนการทำไม่ได้ยุ่งยาก วัตถุดิบก็มีเพียงน้อยนิดเท่านั้น โดยวัตถุดิบหลักของการทำเมนูนี้ก็คือ แตงโม ปลาช่อนแดดเดียว หอมแดง น้ำตาล และเกลือเล็กน้อย เริ่มที่การทำในส่วนของ กรานิตา ก่อน ให้นำเนื้อแตงโมแกะเม็ดออกให้หมด นำมาปั่นในเครื่องปั่นน้ำ ปั่นให้ละเอียดเข้ากันดี

จากนั้นเทใส่ถาดหรือภาชนะที่จะใส่แช่ แล้วนำเข้าแช่ในตู้เย็นช่องแช่แข็งเป็นเวลา 1 ½ ชั่วโมง เป็นต้นไป แล้วแต่ความเย็นของตู้เย็นนั้นๆ พอครบกำหนดก็นำมาขูดให้เป็นเกล็ดน้ำแข็งเล็กๆ โดยเริ่มขูดจากขอบมาหาจุดกลาง (การขูดครั้งแรก น้ำแข็งอาจจะยังไม่เซ็ตตัวเท่าที่ควร ไม่ต้องตกใจไปนะคะ) แล้วนำเข้าแช่ช่องแข็งอีกครั้งประมาณ 1 ชั่วโมง 

ระหว่างรอน้ำแข็งเซ็ตตัวอีกครั้ง ก็หันมาทำ ปลาแห้ง โดยเริ่มจากการปิ้งหรืออบปลาช่อนแดดเดียวให้สุก (การเลือกปลาช่อนแดดเดียวนั้น ให้ดูที่เนื้อปลาช่อนต้องเป็นสีชมพูอ่อนๆ สีเนื้อต้องไม่คล้ำ กลิ่นต้องไม่เค็มจนเกินไป) แล้วแกะเอาแต่เนื้อโดยทิ้งก้างกับหนัง จากนั้นก็เอาเนื้อมาตำให้ละเอียดฟูดี ถ้าหากไม่ตำสามารถนำเนื้อปลาช่อนมาสับให้ละเอียดก็ได้เช่นกัน

ตั้งกระทะน้ำมันใส่หอมใหญ่ที่ซอยลงในกระทะ เจียวให้หอมสุกกรอบ สีเหลืองสวย แล้วทำการกรอง พักไว้ในตระแกรง จากนั้นก็ใส่น้ำมันเจียวหอมลงในกระทะสักประมาณ 1 ช้อนโต๊ะ ใส่เนื้อปลาช่อนที่ตำแล้วลงในกระทะ คั่วให้เนื้อปลาแห้งกรอบ สีเหลืองสวย ปิดไฟ ใส่หอมเจียว น้ำตาลทราย และเกลือเล็กน้อย ตักใส่ถ้วย พักทิ้งไว้  

จากนั้นก็นำเอาแตงโมที่ขูดแล้วมาขูดอีกครั้งให้เป็นเกล็ดละเอียดขึ้น (การขูดหลายๆ ครั้งทำให้เนื้อของกรานิตามีความเป็นเกล็ดละเอียดมากยิ่งขึ้น) ตักใส่ถ้วยตามด้วยเนื้อแตงโมที่สคูปไว้ โรยด้วยปลาแห้ง เพียงเท่านี้ก็ได้ กรานิตาแตงโมปลาแห้ง ไว้กินดับร้อนกันแล้ว


กราฟิกโดย ธันยพร ธรรมประเสริฐ




share this














ชรินรัตน์
จริงจิตร

food team










พิมพ์ธาดา
ปฐมโภคินเสถียร

photographer







กินตามกาล, ปลาแห้ง, แตงโม, แตงโมปลาแห้ง 







recommended articles









เชอร์เบทฝรั่ง









ปลาน้ำดอกไม้เนื้อแน่นหวานปลายหนาว









สะเดาขมเคล้าสรรพคุณปลายหนาว









หอยนางรมตัวอวบเนื้อหวานรับร้อน









สะตอหน้าฝน กลิ่นรสเอกลักษณ์









สปาเกตตีครีมไข่กุ้ง









กระราง เนยถั่วเข้มข้นจากเมล็ดกระบก









ลาบปลาส้ม










recommended videos









กรานิต้าแตงโมปลาแห้ง เมนูต้อนรับซัมเมอร์ watermelon granita with fried dried fish | video & recipe








มาซาล่า จาย (masala chai) ชานมเครื่องเทศที่คนอินเดียขาดไม่ได้ | food story








เมนูเด็ดจากทุเรียนทอด i cook or die!








ซุปไก่ใส่สับปะรดของคุณย่า








ไก่ต้มเกลือในซอยลึกลับ








ลาบหมูทอดแซ่บซี๊ด








กระท่อมอาหารอินเดีย | heartmade วัตถุดิบหลักจากหัวใจ








น้ำอัญชันว่างหางจระเข้



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







