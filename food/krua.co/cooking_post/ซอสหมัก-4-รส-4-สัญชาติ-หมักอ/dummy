






ซอสหมัก 4 รส 4 สัญชาติ หมักอะไรก็อร่อย!








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




ซอสหมัก 4 รส 4 สัญชาติ หมักอะไรก็อร่อย!

story by
ณัฐณิชา ทวีมาก
|
22.05.2020 






5,163 views











[ give star ]





pin







pinned







share








star rating










 0 / 5 


submit
reset
















หมักเองได้ทุกครัว ไม่ต้องกลัวว่าจะกินไปบ่นไป 

การหมักเนื้อสัตว์ถือเป็นศาสตร์ในการทำอาหารอย่างหนึ่งที่มีอยู่ทั่วทุกมุมโลกซึ่งแต่ละประเทศมีสูตรและเคล็ดลับที่แตกต่างกันออกไป แต่จุดประสงค์หลักๆ ที่เหมือนกันคือทำให้เนื้อสัตว์นุ่ม มีกลิ่นหอมชวนกินและช่วยให้รสชาติซึมเข้าถึงเนื้อใน เวลาเรานำไปปรุงอาหารก็จะทำให้เนื้อสัตว์เหล่านี้มีรสชาติที่ดีและอร่อยมากยิ่งขึ้น วันนี้ krua.co เลยมีสูตรซอสหมักมาแจกให้ทุกคนได้ลองเอาไปทำกันดู และแน่นอนว่าจะแจกทั้งทีงานนี้ต้องไม่ธรรมดา เพราะเรามีมาให้ถึง 4 รส 4 สัญชาติ เป็นซอสหมักที่ทำแล้วเก็บไว้ในตู้เย็นได้นานหลายวัน จะนำออกมาปรุงอาหารตอนไหนเมื่อไรก็ได้ ทั้งยังใช้หมักเนื้อสัตว์ได้หลากหลายชนิด ทั้ง หมู ไก่ เนื้อ เป็ด อาหารทะเล บอกเลยว่าทำง่ายสุดๆ พร้อมไอเดียเมนูจากซอสหมักที่ไม่ว่าจะเป็นมือใหม่หรือมือเก่าก็ทำได้สบ๊ายสบาย…
ซอสสูตรเกาหลี
(ปริมาณ 1½  ถ้วย) 
อันยองฮาเซโย! ซอสหมักเกาหลีมีเอกลักษณ์อยู่ที่กลิ่นของน้ำมันงาเป็นหลัก ได้สีและความข้นจากโคชูจัง คนเกาหลีนิยมหมักเนื้อย่างด้วยแอปเปิลหรือลูกแพร์ เพราะนอกจากจะให้กลิ่นหอมแล้ว กรดในผลไม้ยังช่วยทำให้เนื้อเปื่อยนุ่มอีกด้วย วิธีการทำเริ่มจากการปั่นแอปเปิล หอมใหญ่  กระเทียมจีน และขิง รวมกันในโถปั่นให้ละเอียด เทใส่ชามผสมไว้จากนั้นใส่เครื่องปรุงทั้งหมดลงไป คนให้เป็นเนื้อเดียวกัน เป็นได้ทั้งซอสหมัก ซอสผัดและซอสสำหรับปรุงรส เก็บใส่กระปุกไว้ในตู้เย็นช่องธรรมดาได้นานประมาณ 3-4 วัน

สำหรับเมนูข้าวหมูย่างเกาหลีทรงเครื่องถ้วยนี้ได้แรงบัลดาลใจมาจากความอยากกินหมูย่างเกาหลีและบิบิมบับในคราเดียวเลยกลายมาเป็นเมนูที่มิกซ์ความเป็นข้าวยำเกาหลีและหมูสามชั้นย่างไว้ด้วยกัน แค่หมักหมูสามชั้นสไลซ์กับซอสหมักแล้วนำมาย่างในกระทะให้สุกหอม วางบนข้าวญี่ปุ่นร้อนๆ พร้อมเครื่องเคียงอย่างผักโขมลวกและถั่วงอกลวกคลุกงา กิมจิ พริกชี้ฟ้าเขียว และกระเทียมจีนย่าง แค่นี้ก็ฟินแล้ว!
คลิกที่นี่เพื่อดูสูตรข้าวหมูย่างเกาหลีทรงเครื่อง


ซอสสูตรญี่ปุ่น 
(ปริมาณ 1 ถ้วย)
พูดถึงซอสสัญชาติญี่ปุ่นคงจะหนีไม่พ้นกลิ่นโชยุ มิรินและขิงที่ลอยมาแตะจมูกทุกทีไป เพราะอาหารญี่ปุ่นส่วนใหญ่นิยมใช้โชยุและมิรินเป็นตัวเพิ่มกลิ่นและรสชาติให้กับอาหาร วิธีทำซอสก็ง่ายมากแค่คนส่วนผสมทุกอย่างเข้าด้วยกัน เป็นได้ทั้งซอสหมัก ซอสผัด และซอสจิ้มเนื้อย่าง เก็บไว้ในตู้เย็นได้นาน 1 สัปดาห์

ข้าวหน้าหมูญี่ปุ่นไข่ดอง เมนูข้าวราดหน้าญี่ปุ่น เร็ว ง่าย อร่อยถูกใจทั้งเด็กและผู้ใหญ่ ใช้เนื้อสันคอหมูสไลซ์ที่มีมันแทรกหน่อยๆ นำมาหมักกับซอสสูตรญี่ปุ่น หอมกลิ่นโชยุ มิริน สาเกและขิง ผัดจนสุกเสิร์ฟร้อนๆ พร้อมไข่ดองโชยุรสชาติเค็มๆ มันๆของไข่ดองช่างเข้ากันดีกับหมูผัดโชยุ
คลิกที่นี่เพื่อดูสูตรข้าวหน้าหมูญี่ปุ่นไข่ดอง


ซอสสูตรเสฉวน 
(ปริมาณ 1 ถ้วย)
อาหารจีนส่วนใหญ่นิยมหมักเนื้อสัตว์ด้วยแป้งมันหรือเบกกิ้งโซดาเพื่อให้เนื้อเปื่อยนุ่ม มักใช้กับเนื้อวัวหรือเนื้อหมูส่วนสะโพกส่วนสันนอกที่มีความเหนียว เพิ่มกลิ่นและรสชาติของซอสด้วยเหล้าจีน ซีอิ๊วขาว และน้ำมันหอย ซึ่งซอสสูตรนี้เพิ่มลูกเล่นความเป็นเสฉวนลงไปโดยใส่เม็ดฮวาเจียวหรือหมาล่าที่เรารู้จักกัน ใช้มิรินแทนเหล้าจีน ใส่น้ำส้มสายชูเพื่อช่วยให้เนื้อเปื่อยนุ่ม คนส่วนผสมทุกอย่างให้เข้ากัน ใส่ภาชนะที่มีฝาปิด เก็บไว้ในตู้เย็นได้นาน 1 สัปดาห์ เป็นได้ทั้งซอสผัดและซอสหมัก แนะนำว่าซอสสูตรนี้เข้ากับเนื้อไก่ได้ดีเลยทีเดียว

ซอสหมักสูตรเสฉวนส่วนตัวรู้สึกว่ามีรสชาติและกลิ่นที่เข้ากับเนื้อไก่ได้ค่อนข้างดี จึงออกมาเป็นเมนู ปีกไก่อบซอสเสฉวน หอมกลิ่นน้ำมันงา ขิง และผงพะโล้นิดๆ มีกลิ่นรสเผ็ดซ่าของพริกฮวาเจียวและพริกป่นเข้ามาด้วย เพียงแค่หมักปีกไก่กับซอสทิ้งไว้ 30 นาที แล้วจึงนำมาอบให้สุกในกระทะ เป็นเมนูง่ายๆ ใช้อุปกรณ์น้อย
คลิกที่นี่เพื่อดูสูตรปีกไก่อบซอสเสฉวน


ซอสสูตรอเมริกัน 
(ปริมาณ 1 ถ้วย)
ทางฝั่งยุโรปจะนิยมหมักเนื้อสัตว์ด้วยน้ำมันมะกอก ไวน์หรือน้ำส้มสายชู เพื่อรักษาความชุ่มชื้นและทำให้เนื้อนุ่ม บ้างก็ใส่กระเทียมและสมุนไพรสดลงไปให้กลิ่นหอมอ่อนๆ ซอสสูตรนี้ให้ผสมทุกอย่างรวมกันก่อนแล้วจึงค่อยๆ เทน้ำมันมะกอกลงไปตีเป็นอย่างสุดท้ายจะช่วยให้ซอสเข้ากันได้ดีกว่าใส่ไปพร้อมกัน เก็บไว้ในตู้เย็นช่องธรรมดาได้นานประมาณ 1 สัปดาห์ เป็นได้ทั้งซอสหมัก ซอสผัด และซอสเอาไว้กินกับเนื้อย่าง แนะนำว่าเข้ากันได้ดีกับเนื้อหมูและเนื้อวัวสุดๆ

สเต๊กหมูซอสอเมริกัน เป็นเมนูที่เรียกว่าครบจนบในซอสตัวเดียว โดยนำสันนอกหมูมาหมักกับซอสทิ้งไว้ 30 นาที นำมาย่างให้สุกทั้งสองด้าน กินกับผักย่างและซอสหมักที่เหลือไม่ต้องเปลืองแรงไปเคี่ยวซอสใหม่เลย จะใช้เนื้อหมูส่วนอื่นหรือเนื้อวัวมาหมักก็อร่อยเหมือนกัน บอกเลยว่าเนื้อที่ย่างออกมานั้นทั้งนุ่มทั้งหอมเลย
คลิกที่นี่เพื่อดูสูตรสเต๊กหมูซอสอเมริกัน


อ่านบทความเพิ่มเติม

หมักอย่างไรให้นุ่มนวล กลมกล่อมถึงเนื้อใน
5 ซอส diy จากเครื่องปรุงสามัญประจำครัว
homemade ketchup ตำรับหอมเครื่องเทศ
อะไรเป็นอะไรในเนื้อหมู เรื่องหมูไม่หมูนะจ๊ะ
คู่มือชำแหละไก่และความอร่อยขั้นสุดของแต่ละชิ้นส่วน





share this














ณัฐณิชา
ทวีมาก

food team










พรพิมล
โรจน์สิริอนันต์

photographer










ศศิกานต์
เพิ่มสุขทวี

graphic designer







ซอส, ซอสหมัก, เคล็ดลับ, เตรียมอาหาร 







recommended articles









ชั่ง-ตวง–วัด เป๊ะปังไม่มีพลาด มือใหม่ก็เอาอยู่!









ทำน้ำสลัดกินเองสิครับรออะไร









ไข่ต้มปรุงรสแบบญี่ปุ่น ต้มอย่างไรให้ไหลเยิ้ม









ไขความลับฉบับ ‘ชูส์ครีม’ รู้ไว้ทำยังไงก็ไม่พัง









น้ำจิ้มหมูกระทะ สูตร 3 (ซอสมะเขือเทศ ซอสพริก)









น้ำจิ้มสุกี้ สูตร 2 (ไม่ผัด ใส่กระเทียมดอง)









ข้าวญี่ปุ่นหุงยังไงให้อร่อย?









ผัดไทยให้พิศมัยต้องใส่ใจทุกรายละเอียด










recommended videos









ทริปกินแหลกล้างโลก special !!!








หมูมะนาว เมนูกับแกล้มรสแซ่บ ทำง่ายมาก l cook or die








หมูกรอบ หม้อทอดไร้น้ำมัน น้ำจิ้มซีฟู้ดรสเด็ด – by เชฟน่าน | ciy – cook it your self








wool roll bread ขนมปังโรลสุดฮิต พิเศษด้วยเนื้อทูโทนชาเขียว สอดไส้ถั่วแดง | video & recipe








ต้มข่าปลาสลิดใบมะขามอ่อน i cook or die!








ข้าวผัดกิมจิ ไข่ดาว – by เชฟน่าน ciy








น้ำพริกของแม่ ที่ไอ้แบงค์ภูมิใจนำเสนอ l review from home








เปิดโรงงานขนมปังเพื่อสุขภาพ ถั่ว ธัญพืช ไส้อัดแน่น



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







