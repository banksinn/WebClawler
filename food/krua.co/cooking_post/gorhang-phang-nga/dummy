






จอแหร้ง แกงขมิ้นสมุนไพรแห่งตะกั่วป่า








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




จอแหร้ง แกงขมิ้นสมุนไพรแห่งตะกั่วป่า

story by
กฤติน ศรีบุตร
|
26.01.2022 






92 views











[ give star ]





pin







pinned







share








star rating










 0 / 5 


submit
reset
















เมนูรสเด็ดแห่งเมืองพังงา เผ็ดร้อนหรอยแรง 

ยุคสมัยเปลี่ยนคนก็เปลี่ยน รสนิยมการกินอาหารก็เปลี่ยนตาม อาหารท้องถิ่นบางอย่างเริ่มค่อยๆ จางหายไป คราวนี้ผมเลยขอเสิร์ฟเมนูประจำถิ่นจากอำเภอตะกั่วป่า จังหวัดพังงา เมืองเล็กๆ ทางภาคใต้ ที่นอกจากอาหารขึ้นชื่ออย่างก๋วยเตี๋ยวป้าเปรมจิต เมี่ยงลาว ข้าวเหนียวขนุน ยังมีเมนูอาหารพื้นบ้านที่หากได้เวียนไปคงต้องแวะชิมระหว่างทางให้คลายความอยาก

‘จอแหร้ง’ คือเมนูอาหารพื้นบ้านโบราณที่ผมแนะนำให้ลองกิน ปัจจุบันค่อนหาข้างยากแล้วเพราะส่วนใหญ่จอแหร้งจะทำกินกันในครอบครัว เป็นสูตรตามบ้านที่ส่งต่อจากรุ่นสู่รุ่น จึงมักเจอในครัวเรือนมากกว่าในร้านอาหาร แต่ก็ไม่ใช่ว่าจะไม่มีเสียทีเดียว เพียงแต่อาจต้องรู้ร้านรู้แหล่งสักหน่อย

ชาวอำเภอตะกั่วป่าได้รับอิทธิพลอาหารมาจากชาวมลายูและ ‘จอแหร้ง’ ในภาษามลายูมีความหมายว่า เคี่ยว หรือ ผัด ซึ่งชื่อก็พ้องกับวิธีการทำ เป็นเมนูเครื่องแน่น จัดเต็มด้วยสมุนไพร โดยเสน่ห์ของเมนูประจำถิ่นก็ต้องยกให้การใส่ภูมิปัญญาท้องถิ่นลงไปในอาหาร สมุนไพรที่ใส่ลงไปล้วนแล้วมีสรรพคุณทางยา ไม่ว่าจะเป็นขมิ้นที่มีสรรพคุณใช้เป็นยาบำรุงธาตุ แก้ท้องอือ ท้องร่วง ท้องเฟ้อ ตะไคร้ช่วยเรื่องแผลในปาก จุกเสียด แน่นท้อง หอมแดง กระเทียมก็ช่วยเรื่องแก้หวัดแก้ไข้ ผมกินข้าวกับจอแหร้งครั้งแรกในชีวิตโดยการปรุงรสจากฝีมือย่า คำแรกที่อาหารยังไม่ทันได้เข้าปากผมดี ย่าพูดกับผมว่า

“…กินแต่กุ้งซดแต่แกง สมุนไพรก็อร่อยนะลูก”เป็นคำพูดของย่าเมื่อเห็นช้อนของผมมีแค่กุ้ง ผมจึงจัดแจงตักเครื่องสมุนไพรวางลงไปบนตัวกุ้งอีกที จากนั้นก็ค่อยๆ เคี้ยวให้ละเอียด กลิ่นหอมเฉพาะของเครื่องสมุนไพรส่งกลิ่นหอมอวลทั่วปาก ผสานกับรสชาติเค็ม หวาน เปรี้ยวกำลังพอดี กินง่าย รสชาติคุ้นปาก
หากใครได้เคยลิ้มลองเมนูนี้ บ้างก็ว่าจอแหร้งนั้นมีความละม้ายคล้าย ‘หลน’ แต่แท้จริงแล้วจอแหร้งนั้นเป็น ‘แกง’ ที่มีรสชาติโดดเด่นเป็นเอกลักษณ์ตรงใส่ขมิ้นและเคี่ยวให้สมุนไพรหอมพร้อมเคี้ยวได้ทั้งคำ

ทำ (แกง) จอแหร้งเครื่องแกงของย่าไม่ต้องตำ เครื่องไม่เยอะ ใช้เวลาทำไม่นาน ใช้เพียงความพิถีพิถันในการเลือกวัตถุดิบก็ช่วยให้จอแหร้งนั้นชูรสชาติได้ ขั้นตอนการทำจอแหร้งเริ่มจากตั้งกระทะให้ร้อน นำกะทิลงไปผัดให้เดือด เมื่อได้ที่แล้วโยนขมิ้นบุบ 4 แง่ง (โดยไม่หั่น) จากนั้นใส่สมุนไพร (ตะไคร้ หอมแดง กระเทียม ซอยบางให้เคี้ยวได้ง่าย) คอยผัดให้กะทิเข้าเนื้อ ตามด้วยส้มแขก ใบมะกรูด และกุ้ง ผัดให้สุก ความอร่อยของจานนี้เคล็ดลับอยู่ที่การใช้กะปิ เพิ่มรสชาติให้อร่อยด้วยรสหวานนิดๆ จากน้ำตาลมะพร้าว ขาดไม่ได้คือรสเปรี้ยวอ่อนๆ จากน้ำมะขาม แต่งหน้าด้วยพริกชี้ฟ้าซอย และใบมะกรูดซอย รสชาติจอแหร้งของย่า แนะนำว่าควรกินคู่กับข้าวสวยร้อนๆ รับรอง “หรอย อย่าง แรง”

คลิกที่นี่เพื่อดูสูตรจอแหร้ง
อ่านบทความเพิ่มเติม 

กะปง ตะกั่วป่า เสน่ห์พังงาหน้าฝน 
7 ร้านหรอยๆ แบบท้องถิ่นพังงา
น้ำชุบพรก ของอร่อยในกะลาจากแดนใต้
ลูกประดอง ของดองเคี้ยวเพลินจากแดนใต้ 





share this














กฤติน
ศรีบุตร

food team










พิมพ์ธาดา
ปฐมโภคินเสถียร

photographer










พัชริดา
พันธุมาศ

graphic designer







อาหารท้องถิ่น, อาหารใต้, แกงไทย 







recommended articles









สุขภาพดีหาได้ในแกงไทยบ้านเรา









แกงไทย อาหารที่เป็นดั่งงานศิลป์









ถอดรหัสพริกแกงไทย









4 แกงไทยโบราณรูปก็งามนามก็เพราะ









เต้าหู้ดำ รสชาติเครื่องเทศแห่งโพธาราม









มือใหม่หัดโขลก…โขลกพริกแกงยังไงให้เป๊ะ!









ขนมจีนน้ำยาปักษ์ใต้









ขนมจีนน้ำยาไก่ใส่เลือด










recommended videos









เปียกข้าวฟ่างมะพร้าวอ่อน | cook or die!








อาหารเพอรานากัน รสชาติที่กลั่นจากความคิดถึงแม่ | heartmade วัตถุดิบหลักจากหัวใจ








วิธีเก็บผลไม้ให้สดนาน ใช้ทุกส่วนให้คุ้ม ไม่มีของเหลือทิ้ง | cook to know








สปาเกตตีกุ้งแม่น้ำ มันกุ้งเน้นๆ by เชฟน่าน | ciy – cook it yourself








แซนด์วิชโบราณไส้ตู้ม ทำกินง่าย ทำขายรวย – by เชฟน่าน l ciy cook it yourself








แซนด์วิชไข่พับ 3 ไส้ ทำง่ายในกระทะใบเดียว – by เชฟน่าน | ciy – cook it yourself








บิงซูทุเรียน i ciy – cook it yourself








สาคูแคนตาลูปน้ำแข็งไส l cook or die!



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







