






เนรมิตไข่หวานฉบับโฮมเมด นุ่มละมุนแบบญี่ปุ่น








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




เนรมิตไข่หวานฉบับโฮมเมด นุ่มละมุนแบบญี่ปุ่น

story by
ณัฐณิชา ทวีมาก
|
04.02.2021 






14,668 views











[ give star ]





pin







pinned







share








star rating










 0 / 5 


submit
reset
















ไข่ม้วนนุ่มนิ่มแบบญี่ปุ่น ทำไม่ยากเลย 

tamagoyaki (玉子焼き) ไข่ม้วนแบบญี่ปุ่นหรือที่คนไทยเรียกติดปากกันว่าไข่หวานเป็นเมนูพื้นฐานที่พบได้ตามร้านอาหารญี่ปุ่นและซูเปอร์มาร์เก็ตทั่วไป มีรสหวานนำ เนื้อสัมผัสเนียนนุ่มละมุนลิ้น เป็นที่ชื่นชอบของทั้งเด็กและผู้ใหญ่ แต่เดิมคนญี่ปุ่นนิยมกินเป็นอาหารเช้าเพียงอย่างเดียว แต่ปัจจุบันพบได้ในแทบจะทุกมื้อไม่ว่าจะเป็น side dish ในเบนโตะหรือนำมาทำเป็นซูชิ ไข่หวานเป็นอาหารที่ดูเหมือนจะใช้ศิลปะขั้นสูงในการทำ ดูยุ่งยาก แต่จริงๆ แล้วไม่ได้ยากอย่างที่คิดนะ เพียงแค่เข้าใจและรู้เทคนิคก็เนรมิตไข่หวานฉบับโฮมเมดเองได้ที่บ้านแล้ว เราจึงชวนทุกคนมารู้จักเจ้าไข่หวานกันให้มากขึ้น

ไข่ม้วนญี่ปุ่นมีกี่แบบ 
ไข่หวานหรือไข่ม้วนญี่ปุ่นแบ่งออกเป็น 2 แบบคือ atsuyaki tamago (厚焼き玉子) และ dashimaki tamago (だし巻き卵) โดย atsuyaki tamago เป็นไข่ที่มีลักษณะเป็นชิ้นสี่เหลี่ยม หนา หอมกลิ่นย่างชัดเจน ไม่ค่อยมีรสหวาน เนื้อสัมผัสจะแน่นและเฟิร์มคล้ายคัสตาร์ด ส่วน dashimaki tamago เป็นไข่ม้วนที่มีโชยุ มิริน น้ำตาลทราย และน้ำสต๊อกดาชิเป็นส่วนประกอบ ทำให้มีปริมาณของเหลวมากกว่า ไข่หวานที่ได้จึงมีรสหวาน เนื้อนุ่มชุ่มฉ่ำและมีกลิ่นหอมจากสต๊อกดาชิ ซึ่งเป็นไข่หวานที่คนส่วนใหญ่คุ้นชินกัน ไข่หวานที่จะสอนทำนี้จึงเป็นแบบที่ 2 dashimaki tamago ที่พวกเราคุ้นเคยกันนั่นเองค่ะ ง

เคล็ดลับการทำไข่หวาน 
การกรองไข่ เมื่อเราตีส่วนผสมทุกอย่างเข้าด้วยกันแล้วให้กรองไข่ผ่านกระชอนก่อนสักหนึ่งรอบ เพื่อกรองเอาเยื่อไข่ขาวที่เราตีไม่เนียนออก ช่วยให้ไข่หวานมีเนื้อที่เรียบเนียน สัมผัสนุ่มลิ้นมากขึ้น 
ระดับไฟ อุณหภูมิและระดับไฟที่ใช้มีความสำคัญมากเพราะมีผลต่อเนื้อสัมผัสของไข่หวาน ควรใช้ไฟอ่อนในการทำเพื่อสร้างความเนียนนุ่มและไม่ทำให้เนื้อไข่แข็งกระด้าง แต่ก็ไม่ควรอ่อนจนเกินไปเพราะจะทำให้ไข่ติดกระทะได้
อุปกรณ์ที่ใช้ อุปกรณ์สำคัญในการทำไข่หวานคือ กระทะไข่ม้วน ซึ่งมีหลากหลายประเภทให้เลือกสรร กระทะไข่ม้วนทองเหลือง (kera-nabe) เป็นกระทะทรงสี่เหลี่ยมจัตุรัสที่ทำจากทองเหลือง นำความร้อนได้ดี ร้อนเร็วและให้ความร้อนคงที่ แต่หาซื้อค่อนข้างยากและไม่เหมาะสำหรับมือใหม่ กระทะไข่ม้วนเทฟลอน เป็นกระทะทรงสี่เหลี่ยมผืนผ้า ส่วนปลายมีลักษณะโค้งทำให้ง่ายต่อการม้วนไข่ มีสารเคลือบกันไม่ให้อาหารติดกระทะ หาซื้อได้ทั่วไป เป็นกระทะที่เหมาะสำหรับมือใหม่มากๆ กระทะเทฟลอนธรรมดา หากใครไม่มีกระทะไข่ม้วนก็ใช้กระทะเทฟลอนได้เช่นกัน แต่ขอให้เป็นกระทะใบเล็กสักหน่อย เส้นผ่านศูนย์กลางประมาณ 8-9 นิ้ว เพราะจะทำให้ไข่สุกง่ายขึ้นและม้วนได้หลายรอบ อุปกรณ์ที่ควรมีอีกหนึ่งอย่างคือ พายซิลิโคน ควรเลือกให้มีความแบนและอ่อนตัวจะช่วยพยุงไข่ม้วนได้ดีกว่าการใช้ตะเกียบ อีกทั้งยังช่วยจัดทรงไข่ให้สวยอีกด้วย 
ปริมาณของเหลวในส่วนผสม เครื่องปรุงของเหลวที่ใส่ลงไปอย่างโชยุ มิรินหรือน้ำสต๊อกดาชิ นอกจากจะเพิ่มรสชาติแล้วยังส่งผลต่อเนื้อสัมผัสและความยากง่ายในการม้วนด้วย ยิ่งใส่ของเหลวเยอะยิ่งทำให้ไข่เหลวขึ้น ยากต่อการม้วน ซึ่งอัตราส่วนน้ำสต๊อกดาชิต่อไข่ที่แนะนำให้ใส่คือ ดาชิ 1 ช้อนโต๊ะ ต่อไข่ไก่ 1 ฟอง จะทำให้ได้ไข่หวานที่เนื้อเนียนนุ่มกำลังดี 
เรามีวิธีทำไข่หวาน 2 แบบ คือแบบที่เหมาะสำหรับคนมีกระทะไข่ม้วนอยู่แล้ว กับไม่มีกระทะไข่ม้วนแต่อยากกินไข่หวานก็ทำได้

ส่วนผสม 

ไข่ไก่  6  ฟอง 
น้ำสต๊อกดาชิ  ½  ถ้วย 
ซีอิ๊วญี่ปุ่น  ¼  ช้อนชา
มิริน  1  ช้อนโต๊ะ
น้ำตาลทราย  1½  ช้อนชา 
เกลือป่น  1/8  ช้อนชา
น้ำมันพืชสำหรับทากระทะ 

คลิกที่นี่เพื่อดูสูตรไข่หวาน 
อุปกรณ์
กระทะสำหรับทำไข่ม้วน, กระทะเทฟลอน,กระชอน, ตะเกียบ, พายซิลิโคน, กระดาษทิชชู, เสื่อญี่ปุ่น
เริ่มจากขั้นตอนการผสม ให้ผสมไข่ไก่ น้ำสต๊อกดาชิ ซีอิ๊วญี่ปุ่น มิริน น้ำตาลทรายและเกลือป่นเข้าด้วยกัน จากนั้นใช้ตะเกียบตีให้เข้ากันโดยไม่ให้ขึ้นฟอง กรองผ่านกระชอนใส่อ่างผสม รอไว้ 
แบบใช้กระทะไข่ม้วน
ขั้นตอนที่ 1 เปิดเตาโดยปรับระดับไฟไปที่ไฟกลางเพื่อให้กระทะร้อน จากนั้นลดเป็นไฟอ่อน ใช้กระดาษทิชชูชุบน้ำมันพืช เช็ดบางๆ ให้ทั่วกระทะ และไม่ควรทาน้ำมันมากเกินไป เพราะจะทำให้ผิวไข่ไม่เนียน

ขั้นตอนที่ 2 เมื่อกระทะเริ่มร้อน เทส่วนผสมไข่ที่เตรียมไว้ประมาณ 1/3 ถ้วย ลงไป กรอกให้ทั่วกระทะ รอจนกว่าไข่จะเซตตัว
ขั้นตอนที่ 3 เมื่อไข่ด้านล่างเริ่มอยู่ตัวแต่ด้านบนยังไม่สุกดี ให้ใช้ตะเกียบม้วนไข่ไปข้างหน้าจนสุดแผ่นหรือใครจะใช้พายซิลิโคนในการม้วนก็ได้ จากนั้นผลักให้ไข่กลับมาอยู่อีกด้านหนึ่งของกระทะ แล้วทาน้ำมันบางๆ ที่กระทะเช่นเดิม

ขั้นตอนที่ 4 เทส่วนผสมไข่ลงไปตรงส่วนที่ว่างในกระทะ ใช้ตะเกียบยกไข่ที่ม้วนไว้เล็กน้อยเพื่อให้ไข่ที่เทลงไปใหม่เชื่อมติดกับไข่ที่ม้วนไว้ เมื่อไข่ที่เทใหม่เริ่มอยู่ตัว ให้ม้วนไข่ที่กันไว้ข้างกระทะรวมกับไข่รอบใหม่ ม้วนจนสุดแผ่น จากนั้นผลักไข่กลับมาอยู่ด้านเดิม ทำเช่นเดิมซ้ำๆ ประมาณ 4-5 รอบ หรือจนกว่าจะได้ขนาดตามต้องการ 

ขั้นตอนที่ 5 วางไข่หวานที่ทำเสร็จใหม่ๆ ลงบนเสื่อญี่ปุ่น ม้วนเสื่อเพื่อให้เนื้อไข่หวานแน่นโดยกดเบาๆ ค้างไว้ประมาณ 30 วินาที  คลี่เสื่อออก จากนั้นหั่นไข่หวานเป็นชิ้นตามต้องการ

แบบใช้กระทะเทฟลอน
ขั้นตอนที่ 1 เปิดเตาโดยปรับระดับไฟไปที่ไฟกลางเพื่อให้กระทะร้อน จากนั้นลดเป็นไฟอ่อน ใช้กระดาษทิชชูชุบน้ำมันพืช เช็ดบางๆ ให้ทั่วกระทะและไม่ควรทาน้ำมันมากเกินไป เพราะจะทำให้ผิวไข่ไม่เนียน
ขั้นตอนที่ 2 เมื่อกระทะเริ่มร้อน เทส่วนผสมไข่ที่เตรียมไว้ประมาณ 1/3 ถ้วย ลงไป กรอกให้ทั่วกระทะ ใช้ตะเกียบจิ้มฟองอากาศที่ปุดขึ้นมาได้เพื่อไม่ให้ไข่พอง รอจนกว่าไข่จะเซตตัว 

ขั้นตอนที่ 3 เมื่อไข่ด้านล่างเริ่มอยู่ตัวแต่ด้านบนยังไม่สุกดี ให้ใช้ตะเกียบพับไข่ด้านข้างซ้าย-ขวาเข้ามาตรงกลางเล็กน้อย ใช้ตะเกียบม้วนไข่จากด้านบนไปจนสุดแผ่น จากนั้นผลักไข่ให้กลับมาอยู่ด้านเดิมของกระทะ แล้วทาน้ำมันบางๆ ที่กระทะให้ทั่ว

ขั้นตอนที่ 4 เทส่วนผสมไข่ลงไปตรงส่วนที่ว่างในกระทะ ใช้ตะเกียบยกไข่ที่ม้วนไว้เล็กน้อยเพื่อให้ไข่ที่เทลงไปใหม่เชื่อมติดกับไข่ที่ม้วนไว้ เมื่อไข่ที่เทใหม่เริ่มอยู่ตัว ให้พับไข่ด้านข้างซ้าย-ขวา เข้ามาตรงกลาง โดยให้มีขนาดพอดีกับความยาวของไข่ที่ม้วนไว้ก่อนหน้านี้ จากนั้นม้วนไข่ที่กันไว้ข้างกระทะรวมกับไข่รอบใหม่ ม้วนจนสุดแผ่น จากนั้นผลักไข่กลับมาอยู่ด้านเดิม ทำเช่นเดิมซ้ำๆ จนกว่าจะได้ขนาดตามที่ต้องการ สุดท้ายวางไข่หวานที่ทำเสร็จใหม่ๆ ลงบนเสื่อญี่ปุ่น ม้วนเสื่อเพื่อให้ไข่หวานเนื้อแน่นโดยกดเบาๆ ค้างไว้ประมาณ 30 วินาที คลี่เสื่อออก จากนั้นหั่นเป็นชิ้นตามต้องการ

จากที่ได้ลองทำทั้งสองแบบส่วนตัวชอบแบบที่ใช้กระทะไข่ม้วนมากกว่า เพราะด้วยรูปทรงและขนาดของกระทะที่ถูกออกแบบมาให้เหมาะแก่การทำไข่หวาน จึงทำออกมาได้สวยและง่ายกว่า ส่วนกระทะเทฟลอนแม้หน้าตาไข่หวานจะไม่ต่างกันเท่าไหร่ แต่ก็ต้องใช้ความพยายามในการม้วนและกะขนาดอยู่ไม่น้อย ฉะนั้นใครที่อยากลองทำไข่หวานให้ออกมาสวยสมใจนึกแนะนำให้ซื้อกระทะสำหรับทำไข่ม้วนมาใช้ดูค่ะ  

บทความเพิ่มเติม

ไข่ต้มปรุงรสแบบญี่ปุ่น ต้มอย่างไรให้ไหลเยิ้ม 
‘โอมุไรซ์’ ไข่ไหลเยิ้ม ขอท้าให้ลองทำ!
สารพัดเรื่อง sushi ที่มากกว่าข้าวแปะปลา
วิทยาศาสตร์แห่งไข่เค็ม
วิทยาศาสตร์ ของหมูกรอบ





share this














ณัฐณิชา
ทวีมาก

food team










พิมพ์ธาดา
ปฐมโภคินเสถียร

photographer










พัชริดา
พันธุมาศ

graphic designer







ทำอาหารญี่ปุ่นกินเอง, อาหารญ๊่ปุ่น, เมนูไข่, เมนูไข่นานาชาติ, ไข่ม้วน, ไข่หวาน 







recommended articles









4 ขั้นตอนง่ายๆ ต้มไข่ยางมะตูมให้เยิ้ม









ต้มไข่ยังไงให้ ‘ตาหวาน’ สมชื่อ









บะหมี่เย็นทรงเครื่อง (ฮิยาชิ โซบะ)









ไข่นกกระทาต้มซีอิ๊ว









ข้าวปั้นหน้าไข่หวาน (ทามาโงะ นิงิริ)









salt-cured egg yolk ไข่แดงเค็มแห่งครัวตะวันตก ทำเองก็ได้ ง่ายจัง!









ไข่ป่ามในเพลง ‘แม่กำปอง’ และอิทธิพลของดนตรีในอาหาร









คีซาดีญาบูลโกกิ










recommended videos









เทคนิคง่ายๆ ต้มไข่ให้ถูกใจ รับรองเป๊ะทุกครั้ง – by เชฟน่าน | ciy – cook it yourself








น้ำจิ้มสุกี้ ติดครัวไว้ ทำได้มากกว่าสุกี้ | ของดีติดครัว must have!!!








น้ำตกกรอบ








ไก่ตุ๋นน้ำแดง i home cooking by chef nan








ขนมปังไส้ครีมโอวัลติน เมนูต้อนรับวันเด็ก by เชฟน่าน l ciy – cook it yourself








สปาเตตีผัดขี้เมาทะเล i ciy – cook it yourself








แกงรัญจวนเนื้อน่องลาย รสจัดจ้านถึงใจ หอมไกลไปทั่วกรุง! – by เชฟน่าน | ciy – cook it yourself








กล่องสุ่มอาหารทะเล 3,000 บาท คุ้มไม่คุ้ม? | ววแอดไวซ์เด้อ



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























