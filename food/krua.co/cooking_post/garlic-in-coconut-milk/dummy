






บวดกระเทียมโทน ขนมไทยตำรับชาววังสุดประณีต








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




บวดกระเทียมโทน ขนมไทยตำรับชาววังสุดประณีต

story by
ณัฐณิชา ทวีมาก
|
20.01.2022 






188 views











[ give star ]





pin







pinned







share








star rating










 0 / 5 


submit
reset
















อาหารว่างโบราณที่สะท้อนศาสตร์และศิลป์งานครัวไทย 

‘บวดกระเทียมโทน’ ขนมไทยโบราณชื่อแปลกไม่คุ้นหูนี้เป็นขนมที่ท่านผู้หญิงเปลี่ยน ภาสกรวงศ์ หรือที่รู้จักกันในนามผู้เขียนหนังสือ ‘แม่ครัวหัวป่าก์’ ได้คิดค้นขึ้นและส่งเข้าประกวดจนได้รับรางวัลชนะเลิศในสมัยรัชกาลที่ 6 โดยท่านได้นำเอาสมุนไพรไทยอย่าง กระเทียมโทน มาผสมผสานเข้ากับขนมหวานได้อย่างลงตัว กินแล้วได้รสหวานหอมทั้งยังมีฤทธิ์เป็นยาในคราวเดียวกัน กาลเวลาผ่านไปบวดกระเทียมโทนได้กลายเป็นขนมหวานโบราณหากินได้ยาก ไม่ค่อยมีบ้านไหนทำกินกันแล้วเนื่องด้วยเป็นขนมที่ต้องใช้ทั้งความพิถีพิถันและความประณีตค่อนข้างสูง
แต่วันนี้เกิดอยากจะรื้อฟื้นวิชาอาหารตำรับโบราณ เลยขอลุกมาหยิบวิธีทำบวดกระเทียมโทนมาฝากกัน ถึงจะไม่ง่ายแต่ก็ไม่ยากจนเกินไป แค่อาศัยความพิถิพิถีน ประณีต ใจเย็น บวกงานฝีมืออีกนิดเท่านั้นเอง

เริ่มตั้งแต่การคัดกระเทียมโทนต้องสดใหม่ เม็ดสวย ขนาดเท่าหัวแม่มือ ไม่เล็กหรือใหญ่จนเกินไป ลงมือปอกเปลือกให้เกลี้ยงเกลา จากนั้นหาอ่างใบย่อมๆ ใส่น้ำเย็นรอเอาไว้ สิ่งสำคัญในการทำขนมชนิดนี้คือ ‘การแกะสลัก’ เพื่อเปิดผิวกระเทียม มีดแกะสลักจึงเปรียบเสมือนตัวช่วยเนรมิตความงามให้กับกระเทียมโทนนั่นเอง ส่วนลวดลายที่แกะก็ตามแต่ฝีมือและความถนัดของแต่ละคน จะเป็นดอกกุหลาบ ดอกมะลิ ลายง่ายๆ อย่างฟันปลาหรือรูปทรงอื่นๆ  ก็ย่อมได้ ซึ่งผู้เขียนเองจะมาสอนลายแกะสลักทั้งแบบง่ายอย่างฟันปลาและขั้นสูงขึ้นมาอย่างดอกกุหลาบให้ได้ลองเอาไปฝึกฝีมือกัน

ลายฟันปลา

ใช้มีดกรีดรอบกระเทียมโทนเป็นเส้นบางๆ เพื่อช่วยร่างตำแหน่งในการแกะสลัก
เอียงมีดประมาณ 45 องศา แล้วแทงปลายมีดเข้าไปให้ลึกถึงกึ่งกลางของกระเทียม
เอียงมีดแทงสลับซ้ายขวาเป็นลายฟันปลาต่อเนื่องไปเรื่อย ๆ จนครบรอบ 
บีบรอบกระเทียมด้วยความเบามือให้แยกออกจากกัน ถ้าไม่ออกให้ใช้มีดแทงซ้ำลายเดิมอีกครั้ง


ลายดอกกุหลาบ

เริ่มทำกลีบจากส่วนหัวของกระเทียม โดยแนบปลายมีดปาดโค้งให้เป็นกลีบกุหลาบ กรีดโค้งขึ้นมาสูงๆ ไม่ให้กลีบดอกอยู่ต่ำเกินไป 
ปาดเนื้อใต้กลีบออกเพื่อให้เกิดช่องว่างระหว่างกลีบ เกลาเนื้อด้านข้างให้เรียบเพื่อให้ขึ้นกลีบต่อไปได้อย่างสวยงาม
ขึ้นกลีบที่สองให้ซ้อนกลีบแรก โดยกรีดเป็นกลีบดอกเช่นเดิม ทำกลีบชั้นแรกจนครบรอบจะได้ประมาณ 3-4 กลีบ 
ขึ้นกลีบชั้นที่สองให้อยู่สับหว่างกับกลีบชั้นแรก ปาดกลีบซ้อนและสับหว่างไปเรื่อยๆ จนครบรอบ 
ขึ้นกลีบดอกเช่นนี้ไปจนสุดใจกลางของกระเทียม







แช่กระเทียมที่แกะสลักเรียบร้อยแล้วในอ่างน้ำเย็นจัด (มีน้ำแข็งลอยอยู่) นาน 30 นาที หมั่นเปลี่ยนน้ำราวๆ 2-3 รอบ ทำเช่นนี้เพื่อขจัดกลิ่นฉุนและความเผ็ดซ่าของกระเทียมให้ออกไปมากที่สุด หรือถ้าบ้านใครหามะลิหอมๆ ปลอดสารได้แนะนำให้เก็บมาลอยเป็นน้ำลอยดอกมะลิ ใช้แช่กระเทียมเป็นน้ำสุดท้าย เคล็ดลับง่ายๆ ของการบวดกระเทียมโทนให้อร่อย ไม่ได้อยู่ที่การขจัดกลิ่นและรสมือคนทำเพียงอย่างเดียว แต่กระเทียมโทนที่เอามาต้มต้องผึ่งลมไว้จนแห้งสนิทเสียก่อนเพื่อเป็นการคืนสภาพให้ใกล้เคียงของเดิมมากที่สุด การคงรสสัมผัสของกระเทียมเอาไว้ให้พอรู้สึกได้นี้แหละคือเสน่ห์ของบวดกระเทียมโทน


นอกจากความสวยงามภายนอกอันเป็นเอกลักษณ์ของขนมแล้ว อีกหนึ่งองค์ประกอบที่สำคัญไม่แพ้กันคือ ‘กลิ่นหอม’  เรียกว่าถ้าขาดไปจะทำให้ขนมไทยดูไม่มีมิติและไม่สมบูรณ์นั่นเอง กลิ่นส่วนใหญ่ที่ใช้ได้มาจากการอบควันเทียนและกลิ่นดอกไม้ บวดกระเทียมโทนเป็นขนมที่ใช้กลิ่นหอมเข้ามาช่วยเติมแต่งอยู่ไม่น้อย ตั้งแต่การแช่กระเทียมในน้ำลอยดอกมะลิ การต้มกระเทียมในน้ำต้มใบเตยเพื่อให้กระเทียมสุกระดับหนึ่งและลดกลิ่นฉุน รวมถึงการอบควันเทียนกะทิสดก่อนนำไปใช้เพื่อให้ขนมมีกลิ่นหอมเฉพาะตัว
การบวด ในภาษาขนมไทยหมายถึงการต้มผลไม้กับกะทิและน้ำตาล ดังนั้นบวดกระเทียมจึงนำกะทิที่อบควันเทียนไว้ราวครึ่งชั่วโมงมาตั้งบนไฟอ่อน สูตรนี้ใช้ทั้งหัวและหางกะทิ โดยใช้ปริมาณหัวกะทิมากกว่าเพราะต้องการความหอมมัน โยนใบเตยมัดปมลงไปช่วยแต่งกลิ่นให้หอม เติมความหวานนวลด้วยน้ำตาลมะพร้าว หวานแหลมจากน้ำตาลทราย ตัดรสชาติด้วยเกลือสมุทรให้ออกเค็มปะแล่มและต้องระวังไม่ให้กะทิแตกมัน! พอกะทิเริ่มร้อนให้ช้อนเอากระเทียมโทนที่เราต้มในน้ำใบเตยขึ้นมา ค่อยๆ ตักใส่ลงไปจนปริ่มน้ำกะทิ คนอย่างเบามือ ป้องกันไม่ให้กลีบดอกไม้ที่แกะสลักอย่างประณีตเสียหาย ต้มให้พอกะทิเดือดขอบหม้อจึงปิดไฟ






คลิกดูสูตรบวดกระเทียมโทน
กระเทียมโทนเมื่อสุกแล้วเนื้อจะนุ่มมีรสคล้ายแห้วผสมมันแกว รสชาติเมื่อกินรวมกันจะได้ความหอมหวานมันจากกะทิและกลิ่นควันเทียน กินได้ทั้งร้อนและเย็น ถามว่ายังมีกลิ่นและรสชาติของกระเทียมหลงเหลือในปากไหม? ต้องบอกว่าในฐานะคนที่กินกระเทียม สัมผัสแรกไม่รู้สึกถึงกลิ่นฉุนและรสซ่าของกระเทียมเลย จะมีทิ้งรสชาติแฝงไว้เพียงเล็กน้อยในช่วงท้ายเท่านั้น แต่สำหรับคนไม่กินกระเทียมเมนูนี้อาจไม่เป็นที่ชื่นชอบสักเท่าไหร่ เพราะการยังคงกลิ่นรสของกระเทียม (แม้จะน้อย) คือหัวใจของเมนูนี้
อ่านบทความเพิ่มเติม

‘อบร่ำ’ กลิ่นหอมของขนมไทย


อินทนิล ขนมไทยชื่อไพเราะ นุ่มหนึบหากินยาก


‘ส้มฉุน’ ลอยแก้วดับร้อน กลิ่นรสชื่นใจจากธรรมชาติ 


ลอยแก้ว ลอยอย่างไร อะไรเรียกว่า ‘ลอยแก้ว’ 


ตามหาเบเกอรีไทย ขนมอบยุคแรกเริ่ม


5 สูตรขนมไทยทำเองได้ที่บ้าน 





share this














ณัฐณิชา
ทวีมาก

food team










พิมพ์ธาดา
ปฐมโภคินเสถียร

photographer










ศศิกานต์
เพิ่มสุขทวี

graphic designer







อาหารว่างไทย, อาหารโบราณ, อาหารไทย, อาหารไทยโบราณ, แกงบวด 







recommended articles









ลอยแก้ว ลอยอย่างไร อะไรเรียกว่า ‘ลอยแก้ว’









‘อบร่ำ’ กลิ่นหอมของขนมไทย









กะปิพล่า เครื่องจิ้มกลมกล่อมด้วยกะปิดี









เคล็ดลับปรุงน้ำยำให้ไม่พังคามือ









แกงเขียวหวานไก่









4 แกงไทยโบราณรูปก็งามนามก็เพราะ









เปิดตำราถอดสูตร ‘แกง’ ฉบับแม่ครัวหัวป่าก์









ผัดเผ็ดหมูสะตอ










recommended videos









ชีสสติ๊ก สุดจะเยิ้มมม!








คาลามารีซอสทาร์ทาร์








หมูอบกาแฟ








de passionate เอสเพรสโซ่เสาวรสโซดา i home cooking by chef nan








กลีบลำดวน i cook or die!








บราวนี่เตาติ๊ง | cook สู้โควิด








หมูสเต๊ะ








ขนมโคน้ำกะทิ ขนมหวานไทยโบราณ หอมหวานมัน วัตถุดิบแค่ 4 อย่าง | ciy – cook it yourself



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







