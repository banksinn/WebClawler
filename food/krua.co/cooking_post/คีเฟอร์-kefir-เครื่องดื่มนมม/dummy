






คีเฟอร์ (kefir) เครื่องดื่มนมมีชีวิต เพื่อสุขภาพที่ดี








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




คีเฟอร์ (kefir) เครื่องดื่มนมมีชีวิต เพื่อสุขภาพที่ดี

story by
อรุณวตรี รัตนธารี
|
23.07.2018 






78,342 views











[ give star ]





pin







pinned







share








star rating










 0 / 5 


submit
reset















‘คีเฟอร์’ (kefir) นมหมัก สูตรไม่ลับ สำหรับอายุวัฒนะ 

ก่อนจะเริ่มทำความรู้จักกับอาหารหมักดองชนิดนี้ ฉันอยากจะเล่าประสบการณ์เกี่ยวกับวิถีการกินของชาวตะวันออกกลางที่เคยพบให้ฟังสักหน่อยค่ะ ด้วยเมื่อปีก่อนฉันมีโอกาสเดินทางไปประเทศอิหร่าน ดินแดนแห่งทะเลทรายที่มีเครื่องเทศและน้ำมันเป็นของขึ้นชื่อ ตลอดการเดินทางครั้งนั้น นอกจากรสชาติอันเผ็ดร้อนของเครื่องเทศคุณภาพพรีเมียมแล้ว อีกสิ่งที่ทำให้ฉันประทับใจจนวันนี้คือผลิตภัณฑ์นมนานาชนิด ไม่ว่าจะนมจืด นมเปรี้ยว หรือไอศกรีมรสนมล้วนมีให้เลือกหลากหลาย และคุณภาพดีในระดับกินเท่าไรก็ไม่เบื่อ
พอลองสอบถามเพื่อนชาวอิหร่านดูก็ได้รู้ว่า เพราะดินแดนแถบตะวันออกกลางนั้นล้อมรอบด้วยเทือกเขาแห้งแล้งและทะเลทราย วัตถุดิบกินสดนอกจากเครื่องเทศและผักกินหัวไม่กี่ชนิด สิ่งที่มีมากมายและสดใหม่ก็คือ ‘นม’ จากทั้งแพะ แกะ และอูฐ เราจึงได้เห็นนมกลายเป็นส่วนประกอบสำคัญในอาหารทั้งคาวหวาน ทั้งแกงกะหรี่ที่มีนมเป็นส่วนผสม หรือโยเกิร์ตข้นๆ ที่นิยมกินเป็นของว่างและกินเป็นกับข้าว
แต่มีนมอีกชนิดหนึ่งค่ะ ที่นับว่าเป็น ‘สูตรลับ’ (ที่ตอนนี้ก็ไม่ลับเท่าไรแล้ว) ของชาวตะวันออกกลาง นมชนิดนั้นเรียกกันว่า ‘คีเฟอร์’ (kefir) เป็นนมหมักกับหัวเชื้อจุลินทรีย์รสคล้ายโยเกิร์ตแต่เข้มข้นกว่า ที่สำคัญคือมีคุณค่าทางสารอาหารสูงในระดับที่ชาวตะวันออกกลางถือเป็นยาอายุวัฒนะอย่างหนึ่ง
จากนั้นคีเฟอร์ก็ขยายความนิยมจากตะวันออกกลางสู่อีกหลายดินแดน ไม่ว่าจะยุโรปหรือเอเชีย พร้อมชื่อเสียงที่ถูกบอกกันปากต่อปากถึงเรื่องสรรพคุณช่วยให้ระบบทางเดินอาหารทำงานดี ทั้งยังกลายเป็นส่วนประกอบสำคัญในเครื่องสำอางบำรุงผิวของสตรีมาตั้งแต่ยุคคุณย่าคุณยายยังสาว
มาถึงตรงนี้ เริ่มสงสัยกันรึยังคะว่าทำไมคีเฟอร์ถึงมีสรรพคุณขนาดนั้น?
คีเฟอร์ นมมีชีวิต เพื่อสุขภาพที่ดี 
ตามรากศัพท์ภาษาตุรกี คีเฟอร์มีความหมายว่า ‘ความรู้สึกดี’
อนุมานได้ว่าเป็นความรู้สึกเมื่อมีสุขภาพดี อันเป็นผลลัพธ์หลังจากได้ดื่มเครื่องดื่มเพื่อสุขภาพชนิดนี้เข้าไป โดยต้นทางของสรรพคุณมหาศาลของคีเฟอร์นั้นมาจาก 2 องค์ประกอบด้วยกันค่ะ นั่นคือ ยีสต์และกลุ่มแบคทีเรียผลิตกรดแลคติก (lactic acid bacteria) ซึ่งเป็น 2 สิ่งมีชีวิตที่พึ่งพาอาศัยกัน และร่วมมือกันสร้างสารอาหารมากมาย ทั้งโพรไบโอติกส์ที่ช่วยสร้างสมดุลในระบบทางเดินอาหาร โดยเฉพาะกระเพาะอาหารและลำไส้ใหญ่ กรดโฟลิค ที่ช่วยสร้างเม็ดเลือดแดง ทำให้เซลล์ในร่างกายของเราเต่งตึง สุขภาพดี เพราะมีเลือดเพียงพอไปหล่อเลี้ยง ที่สำคัญยังมีสรรพคุณยับยั้งการดูดซึมไขมันของร่างกาย ทำให้เรามีรูปร่างเพรียวลีนสมใจ และแน่นอนว่าเมื่อระบบทางเดินอาหารมีความสมดุล จากทั้งแบคทีเรียชนิดดีและชนิดไม่ดี (ซึ่งสำคัญทั้งคู่ แต่ต้องมีในระดับที่สมดุลกัน) ภูมิต้านทานของเราก็จะดีไปด้วย โรคภูมิแพ้ต่างๆ นานาย่อมไม่มากล้ำกลาย
ทว่าเมื่อคีเฟอร์ถือเป็นสิ่งมีชีวิต เราก็ต้องเลี้ยงดูมันด้วยความเข้าใจสักหน่อยค่ะ
ความเข้าใจข้อแรกก็คือ คีเฟอร์นั้นมี ‘นม’ เป็นอาหารหลักที่ช่วยทำให้มันเจริญเติบโต ข้อสอง คีเฟอร์รักสภาพอากาศร้อนชื้น อย่างอุณหภูมิห้องในเมืองไทยถือว่าโอเคเลยค่ะ และสาม คีเฟอร์รักความสะอาด เราต้องมั่นใจว่าขวดโหลที่ใช้เลี้ยงคีเฟอร์นั้นสะอาดปราศจากเชื้อตัวอื่น และควรนำคีเฟอร์มาล้างน้ำสะอาดสักเดือนละสองครั้ง เอาละค่ะ ถ้าเข้าใจธรรมชาติของคีเฟอร์กันพอประมาณแล้ว ต่อไปนี้คือขั้นตอนการเลี้ยงดูคีเฟอร์เพื่อให้ได้มาซึ่ง ‘นมคีเฟอร์’ เคล็ดลับสุขภาพดีที่ชาวตะวันออกกลางดื่มกินกันมานาน
วัตถุดิบสำคัญ
1.หัวเชื้อคีเฟอร์ (kefir) อาจหาซื้อยากสักหน่อย เราแนะนำว่าให้ลองหาซื้อตามร้านค้า หรือซูเปอร์มาร์เก็ตที่ชาวตะวันออกกลางนิยมกันนะคะ หรือลองให้ร้านอาหารตะวันออกกลางช่วยติดต่อแหล่งซื้อหัวเชื้อคีเฟอร์ก็ได้
2.นมสด นมในที่นี้อาจเป็นนมวัว นมแพะ หรือนมใดๆ แล้วแต่ชอบ
3.ขวดโหลล้างสะอาด ผึ่งแดดให้แห้ง กระชอนตาถี่สำหรับกรอง
– วิธีการเลี้ยงคีเฟอร์ – 

1.เมื่อได้หัวเชื้อคีเฟอร์มาแล้ว ให้เทนมใส่แค่พอท่วม ใส่ขวดโหลที่ปิดฝาแค่พอหลวมๆ (ให้คีเฟอร์มีอากาศถ่ายเทไว้หายใจ)​ แล้ววางไว้ที่อุณหภูมิห้อง 1 คืนเต็ม เพื่อให้หัวเชื้อคีเฟอร์แตกตัว


2. นำหัวเชื้อคีเฟอร์ที่ได้ มาใส่นมในอัตราส่วน คีเฟอร์ 2 ช้อนโต๊ะ : นมสด 1 ลิตร จากนั้นนำนมผสมคีเฟอร์เทใส่ขวดโหล ปิดฝาแค่พอหลวมๆ แล้ววางทิ้งไว้ที่อุณหภูมิห้อง 12-24 ชั่วโมง


3.เมื่อครบกำหนดเวลา นำนมมากรองผ่านกระชอน เพื่อแยกหัวเชื้อคีเฟอร์ออกมา จากนั้นสามารถนำหัวเชื้อคีเฟอร์ไปเลี้ยงกับนมตามวิธีการขั้นต้นต่อได้ทันที

4. นำนมที่กรองได้มาดื่มทันที อาจปรับรสให้ดื่มง่ายขึ้นด้วยการเติมน้ำผึ้งหรือไซรัป หรือถ้าดื่มไม่หมด ในครั้งเดียว ก็แช่ตู้เย็นเก็บไว้ดื่มต่อได้ประมาณ 5-7 วัน
5. เพื่อความสะอาด เราแนะนำให้นำหัวเชื้อคีเฟอร์มาล้างน้ำสะอาด (ควรเป็นน้ำกรองที่ไม่มีเชื้อต่างๆ ปนเปื้อน) ผ่านกระชอนตาถี่ สักเดือนละ 1-2 ครั้ง
ติดตามเรื่องราวหมักดองและสูตรสำเร็จหมักดองอาหารแต่ละประเภท ที่ทำได้เองที่บ้าน ในบทความเหล่านี้

หมักดอง ภูมิปัญญาเก่าที่กลับมาฮิตใหม่
ซอสพริกหมักเอง ทำง่าย อร่อยดี มีโพรไบโอติกส์
กิมจิผักกาดขาว ยี่ห้ออร่อย เลือกซื้อกิมจิอย่างไรดี ให้ได้ของแท้ หมักธรรมชาติ อร่อย
จาก ginger bug สู่ ginger ale เครื่องดื่มโพรไบโอติกส์ อร่อย ซาบซ่าน
ดองผักกาดเอง เท่จะตาย
‘มิโสะ’ ความอบอุ่นแบบญี่ปุ่นที่ทำเองได้ที่บ้าน
น้ำหมักมีชีวิต โพรไบโอติกส์มหัศจรรย์ กับ ป้านิด-นิดดา หงษ์วิวัฒน์





share this














อรุณวตรี
รัตนธารี

writer










อรพิม
วรรณกายนต์

photographer










วรรณวนัช
วรรณเลิศศิริ

graphic designer










recommended articles









ล่าเตียง









ข้าวผัดไข่แดงไข่เค็ม









หมูสามชั้นย่างเกาหลี









ข้าวยำมังสวิรัติ









น้ำแตงไทย









เนื้อปูคลุกอะโวคาโด









หมูอบกาแฟกับผักอบ









ข้าวบดปลา










recommended videos









สุดยอดวัตถุดิบ by เชฟน่าน ตอนสุดยอดนมควายไทยแลนด์








มาม่าปลากระป๋องต้มยำ เมนูเด็กหอถูก ง่าย อร่อย ! l cook or die!








cook สู้โควิด | หมูสามชั้นย่างเกาหลี








แกงนพเก้า i ciy – cook it yourself








ฝั่นโก๋








สตรอว์เบอร์รีช็อตเค้ก นุ่มฟินเหมือนกินที่ญี่ปุ่น by เชฟน่าน | ciy – cook it yourself








ทาโก้ซอสเนื้อ i ciy – cook it yourself








ต้นตำรับข้าวเปิ๊บ ร้านยายเครื่อง บ้านนาต้นจั่น หนึ่งเดียวในโลก | food review



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







