






เคล็ดลับการใช้ปลาช่อนในอาหารว่างไทย








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




เคล็ดลับการใช้ปลาช่อนในอาหารว่างไทย

story by
ณวรา เปลี่ยนบุญเลิศ
|
20.11.2019 






1,843 views











[ give star ]





pin







pinned







share








star rating










 0 / 5 


submit
reset
















การใช้ปลาช่อนเนื้อนุ่มนวลอย่างถูกวิธี ช่วยเพิ่มรสสัมผัสอันเป็นเอกลักษณ์ในอาหารว่างไทย เช่น ปลาแห้งแตงโม ข้าวเหนียวหน้าปลา ไส้กรอกปลาแนม 

ด้วยความอุดมสมบูรณ์ของประเทศไทย โดยเฉพาะภาคกลาง ซึ่งเป็นที่ราบลุ่มแม่น้ำ มีลำคลองหลายสายไหลรวมกัน บริเวณนี้จึงอุดมด้วยวัตถุดิบธรรมชาติอย่างปลาน้ำจืดไปโดยปริยาย นั่นเป็นเหตุให้ในสำรับอาหารไทยมักมีปลาอยู่ด้วยเสมอ ไม่ว่าจะนำปลามานึ่ง ผัด ทำน้ำพริก หรือแม้แต่ภูมิปัญญาการถนอมปลาไว้กิน เช่น ปลาแห้ง ปลาเค็มต่างๆ 
อาหารว่างซึ่งมีเฉพาะแต่ภาคกลาง มีการใช้เนื้อสัตว์ทั้งหมู ไก่ ปลา แต่สมัยโบราณมักใช้ปลาเพราะเป็นของหาง่าย บ้านเรือนรายล้อมด้วยแม่น้ำลำคลอง จะจับปลาช่อน ปลาดุก จากหน้าบ้านก็ไม่ใช่เรื่องยาก อีกทั้งปลาเป็นเนื้อสัตว์ที่มีความนุ่มนวล ย่อยง่าย เหมาะกับอาหารว่างเป็นอย่างยิ่ง 
ในจดหมายเหตุกรมหลวงนรินทรเทวี มีบันทึกกล่าวถึงว่าปลาแห้งแตงอุลิด (หรือปลาแห้งแตงโมในปัจจุบัน) เป็นหนึ่งในสำรับอาหารในงานเลี้ยงสมโภชพระแก้วมรกตและฉลองวัดพระศรีรัตนศาสดารามในสมัยรัชกาลที่ 1 ซึ่งจะเห็นได้ว่าปลาเป็นวัตถุดิบหาง่ายในทุกยุคสมัย และนำมาทำอาหารว่างให้วิจิตรประณีตในงานสำคัญก็อร่อยไม่แพ้เนื้อสัตว์ใดๆ 

ในอาหารว่างนิยมใช้ทั้งปลาสด ปลาแห้ง ที่ใช้ปลาสด เช่น ปั้นสิบไส้ปลา สาคูไส้ปลา ข้าวเกรียบปากหม้อ ไส้กรอกปลาแนม เมี่ยงปลา ทอดมันปลา ส่วนที่ใช้ปลาแห้ง เช่น ปลาแห้งแตงโม ข้าวเหนียวหน้าปลาแห้ง โดยมากปลาช่อนเป็นปลาที่นิยมใช้ทำอาหารว่างโบราณ เนื่องจากเป็นปลาที่มีเนื้อมาก เนื้อขาวนุ่มหวานมัน ถ้าเป็นไปได้เลือกซื้อปลาช่อนนา ถึงตัวจะเล็ก แต่เนื้อไม่มีกลิ่นคาว เมื่อเทียบกับปลาช่อนเลี้ยงซึ่งตัวโตกว่า เนื้อคาวและมันเยอะกว่า เลือกซื้อปลาช่อนสดหรือตายก็ได้ แต่ถ้าตายต้องยังมีเหงือกแดง เกล็ดมีเมือกลื่น เนื้อปลาใสและสด เวลานึ่งเนื้อจะฟูขาว

เคล็ดลับการเตรียมเนื้อปลาช่อนสำหรับทำอาหารว่างทุกเมนู คือ การขยำเนื้อปลากับน้ำข่าเพื่อไม่ให้เนื้อปลามีกลิ่นคาว บางตำรับอาจใช้วิธีโขลกข่าไปกับเครื่องสามเกลอที่ใช้ในสูตรก็ได้ ส่วนผสมและขั้นตอนมีดังนี้ 
*ปลาช่อน (800 กรัม)  1  ตัว
แป้งมันสำปะหลัง  4  ช้อนโต๊ะ
เกลือสมุทร  4  ช้อนโต๊ะ
น้ำข่า
ข่าแก่หั่นหยาบ  6  ช้อนโต๊ะ
เกลือสมุทร  ½  ช้อนชา

วิธีทำ
1. ล้างปลาช่อนโดยผสมแป้งมันกับเกลือให้เข้ากัน นำไปถูปลาช่อนทั้งตัวให้ทั่ว พรมน้ำเล็กน้อยจนตัวปลาหมาดๆ แล้วถูเพื่อไล่เมือกออกมา ล้างน้ำสะอาด ทำเช่นนี้ 2-3 ครั้ง จนเนื้อปลาหมดเมือก บั้งเนื้อปลาตลอดช่วงตัวเพื่อให้ปลาสุกง่าย
2. ใส่น้ำในหม้อลังถึง ¾ ของหม้อ ยกขึ้นตั้งบนไฟกลางให้เดือด นำปลาใส่ชั้นลังถึงนึ่งประมาณ 20 นาที จนสุก พักให้เย็นสนิทแล้วแกะเอาแต่เนื้อ ได้เนื้อปลาช่อนประมาณ 350 กรัม

3. เตรียมน้ำข่าโดยโขลกข่ากับเกลือให้ละเอียด (เกลือจะช่วยดึงน้ำข่าออกมา) นำข่าที่โขลกไปคั้นเอาแต่น้ำ
4. ขยำเนื้อปลาช่อนกับน้ำข่า โดยใช้สัดส่วนเนื้อปลา 1 ถ้วย น้ำข่า 1-2 ช้อนโต๊ะ (ไม่ควรใส่น้ำข่ามาก รสจะปร่า)
หมายเหตุ

ซื้อปลาช่อนจากตลาดโดยให้พ่อค้าขอดเกล็ด ตัดครีบ ควักไส้และดีปลาออก  





share this














ณวรา
เปลี่ยนบุญเลิศ

chef










ศศิกานต์
เพิ่มสุขทวี

graphic designer







วัตถุดิบ, อาหารว่างไทย, เคล็ดลับ, เมนูปลา 







recommended articles









น้ำจิ้มเคียงคู่อาหารว่างไทย









ขนมค้างคาว ของว่างไทยโบราณ









ผัดไทยให้พิศมัยต้องใส่ใจทุกรายละเอียด









‘หมี่กรอบโบราณ’ ต้องมีกลิ่นรสสดชื่นจากส้มซ่า 









ชั่ง-ตวง–วัด เป๊ะปังไม่มีพลาด มือใหม่ก็เอาอยู่!









ทำน้ำสลัดกินเองสิครับรออะไร









ถอดรหัสพริกแกงไทย









ไข่ต้มปรุงรสแบบญี่ปุ่น ต้มอย่างไรให้ไหลเยิ้ม










recommended videos









4 เมนูยำแซ่บซี๊ด จี๊ดโดนใจ | cook or die








ตะลุยกินแหลกถนนชานมไข่มุก








ไข่หวานญี่ปุ่น tamakoyaki | home cooking by เชฟน่าน








ปลากะพงต้มผักกาดดอง เปรี้ยวแซ่บถึงใจ by เชฟน่าน | ciy – cook it yourself








french onion soup ซุปหอมใหญ่สไตล์ฝรั่งเศส ซุปใสรสชาติกลมกล่อมที่ใครก็ทำได้ l video and recipe








kensaku อาหารญี่ปุ่นแบบซุยซัง | heartmade วัตถุดิบหลักจากหัวใจ








the oven farm | heartmade วัตถุดิบหลักจากหัวใจ








เค้กหม้อหุงข้าว ทำง่ายๆ เนื้อนุ่ม



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























