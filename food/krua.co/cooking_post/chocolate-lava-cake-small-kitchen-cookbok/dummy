






เค้กช็อกโกแลตลาวาจาก small kitchen cookbook








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




เค้กช็อกโกแลตลาวาจาก small kitchen cookbook

story by
ณวรา เปลี่ยนบุญเลิศ
|
17.02.2020 






2,935 views











[ give star ]





pin







pinned







share








star rating










 0 / 5 


submit
reset
















ชวนเข้าครัวกางตำราอาหาร ทำเมนูอร่อยในครัวเล็กๆ สไตล์คนเมือง 

การทำเบเกอรีสำหรับคนที่มีแค่ไมโครเวฟหรือเตาติ๊งเพียงอันเดียวดูจะเป็นไปไม่ได้เลยใช่ไหม ทำไมคิดอย่างนั้นล่ะ แม่บ้านญี่ปุ่นที่มีครัวเล็กๆ พอกระดิกตัวยังสามารถทำอาหารออกมาได้หลากหลายให้สามีและลูกกิน ดังนั้นส่วนตัวฉันจึงคิดว่าเรื่องขนาดของครัว หรือกระทั่งอุปกรณ์ไม่ใช่ตัวปัญหา แต่อยู่ที่การจัดการและการประยุกต์สิ่งเล็กๆ น้อยๆ ในครัวแคบๆ ของคุณต่างหาก
ฉันเองเป็นคนชอบทำอาหารอยู่แล้ว จึงใช้ชีวิต 70% อยู่ในห้องครัว หม้อ ไห อุปกรณ์ทุกอย่างจึงเหมือนหยิบจับเข้ามือไปเสียหมด แต่มีบางครั้งที่ไปใช้ครัวคนอื่นที่เครื่องมือไม่ครบครัน เช่น เวลาไปเที่ยวต่างประเทศ มีครัวเพียงเคาน์เตอร์เล็กๆ เตาไฟฟ้าหนึ่งหัว เขียงพลาสติกบางๆ กับมีดครัวง่อยๆ หนึ่งเล่ม ทำอย่างไรจะทำอาหารไทยให้เพื่อนอีกสามสี่คนกินได้ แถมฝรั่งไม่ได้มีหม้อหุงข้าวไฟฟ้า ต้องงัดวิชาหุงข้าวแบบในค่ายลูกเสือมาอีก เอ้า! ถ้วยชามไม่พอ ใช้เสร็จก็ต้องรีบล้างวนมาใช้ใหม่ เเต่นั่นก็เกิดความรู้สึกสนุกที่ได้ทำอาหารในพื้นที่และข้อจำกัดหลายๆ อย่าง ทำให้สมองเราได้ฝึกคิดพลิกแพลง หรือหลุดออกจากกรอบความเคยชินอะไรบางอย่าง ซึ่งนี่คือหัวใจสำคัญของคนทำอาหาร

เค้กช็อกโกแลตลาวาสูตรนี้ที่ฉันอยากให้ผู้อ่านลองทำก็เหมือนกัน แม้คนส่วนใหญ่จะคิดว่าช็อกโกแลตลาวาเป็นขนมทำยาก ไม่น่าจะทำกินเองได้ที่บ้าน ขอให้พิจารณาสูตรนี้แล้วคิดใหม่ เราใช้เเค่เตาอบเล็กๆ กับอุปกรณ์เบเกอรีเพียง 2-3 อย่าง คือ ตะแกรงร่อนแป้ง ตะกร้อมือ พายยาง หรือถ้ามีไม่ครบทั้ง 3 อย่าง ขอตะกร้อมืออย่างเดียวก็พอ (อันนี้ไม่รวมไมโครเวฟที่คิดว่าทุกบ้านมีอยู่แล้ว) เริ่มตั้งแต่การใส่เนยและช็อกโกแลตไว้ถ้วยเดียวกัน นำไปละลายในไมโครเวฟ ใครไม่มีไมโครเวฟให้ใส่ชามกระเบื้องหรือชามแก้วหนาๆ ใส่ช็อกโกแลตและเนยเข้าเตาอบไป ถ้าเตาอบแคบเตี้ย อาจหาจานปิดด้านบนกันไม่ให้ช็อกโกแลตไหม้ก็ดี รอเวลาจนทั้งสองอ่อนปวกเปียกละลายเป็นเนื้อเดียวกัน เอาออกมาคนให้ช็อกโกแลตกับเนยละลายเป็นเนื้อเดียวกัน ในถ้วยหรืออ่างอีกใบตีไข่แดงไข่ไก่ และน้ำตาลด้วยตะกร้อจนไข่ไก่สีนวลฟู ค่อยๆ ร่อนแป้งกับผงโกโก้ใส่ลงไป คนเบาๆ ให้เข้ากันเท่านั้นเอง ตักหยอดเค้กช็อกโกแลตใส่ถ้วยกระเบื้อง นำเข้าอบไฟแรงเป็นเวลา 8 นาทีจนหน้าเค้กสุกพอดี ให้ตรงกลางหน้าเค้กบุ๋มลงไปเล็กน้อย แสดงว่าเค้กตรงกลางยังคงเหลวอยู่ รีบนำออกจากเตาอบแล้วเสิร์ฟทันทีกับชาหรือกาแฟ
ใครได้ลองทำสูตรนี้แล้วเป็นต้องติดใจในรสชาติและความง่ายแบบตรงไปตรงมาแน่นอน ฉันรับประกัน!
เค้กช็อกโกแลตลาวา
จำนวน 3 ถ้วย
เนยสดชนิดจืด 50 กรัม
ดาร์กช็อกโกแลต 58%  50 กรัม
ไข่แดงไข่ไก่ 1 ฟอง
ไข่ไก่ 1 ฟอง
น้ำตาลทราย 50 กรัม
แป้งสาลีอเนกประสงค์ 13 กรัม
ผงโกโก้ 13 กรัม
อุปกรณ์จำเป็น: ที่ร่อนแป้ง ตะกร้อมือ พายยาง ถ้วยกระเบื้องขนาด 3.5 นิ้ว จำนวน 3ใบ

สนใจสั่งซื้อหนังสือได้ที่
[email protected] sangdad books
หรือคลิก inbox facebook









สนใจสั่งซื้อหนังสือได้ที่ 
[email protected] sangdad books
หรือคลิก  inbox facebook




share this














ณวรา
เปลี่ยนบุญเลิศ

chef










ศศิกานต์
เพิ่มสุขทวี

graphic designer







ช็อกโกแลต, มือใหม่ทำขนม, หนังสือ, เบเกอรี, เมนูทำง่าย 







recommended articles









ขนมหวาน vegan  กินเลย ไม่ต้องกลัวอ้วนอีกต่อไป!









ชั่งตวงวัดต้องเป๊ะ หัวใจในการทำเบเกอรี









piece of heart อบควันเทียน เค้กสุดครีเอทีฟ ท้าทายเบเกอร์มือเก๋า









อุปกรณ์พื้นฐานสำหรับมือใหม่หัดทำเบเกอรี









อ่านเพลิน อิ่มท้อง เดตกับหนอนหนังสือ ไปร้านไหนดี?









‘เจปังหม้อหุงข้าว’ เจปังหมายเลข 2 จากการ์ตูนแชมเปี้ยนขนมปัง สูตรดังเขย่าโลก!









challenge รักตัวเองทุกเช้าด้วย 7-day toast









คัสเตลลาเค้ก จุดเริ่มต้นของขนมญี่ปุ่นผสมตะวันตก










recommended videos









ขนมปังปอนด์เนื้อนุ่มฟูสไตล์ญี่ปุ่น nama shokupan | video and recipe








คีซาเดียญ่าทูน่ากับกัวคาโมเล่ i video & recipe








กระท่อมอาหารอินเดีย | heartmade วัตถุดิบหลักจากหัวใจ








ซูชิไดครั้งหนึ่งในชีวิต








ขุมทรัพย์ท้าวทองกีบม้าฝอยทอง i cook or die!








คำปา ร้านอาหารเหนือโฮมเมด รสมือคุณแม่ หาทานได้ไม่ต้องไปเหนือ | food review








krua dot co พาชิมขนมจากแมลง exotic snack








easy and simple cabbage dishes – 4 เมนูทำง่ายๆ จากกะหล่ำปลี



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







