






3 สูตรขนมสายอุปกรณ์น้อย แต่อร่อยชัวร์!








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




3 สูตรขนมสายอุปกรณ์น้อย แต่อร่อยชัวร์!

story by
ธัญชนก ศรียานนท์
|
14.03.2018 






3,946 views











[ give star ]





pin







pinned







share








star rating










 0 / 5 


submit
reset















ขนม 3 สูตร 3 แบบสำหรับมือใหม่ที่อยากเริ่มต้นกับเบเกอรี่ ไม่มีเตาอบก็ทำได้ 

ถ้าคุณเป็นคนหนึ่งที่อยากแสนอยากจะลองทำเบเกอรี แต่แค่คิดก็ท้อเพราะไหนจะวัตถุดิบที่ดูเฉพาะทาง แถมยังรายชื่ออุปกรณ์เครื่องไม้เครื่องมือที่ดูแล้วช่างห่างไกลตัวเหลือเกิน เราจัดสิ่งนี้มาเพื่อคุณโดยเฉพาะ กับเมนูขนมแบบง่ายๆ ง่ายทั้งวัตถุดิบที่ไม่ต้องไปหาซื้อจากร้านพิเศษใดๆ ง่ายทั้งอุปกรณ์ในการทำที่ใช้แค่ตะกร้อมือบวกของใช้ในครัวธรรมดาๆ บ้านไหนก็มี ได้แก่ กระทะ เตาไมโครเวฟ แค่นี้ก็สร้างสรรค์เบเกอรีง่ายๆ ได้แล้ว จะง่ายแค่ไหน ไปดูกันเลยกับ 3 เมนูขนมง้ายง่ายที่เอามาฝากกันวันนี้

บราวนี่กระทะ
ขนมสุดคลาสสิกอย่างบราวนี่ที่ทุกคนคุ้นเคยว่าต้องใส่พิมพ์แล้วนำไปอบในเตาอบ แต่ขอบอกว่ามันไม่จำเป็นต้องทำแบบนั้นเสมอไป แค่ตะกร้อมือกับกระทะก็ทำบราวนี่ได้! เริ่มต้นด้วยการใช้ตะกร้อมือตี ไข่ไก่ 3 ฟอง น้ำตาล 1 ถ้วย เนยละลาย ¾ ถ้วย กลิ่นวานิลาและเกลืออย่างละ ½ ช้อนชา ให้เข้ากัน จากนั้นใส่แป้งสาลีอเนกประสงค์ 1¼ ถ้วย ผงโกโก้1/3 ถ้วย ตีผสมให้เข้ากัน ตั้งกระทะบนไฟอ่อน ทาเนยบางๆ ในกระทะ เทส่วนผสมที่ตีเสร็จแล้วลงไป ปิดฝา อบด้วยไฟอ่อนๆ 20 นาที เปิดฝาเพื่อโรยท็อปปิ้งต่างๆ ตามชอบ ปิดฝาอบต่ออีก 5 นาที ปิดไฟ พักให้เย็นสักนิด นำออกจากกระทะ แช่ในตู้เย็นช่องธรรมดาให้เหนียวหนึบเย็นฉ่ำรับรองว่าฟินนนนนนน

คุกกี้เนยไมโครเวฟ
เอาใจคนรักกลิ่นเนยหอมๆ ด้วยคุกกี้เนยไมโครเวฟ เพิ่มรสชาติความเข้มข้นของคุกกี้อีกนิดด้วยดาร์ก ช็อกโกแลตหวานๆ ขมๆ ไม่มีถาดสำหรับอบคุกกี้ เครื่องตีสารพัด และเตาอบ ไม่เป็นไร มีแค่ตะกร้อมือ ไมโครเวฟ และจานที่เอาเข้าไมโครเวฟได้ก็พอ!
เริ่มด้วยการใช้ตะกร้อมือตีเนย ½ ถ้วยกับน้ำตาลไอซิ่ง ½ ถ้วย จนเข้ากัน ใส่ไข่ไก่ 1 ฟอง กลิ่นวานิลลาบัตเตอร์ 1 ช้อนชา ผสมให้เข้ากัน ใส่แป้งสาลีอเนกประสงค์1½ ถ้วย ผงฟู ½ ช้อนชา เกลือ ¼ ช้อนชา ตีจนเข้ากันอีกครั้ง จากนั้นใส่ดาร์กช็อกโกแลตบาร์ 70% สับหยาบๆ 1/3 ถ้วย เคล้าให้เข้ากันเล็กน้อย ตักเนื้อคุกกี้ 1ช้อนโต๊ะ วางลงในจาน กดให้แบนเล็กน้อย นำเข้าอบในไมโครเวฟ ไฟกลาง (หรือ 500 w) ประมาณ 3 นาที แต่ต้องหมั่นดูตลอดนะ เพราะคุกกี้อาจไหม้  (ถ้าไม่ชัวร์ลองเพิ่มเวลาทีละ 30 วิ – 1 นาที ก็ได้ค่ะ) นำออกมาพักไว้ให้เย็น แค่นี้ก็ได้คุกกี้เนยกรุบกรอบไว้กินเล่นระหว่างดูหนังเรื่องโปรดแล้ว

มูสช็อกโกแลตผลไม้สด
มูสช็อกโกแลตเนื้อสัมผัสเนียนนุ่มที่ปกติมีความวุ่นวายในการทำไม่น้อย โดยเฉพาะการตีที่ต้องใช้เครื่องตีไฟฟ้า แต่วิธีทำแบบพึ่งกำลังมือแทนกำลังไฟฟ้าก็มีอยู่ หยิบตะกร้อมือคู่ใจขึ้นมาเลยค่ะ อันเดียวเท่านั้น เราทำได้! ตีวิปปิ้งครีม ¾ ถ้วยด้วยตะกร้อมือในอ่างผสม (ก่อนตีให้นำอ่างผสมไปแช่ตู้เย็นให้เย็นจัด จะทำให้ตีขึ้นฟูง่ายขึ้น) ตีจนตั้งยอดอ่อน ใส่ผงโกโก้ ¼ ถ้วย นมข้นหวาน 1 ช้อนโต๊ะ ตีต่อจนขึ้นฟูและเข้ากันดี ตักใส่ถ้วย ตกแต่งด้วยวิปปิ้งครีม สตรอว์เบอร์รี บลูเบอร์รี และยอดสะระแหน่ แค่นี้เป็นอันเสร็จพร้อมเข้าปาก ง่ายกว่านี้ไม่มีอีกแล้ว
อ่านบทความเพิ่มเติม

ตีวิปครีมพลาดดดด ได้เนยกับบัตเตอร์มิลค์ซะงั้น!
5 ความพังของมือใหม่หัดอบ
ชั่ง-ตวง–วัด เป๊ะปังไม่มีพลาด มือใหม่ก็เอาอยู่!





share this














ธัญชนก
ศรียานนท์

food team










อรพิม
วรรณกายนต์

photographer







ขนมทำง่าย, ขนมไม่อบ, มือใหม่, มือใหม่ทำขนม, เบเกอรี 







recommended articles









ชั่งตวงวัดต้องเป๊ะ หัวใจในการทำเบเกอรี









ชั่ง-ตวง–วัด เป๊ะปังไม่มีพลาด มือใหม่ก็เอาอยู่!









lava chocolate cake in cup









ให้โฮมเมดคุกกี้เป็นของขวัญปีใหม่ได้ใจกว่ากันเยอะ









ทุกเรื่อง ‘ช็อกโกแลต’ ที่ต้องรู้ก่อนทำขนมแสนอร่อย









ขนมหวาน vegan  กินเลย ไม่ต้องกลัวอ้วนอีกต่อไป!









ศาสตร์แห่ง new york cheesecake









homemade bread ง่ายนิ๊ดเดียว










recommended videos









แปลงร่างสลัดธรรมดา ให้เป็น ‘สลัดโรลมิกซ์เบอร์รี่’ by เชฟน่าน | ciy – cook it yourself








สปาเกตตีซอสเพสโต้โหระพา สูตรเฮลท์ตี้ ทำง่ายๆ ที่บ้าน | super good food by foodland








เปียกข้าวฟ่างมะพร้าวอ่อน | cook or die!








สุดยอดร้านอาหารทะเลใจกลางเมืองตรัง​ อร่อยจนต้องบอกต่อ | ทริปกินแหลกตรัง หรอยจังฮู้วว! ep. 8








เนื้อเค็มต้มกะทิ i ciy – cook it yourself








ขนมค้างคาวเผือก i cook or die!








สตรอว์เบอร์รีช็อตเค้ก นุ่มฟินเหมือนกินที่ญี่ปุ่น by เชฟน่าน | ciy – cook it yourself








โซบะเส้นสดทำมือ​ แบบญี่ปุ่นแท้ๆ​ | #ววแอดไวซ์เด้อ



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







