






ปลาน้ำดอกไม้เนื้อแน่นหวานปลายหนาว








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

กินตามกาล




ปลาน้ำดอกไม้เนื้อแน่นหวานปลายหนาว

story by
ชรินรัตน์ จริงจิตร
|
07.01.2021 






4,302 views











[ give star ]





pin







pinned







share








star rating










 0 / 5 


submit
reset
















กินตามกาลในช่วงปลายหนาวด้วย 'ปลาสาก' หรือปลาน้ำดอกไม้เนื้อแน่น 

เริ่มต้นปีกับการกินปลาที่เรียกได้ว่าเป็นเจ้าแห่งท้องทะเล ใครๆ ต่างก็บอกว่าต้องลิ้มลองสักครั้งเพราะรสชาตินั้นแสนจะโอชะ ปลาที่ว่านี้ภาษาบ้านฉันเรียกว่า ปลาสาก หรือที่ชาวกรุงเรียกกันว่า ปลาน้ำดอกไม้ นั่นเอง ปลาน้ำดอกไม้นั้นเป็นปลาที่พบได้ง่ายในฝั่งอันดามันและฝั่งอ่าวไทยที่อยู่ติดแถบอันดามัน หรือง่ายๆ ก็คือฝั่งทางใต้ของบ้านเรา ลำตัวมีลักษณะกลมยาว และที่สำคัญมีฟันแหลมคมมาก ด้วยรูปร่างของมันทำให้ว่ายน้ำเร็ว ปราดเปรียว และทรงพลัง จึงทำให้เนื้อปลาน้ำดอกไม้มีความแน่นคล้ายกับเนื้อปลาอินทรีย์ ปลาน้ำดอกไม้ยังแบ่งออกเป็นชนิดย่อยอีก ทั้งปลาสากเหลืองและปลาสากดำ วิธีการสังเกตก็ดูที่ครีบและหาง ถ้าเป็นปลาสากเหลือง ครีบและหางจะมีสีดำ ส่วนปลาสากดำ ครีบและหางก็จะมีสีดำ 


ครั้งนี้เราได้ ปลาสากดำ มาเป็นวัตถุดิบหลัก โดยเมนูที่เราจะทำนั้นเป็นเมนูง่ายแสนง่าย เรียกได้ว่าคุ้นชื่อ คุ้นรสชาติเป็นอย่างดี อย่างเมนู ห่อหมกปลาสาก แต่ที่พิเศษคือเรานำปลาน้ำดอกไม้ไปย่างในกระทะให้เหลืองหอมก่อน จากนั้นถึงทำเครื่องห่อหมกที่มีส่วนผสมของเนื้อปลาสากอยู่ในนั้นด้วย โปะด้านบนเนื้อปลา แล้วห่อด้วยใบตองให้สนิท

นำไปนึ่งให้สุกเล็กน้อย แล้วจึงนำไปอบต่อให้หอมและสีเข้มขึ้น จากนั้นก็จัดใส่จาน เสิร์ฟคู่กับกะหล่ำดาวลูกเล็กน่ารัก ที่นำไปอบให้หอมกลิ่นไหม้เล็กน้อย ราดด้วยหัวกะทิรสชาติเข้มข้น โรยด้วยพริกซอยและใบมะกรูดซอย เพิ่มสีสันให้กับจานนี้ รสชาติของเนื้อปลาที่หวานนิดๆ เมื่อกินคู่กับเครื่องแกงห่อหมกเผ็ดเค็ม ทำให้ลงตัวมาก และด้วยเนื้อปลาที่ผ่านการย่างมาก่อนก็จะมีความหอมนิดๆ ของกลิ่นกระทะ รู้สึกได้ถึงรสชาติอันหลากหลายมิติของเมนูนี้

คลิกที่นี่เพื่อดูสูตรห่อหมกปลาน้ำดอกไม้
ปลาสากยังนำมาทำเมนูสุดหรูได้อีกหลากหลาย ทั้งสเต๊กที่นิยมทำกันมากในเหล่าชาวฝรั่ง เพราะเนื้อปลาขาวสวยและแน่น หรือบางทีก็นิยมนำมาทอดให้เหลืองสวย กินกับน้ำจิ้มอย่างเลมอนมายองเนส ถ้ามาในฝั่งทางบ้านเราที่มักเห็นกันทั่วไปก็นำมาทำเมนูแกงเหลือง ขนมจีนน้ำยา ต้มยำ ผัดฉ่า ทอดกระเทียม ที่สำคัญปลาชนิดนี้ราคาไม่แพง โดยทั่วไปก็มักจะกิโลฯ ละไม่เกิน 100 นิดๆ ช่วงนี้เป็นหน้าของปลาสากพอดี ใครมีโอกาสเดินตลาดเจอะเจอเจ้าปลาชนิดนี้ก็ลองหาซื้อมาทำกินดูนะคะ รับประกันว่าถูกอกถูกใจแน่นอน






share this














ชรินรัตน์
จริงจิตร

food team







กินตามกาล, ปลาน้ำดอกไม้, ห่อหมกปลาน้ำดอกไม้, อาหารประจำฤดู 







recommended articles









สะเดาขมเคล้าสรรพคุณปลายหนาว









หอยนางรมตัวอวบเนื้อหวานรับร้อน









เข้าหน้าร้อนต้องกินแตงโมหวานฉ่ำ (คู่ปลาแห้ง)









สะตอหน้าฝน กลิ่นรสเอกลักษณ์









ช็อกโกแลตเค้ก









cheesy fries









โซจูยาคูลท์ (yogurt soju)









ปลาช่อนต้มเกี้ยมไฉ่










recommended videos









รีวิว 3 ร้าน กินเพื่ออนาคต i food review








อาหารญี่ปุ่นแบบพระเซน อร่อยสุดๆ แม้ไม่มีเนื้อสัตว์ | ทริปกินแหลกล้างโลก เชียงใหม่ ep.6








ต้มไก่บ้านใบมะขามอ่อน – by เชฟน่าน ciy








4 เมนูจากของกักตุน เมื่อต้องกักตัว








ซอฟต์คุกกี้ ดาร์กช็อกโกแลต สูตรนุ่มหนึบ ช็อกเยิ้ม – by เชฟน่าน | ciy – cook it yourself








คาลามารีซอสทาร์ทาร์








สุขภาพดีกับป้านิดดา ตอน กินรักษาเกาต์








น้ำปั่นผลไม้เจ้าเด็ด จรัญสนิทวงศ์ | food review



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







