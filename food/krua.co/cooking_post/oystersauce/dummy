






เพิ่มรสอูมามิด้วยซอสหอยนางรมโฮมเมด








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




เพิ่มรสอูมามิด้วยซอสหอยนางรมโฮมเมด

story by
ชรินรัตน์ จริงจิตร
|
22.04.2021 






3,123 views











[ give star ]





pin







pinned







share








star rating










 0 / 5 


submit
reset
















ซอสหอยนางรมอเนกประสงค์ ต้ม ผัด แกง ทอด เหยาะปุ๊บ อูมามิทันใจ 

ซอสปรุงรสเป็นเครื่องปรุงรสที่อยากจะเรียกว่าอเนกประสงค์ เพราะเพียงเหยาะลงไปในอาหารไม่ว่าจะผัดจะทอดหรือต่อให้ต้มก็ยังเหยาะซอสได้ ก็จะสามารถช่วยให้อาหารนั้นๆ มีความกลมกล่อมขึ้นมาทันที โดยหนึ่งในซอสสุดฮิตที่บ้านไหนๆ ก็ต้องมีติดครัวไว้ก็คือ ซอสหอยนางรม และแน่นอนว่าตามประสาชาว krua เราเลยอยากชวนทุกคนมาทำซอสหอยนางรมกันเองดูค่ะ เพราะแม้จะหาซื้อซอสหอยนางรมสำเร็จรูปได้ง่าย ราคาไม่แพง แต่การทำซอสเองมีข้อดีเหมือนการทำอาหารกินเองนั่นแหละ คือเรามั่นใจได้ว่าสิ่งที่เรากำลังกินเข้าไปอยู่นั้นคืออะไร ขั้นตอนการทำเป็นอย่างไร

ซึ่งปัจจุบันการทำซอสเองค่อนข้างแพร่หลายพอสมควร บางคนทำซอสพริก ซอสมะเขือเทศไว้กินเอง บ้างก็หมักซีอิ๊วไว้หลังบ้าน หรือที่ฮิตๆ กันช่วงไม่กี่ปีมานี้ก็คือเหล้าบ๊วย ที่พอถึงฤดูกาลของบ๊วยทีไร ก็จะเห็นคนหันมาหมักเหล้าบ๊วยกันเต็มไปหมด เช่นเดียวกับ ซอสหอยนางรม หรืออีกชื่อที่อยากจะเรียกก็คือ ซอสอเนกประสงค์ เพราะว่าจะเอาไปต้ม ผัด แกง ทอด (นำไปหมักเนื้อสัตว์) ก็ได้หมด การทำซอสหอยนางรมนั้นนอกจากจะไม่ยาก เมื่อทำเสร็จยังจะได้แปลกใจว่ามันไม่เหมือนกับซอสหอยนางรมที่เราคุ้นชินเลย
ขั้นตอนการทำซอสหอยนางรมเริ่มจากหอยนางรม ซึ่งเป็นวัตถุดิบหลัก นำไปต้มในหม้อน้ำเดือดรวมกับเห็ดหอมแห้งที่แช่น้ำจนนุ่ม จากนั้นก็ตักขึ้น พักไว้
 
ตั้งกระทะใส่น้ำมันมะกอกเพียงเล็กน้อย นำหอมใหญ่ลงผัดให้สุกและมีสีเหลืองคาราเมล (หอมใหญ่เป็นตัวเพิ่มรสชาติอูมามิแบบธรรมชาติ จะได้ความหอมหวานก็จากหอมใหญ่นี่แหละ) จากนั้นนำหอยและเห็ดหอมที่ต้มไว้ลงผัดให้เข้ากันจนส่งกลิ่นหอม ปรุงรสชาติเพิ่มความอร่อยด้วยเกลือสมุทร ซีอิ๊วขาว ผงกระเทียม และผงรากผักชีเล็กน้อย ผัดให้เข้ากัน ตามด้วยน้ำที่ลวกหอย ลดไฟเป็นไฟอ่อน เคี่ยวไปสักพักให้ส่วนผสมเข้ากันดี

แล้วค่อยนำไปปั่นให้ละเอียด เทใส่ขวด ปิดฝาให้สนิท เพียงเท่านี้ก็ได้ซอสหอยนางรมทำเองไว้ใช้งานเรียบร้อย
 
แต่เนื่องจากเป็นซอสที่ทำเอง ฉะนั้นจะไม่มีสารกันบูด เราจึงต้องเก็บซอสที่ทำไว้ในตู้เย็นตลอดเวลา เมื่อจะใช้งานค่อยนำออกมา ระยะเวลาในการเก็บอาจจะค่อนข้างสั้น มีอายุเพียง 1 – 2 สัปดาห์เท่านั้น แต่แลกกับรสชาติที่รับรองว่านัวละมุนและดีต่อสุขภาพ (เพราะปราศจากสารปรุงแต่งและยืดอายุต่างๆ) ยังไงก็คุ้มค่าค่ะ
ดูสูตรซอสหอยนางรมอเนกประสงค์
บทความเพิ่มเติม

ซอสคาราเมล รสชาติน้ำตาลไหม้ที่ใครก็รัก
น้ำเต้าหู้และเต้าหู้ขาวโฮมเมด อร่อยดี มีประโยชน์!
กวนผลไม้เปรี้ยวอมหวาน เก็บไว้กินนานๆ
มายองเนส x น้ำสลัดข้น x น้ำสลัดใส

 
 




share this














พิมพ์ธาดา
ปฐมโภคินเสถียร

photographer







ซอส, ซอสทำเอง, ซอสปรุงรส, ซอสหอยนางรม, ซอสอเนกประสงค์, อาหาร 







recommended articles









ซอสหอยนางรม









5 ซอส diy จากเครื่องปรุงสามัญประจำครัว    









หนังไก่ทอดเนยกระเทียม









ข้าวห่อไข่ลาวา (omurice)









สปาเกตตีโบโลเนส









ข้าวอบหนำเลี้ยบ









ข้าวไก่อบสมุนไพร









จากน้ำซุปสู่ซอสเข้มข้นแสนอร่อย










recommended videos









สมูทตี้มะม่วงโยเกิร์ต | cook สู้โควิด








แอปเปิ้ลครัมเบิล อร่อย! ฟิน!








ต้มไก่บ้านใบมะขามอ่อน – by เชฟน่าน ciy








สุดยอดชานมไข่มุกในใจเรา in taipei








ชาบูชาบูเนื้อที่ต้องกิน








ชูครีมไส้ครีมนมสด ทำง่ายๆ ด้วยหม้อทอดไร้น้ำมัน i cook or die!








จิบชายามบ่ายกับแม่บ้านญี่ปุ่น








เค้กเยลลีผลไม้ ไม่ง้อเตาอบ สดชื่นดับร้อน ทำง่าย สวยเวอร์ | video & recipe



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























