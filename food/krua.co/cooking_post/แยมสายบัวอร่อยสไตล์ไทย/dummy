






แยมสายบัวอร่อยสไตล์ไทยกากใยสูง








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

ขนมไทยจงเจริญ




แยมสายบัวอร่อยสไตล์ไทยกากใยสูง

story by
ประภากมล หุ่นใย
|
17.09.2019 






2,809 views











[ give star ]





pin







pinned







share








star rating










 0 / 5 


submit
reset
















จับแม่สายบัวมาแต่งตัวใหม่ ไม่ใช่แค่แกงกับปลาทูหรือผัดกับกุ้ง แต่ครั้งนี้เราจะหยิบสายบัวมาทำแยมให้หอมฟุ้งไปทั่วคุ้งน้ำ 

ในบรรดาพืชผักพื้นบ้านที่ผู้เขียนเห็นว่ายังมีช่องทางสร้างรายได้ให้เกษตรกรอีกมากคือสายบัวที่มีอยู่เต็มบึงทั่วไทย อีกทั้งบางคนไม่ได้เป็นเกษตรกรที่ปลูกผักขายด้วยซ้ำ แต่อาศัยรับจ้างเก็บสายบัวมาขาย ดังนั้นหากเราช่วยกันบริโภคสายบัวให้มากขึ้นคนรับจ้างเก็บก็จะมีรายได้มากขึ้น
‘แยมสายบัว’ ที่นำมาฝากนี้มีคุณค่าอาหารสูง เต็มไปด้วยกากใยอาหารล้วนๆ และไม่ใช่เมนูใหม่แต่ผู้เขียนเคย ‘มโน’ ไว้ร่วมสิบปีแล้วเป็นส่วนของไส้ในขนมสายบัวชีสเค้กนั่นเอง

ดังที่เขียนไว้ตั้งแต่บทความตอนแรกว่า ‘ขนมไทยจงเจริญ’ นั้นนอกจากผู้เขียนจะนำขนมไทยมาดัดแปลงเพิ่มเติมให้เกิดการบริโภคหลากหลายขึ้น อีกส่วนหนึ่งก็คือการนำพืชผักไทยมาทำขนมอุดหนุนเกษตรกรไทยให้มีรายได้เฟื่องฟูในยุคเศรษฐกิจแฟ่บได้เป็นอย่างดี
เมื่อกล่าวถึงสายบัวสมัยโบราณนั้นนอกจากจะนำมาแกงกับปลาทูหรือผัดกับกุ้งแล้วยังมีขนมไทยโบราณ ‘ขนมสายบัว’ ที่มีลักษณะคล้ายขนมกล้วยและขนมมัน ที่คุณยายนักทำขนมแม่เอ๊ยแต่ละคุ้งน้ำทั่วไทยได้ปรุงความอร่อยหอมนุ่มมันพายเรือล่องน้ำขายแก่แฟนคลับให้ติดใจอยู่เป็นนิจเป็นเนือง ต่อมาภายหลังคุณยายรุ่นก่อนล้มหายตายจากไปขนมสายบัวนั้นก็พลอยหายจากไปด้วย

ผู้เขียนยังพอมีความปลาบปลื้มที่ได้เห็นนักทำขนมไทยตัวยงไม่ทิ้งภูมิปัญญาความอร่อยชนิดนี้ เขียนสูตรขนมสายบัวเผยแพร่ไว้บ้างหรือเคยพบเห็นบางเจ้าทำขายแต่อาจไม่แพร่หลายให้เราได้อุดหนุนกันมากนัก
ดังนั้นวันนี้จึงอยากมาชวนท่านๆ ทำของกินเล่นติดบ้านไว้กินเมื่อไรก็ได้ไฟเบอร์เมื่อนั้น มีฟอสฟอรัสสูง มีสรรพคุณไม่น้อยหน้ารากบัวไหลบัวในรูปแบบความอร่อยที่ต่างออกไปจากขนมสายบัวดังกล่าว แถมในปริมาณแยมสายบัวที่ได้แต่ละช้อนโต๊ะยังมีไฟเบอร์เท่ากับการกินสายบัวสดๆ เป็นถ้วยทีเดียวเชียว และเมื่อทำแล้วจะกินเลยหรือจะแช่เย็นเก็บไว้แบ่งทยอยอร่อยก็ได้นานเป็น 10 วัน
ว่าแล้วไม่รอช้าไปลุยความอร่อยกันค่ะ

วัตถุดิบส่วนผสม
1. สายบัว (ลอกใย/เปลือก) 400 กรัม ล้างน้ำให้สะอาดแล้วตั้งทะแยงในภาชนะให้สะเด็ดน้ำ จากนั้นนำมาบิเป็นท่อนเล็กๆ หรือบางท่านจะใช้มีดหั่นซอยทีละกำๆ ก็เร็วดี แต่ต้องหั่นบนเขียงของหวานที่ไม่มีกลิ่นคาวติดเขียง
2. น้ำเปล่าสะอาดสำหรับเติม ¼  ถ้วยตวง หรือมากกว่านั้น (ขึ้นอยู่กับเตาที่ใช้ผัด หากผัดในกระทะบนเตาแม่เหล็กไฟฟ้าจะไม่ต้องเติมน้ำมาก หากผัดเตาแก๊สน้ำจะแห้งเร็วกว่าต้องเติมน้ำมากกว่า) ทั้งนี้ไม่ว่าจะเตาชนิดไหนกระทะต้องไม่มีกลิ่นคาว (ควรเป็นกระทะที่ใช้ปรุงขนมหวาน)
3. น้ำตาลทรายแดง 30 กรัม
4. น้ำผึ้ง 25 กรัม แนะนำยี่ห้อ langnese หากต้องการใช้ยี่ห้ออื่นให้เลือกที่มีความหอมและรสไม่ซ่า
5. เนยสดแนะนำ anchor
6. ผงอบเชยแนะนำแมคคอร์มิค (ยี่ห้อใดก็ได้ขอให้สดใหม่) ใช้แล้วปิดฝาสนิททุกครั้งเพื่อความหอมค่ะ
วิธีทำ
1. นำสายบัวที่บิหั่นเตรียมไว้ลงกระทะเทน้ำตาลทรายแดงลงผสมแล้วผัดด้วยไฟกลาง
2. เมื่อเดือดครั้งแรกผัดต่อสัก 5 นาที แล้วปิดไฟปล่อยให้ระอุวิธีนี้จะทำให้ประหยัดพลังงานเพราะหากผัดต่อเนื่องไม่ปิดไฟจะใช้เวลานานและเปลืองพลังงานทรัพยากรโลก (ช่วงแรกน้ำในสายบัวจะออกมาชุ่มฉ่ำไม่ต้องตกใจ)
3. ปิดไฟสักพักทำธุระโน่นนี่แช็ทไลน์กับเพื่อนแล้วโปรยผงอบเชยให้ทั่ว จากนั้นเปิดไฟผัดต่อ เดือดแล้วดับไฟอีก 1-2 รอบจนสายบัวสลดและเริ่มเปื่อย ถ้าผัดน้ำเริ่มแห้งให้ค่อยๆ เติมน้ำเลี้ยงไม่ให้ติดกระทะ (ไม่ต้องเติมเยอะเพราะจุดมุ่งหมายคือไม่ให้แห้งเท่านั้น)
4. เมื่อสายบัวสลดนิ่มเละปิดไฟพักอีก ปิดไฟพักแช็ทไลน์กับเพื่อนต่อ หรือจะอัปรูปลงเฟซบุ๊กให้เพื่อนๆ ลุ้นว่ากำลังปรุงเมนูอร่อยอะไรอยู่ให้ชวนฉงนก็ยังได้
5. ก่อนเปิดไฟผัดต่อให้ใส่น้ำผึ้งเคล้าให้ทั่วแล้วผัดต่อให้เดือดเหมือนเดิม ผัดไปมาจนส่วนผสมเหนียว
6. ตรงนี้เลือกได้ถ้าชอบกรุบกรับเคี้ยวกรึบๆ ไม่ต้องผัดจนเยื่อใบแหลกมาก ถ้าชอบให้เนียนเป็นแยมให้ผัดจนสายบัวเปื่อยยุ่ย ว่าแล้วก็ปิดไฟทิ้งให้ระอุอีกรอบ เมื่อได้ลักษณะเนื้อเปื่อย/เนียนมากน้อยตามชอบก็ใส่เนยและเปิดไฟผัดต่อให้หอมเข้าเนื้อ เป็นอันเสร็จพิธี แยมที่ได้จะนำมากินเลยหรือทิ้งไว้ให้คลายร้อนเก็บในภาชนะปิดมิดชิดแล้วนำแช่เย็นก็ได้
7. แยมสายบัวนี้รับประทานโดยทาขนมปังเนื้อนุ่มเปล่าๆ ก็ได้ ทากับขนมปังปิ้งกรอบๆ ที่ทาเนยเค็มบางๆ ไว้ก่อนแล้วก็อร่อย หรือแม้แต่จะบีบน้ำมะนาวพรมลงบางๆ ให้รสเหมือนแยมรูบาร์บผักฝรั่งอย่างบรรเจิดความหวานที่ผู้เขียนกำหนดไว้กลางๆ บางท่านชอบหวานกว่านี้ก็เพิ่มรสได้ หรือชอบให้มีความเป็นไส้ขนมมากกว่าแยมก็ใส่เนยสดมากขึ้น ใส่อบเชยมากขึ้น ให้หอมระเบิดทะลุจอกันไปเลย

เมื่อพบความอร่อยอันเป็นแบบฉบับของตนเองแล้วก็อย่าลืมจัดวางขนมปังให้สวยน่ากินแล้วอัปขึ้นเฟซบุ๊ก ลงไอจี ชวนกันทำชวนกันรับประทาน ใส่แท็ก #ขนมไทยจงเจริญ #เกษตรกรไทยรุ่งเรือง
จึงเป็นอันเสร็จพิธีอย่างแท้จริง!!!
 
บทความเพิ่มเติม

ศาสตร์ของแยมรสหวานอมเปรี้ยว
แยมจากผลไม้ไทย ทำง่าย ประโยชน์เยอะ
ศาสตร์แห่งขนมปัง
nama shokupan ขนมปังปอนด์ญี่ปุ่นหอมกรุ่น นุ่มอร่อย





share this














ประภากมล
หุ่นใย

writer










พัชริดา
พันธุมาศ

graphic designer










พรพิมล
โรจน์สิริอนันต์

photographer







ขนมไทย, ขนมไทยจงเจริญ, ขนมไทยฟิวชั่น, ของหวาน, ประภากมล หุ่นใย, แยม 







recommended articles









ขนมหวาน vegan  กินเลย ไม่ต้องกลัวอ้วนอีกต่อไป!









บีม-ภวินวัชร์กับร้าน บ.ใบไม้ ฟันเฟือง ‘ขนมไทยจงเจริญ’









‘มะขามนัว’ นามะช็อกรสละมุนจากน้ำมะขามเปียก









ขุมทรัพย์ท้าวทองกีบม้า (ตำรับทองม้วน)









‘กะปินัว’ นามะช็อกกะปิสุดนัวครบรสหวานมันเค็ม









‘ขนมชั้นชวนเธอดื่ม’ ขนมชั้นในน้ำกะทิหวานเย็นชื่นใจ









ปลากริมไข่เต่าเกยตื้น ปลากริมเย็นฉ่ำบนกรานิต้านมเย็นชื่น









‘แสนคำนึงลอยคอ’ หม้อแกงปั่นในนมสด ลอยคอด้วยไอศกรีมผลไม้










recommended videos









korean strawberry waffle ‘วาฟเฟิลหน้าล้นสไตล์เกาหลี l café at home








โจ๊กเก่าแก่ที่ชุมพร ก่อนกลับกทม. แวะกินร้านอิตาเลี่ยนแท้ๆ ที่หัวหิน – road trip ชุมพร ep. 6 | ววแอดไวซ์เด้อ








ยำมังคุด i cook or die!








ผัดเผ็ดหมูป่า i ciy – cook it yourself








new york cheesecake วิธีทำละเอียด บอกทุกเทคนิคไม่มีกั๊ก








เรไรมันม่วง l cook or die!








พัฟโลวา








5 ข้อดี ที่ควรมีเครื่องชงกาแฟแคปซูลติดครัว | ของดีติดครัว must have!!!



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







