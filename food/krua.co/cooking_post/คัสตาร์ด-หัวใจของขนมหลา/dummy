






คัสตาร์ด หัวใจของขนมหลายชนิด








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




คัสตาร์ด หัวใจของขนมหลายชนิด

story by
ณวรา เปลี่ยนบุญเลิศ
|
15.06.2018 






22,230 views











[ give star ]





pin







pinned







share








star rating










 0 / 5 


submit
reset















คัสตาร์ด หลากหลายเนื้อสัมผัส และระดับความเข้มข้นที่ดูอย่างไรก็คล้ายๆ กันไปหมด จริงๆ แล้วรายละเอียดที่แยกแยะความต่างคืออะไร และแต่ละชนิดมีชื่อเรียกว่าอะไรกันแน่ 

คัสตาร์ดที่เราได้ยินบ่อยๆ มันคือขนมอะไรกันแน่ อันนี้เรียกคัสตาร์ดเฉยๆ อันโน้นเรียกขนมปังไส้คัสตาร์ด รสชาติก็คือหวานๆ มันๆ คล้ายกันไปหมด แต่ถ้าเป็นสายเบเกอร์รีก็จะรู้ว่าคัสตาร์ดคือหัวใจอย่างหนึ่งของการทำขนมเลยแหละ เพราะมันคือการรวมตัวของวัตถุดิบเบเกอร์รี (ยกเว้นแป้ง) วัตถุดิบที่ว่านี้คือ ไข่แดง นม น้ำตาล นำมาทำให้สุกโดยวิธีต่างๆ กัน เช่น ต้ม ตุ๋น และอบ คัสตาร์ดจึงออกมามีหลายเนื้อสัมผัสและระดับความเข้มข้น ยิ่งข้นมาก มันมาก ยิ่งแปลว่าใส่ไข่แดงเยอะ ส่วนคัสตาร์ดเหลวๆ ก็มี อย่างเช่นซอสวานิลลา ก็ถือเป็นคัสตาร์ดอย่างหนึ่ง ถ้าไม่เห็นภาพเรามีตัวอย่างขนมที่เรากินอยู่บ่อยๆ แต่อาจไม่รู้ว่ามันทำจากคัสตาร์ดหรือเรียกว่าคัสตาร์ด ดังต่อไปนี้

อันดับแรกคือ คาราเมลคัสตาร์ด หรือภาษาฝรั่งเก๋ๆ อ่านว่า ‘เครมคาราเมล’ crème caramel’ ชื่อก็บอกแล้วว่าเป็นคัสตาร์ดที่อยู่กับน้ำคาราเมลเหลวๆ ทำให้สุกด้วยวิธีอบแบบละเมียดละไม คือการอบหล่อน้ำ หรือถ้าเป็นแบบโบราณก็ใช้วิธีนึ่งด้วยไฟอ่อน ให้คัสตาร์ดค่อยๆ สุก เนื้อคัสตาร์ดจึงนุ่มนวลคล้ายไข่ตุ๋น ซึ่งนี่ถือเป็นเคล็ดลับของการทำคาราเมลคัสตาร์ด

ดูสูตรคาราเมลคัสตาร์ดที่นี่ 
อันดับที่สองคือ เครมบลูเล (crème brulee) เป็นคัสตาร์ดอย่างหนึ่งเหมือนกัน ต่างจากคาราเมลคัสตาร์ดตรงที่เนื้อคัสตาร์ดจะหนักกว่า (ไข่แดงเยอะกว่า) และก่อนรับประทานจะทำน้ำตาลไหม้กรอบๆ บนหน้าคัสตาร์ดก่อน

ดูสูตรแครมบรูเล่ได้ที่นี่
อันดับที่สามคือ การทำคัสตาร์ดแบบข้นๆ ในภาษาขนมเรียกว่า เพสทรีครีม (pastry cream) หรือในภาษาฝรั่งเศสเรียก crème patisserie เป็นคัสตาร์ดทำให้สุกด้วยการกวน ใส่แป้ง เช่น แป้งข้าวโพด หรือแป้งสาลีเข้าไปเพิ่ม เพื่อช่วยให้คัสตาร์ดข้นขึ้น มักใช้เป็นไส้ขนมต่างๆ เช่น เอแคลร์ ขนมปัง ทาร์ต เค้ก ฯลฯ ถ้าต้องการให้คัสตาร์ดเนื้อเบา นุ่มหน่อยก็เพิ่มเนย วิปปิ้งครีม หรือเมอแรงก์เข้าไป หากเพิ่มเมอแรงก์ก็จะเรียกว่า ครีมชีบุส (chiboust cream) เชฟฝรั่งเศสมักเอาไปใส่ในชูส์ครีม มิลเฟย ฯลฯ

ดูสูตรคัสตาร์ดที่นำไปทำไส้ทาร์ตได้ที่นี่

ดูสูตรคัสตาร์ดที่นำไปทำไส้ชูส์ครีมได้ที่นี่

ดูสูตรคัสตาร์ดที่นำไปทำไส้ขนมปังได้ที่นี่
อันดับสุดท้าย คัสตาร์ดที่เหลวสุด เรียกว่าซอสวานิลลา ภาษาขนมเรียกว่า เครมอังเกลส (crème anglaise) เป็นพื้นฐานของขนมหลายอย่างที่เราอาจนึกไม่ถึง เช่น ไอศกรีม มูส เหล่านี้มีเบสจากซอสวานิลลาหมด เพียงแต่จะเพิ่มรสชาติอย่างเช่นช็อกโกแลต ผลไม้เข้ามาให้หลากหลาย เอกลักษณ์ของซอสวานิลลานอกจากจะเหลวเพราะไม่มีแป้ง แต่มีไข่แดงเป็นตัวทำข้นล้วนๆ ดังนั้นเวลากวนจึงต้องระมัดระวังเป็นพิเศษไม่ให้ไข่แดงสุกเป็นก้อน เทคนิคคือตีไข่แดงกับน้ำตาลด้านนอกก่อน แล้วค่อยเทนมร้อนลงในไข่แดงทีละน้อยเพื่อปรับอุณหภูมิไข่แดง ก่อนจะเททั้งหมดกลับลงหม้อแล้วคนไปเรื่อยจนได้ที่ ข้นพอเคลือบหลังช้อนได้ แล้วรีบเทซอสลงอ่างที่หล่อน้ำแข็งไว้เพื่อหยุดความร้อนทันที

ดูสูตรซอสวานิลลาที่นำมาทำไอศกรีมได้ที่นี่
เอาละ หลังจากทำความเข้าใจความหมายของคัสตาร์ดแล้ว หวังว่าหลายคนที่อ่านสูตรแล้วจะทำขนมได้ง่ายและสนุกมากขึ้น หรืออย่างน้อยก็รู้ว่าทำไมมันถึงเรียกว่าคัสตาร์ด
บทความเพิ่มเติม

สูตรคาราเมลมัสตาร์ด
สูตรมันหวานญี่ปุ่นไส้คัสตาร์ด
สูตรคัสตาร์ดสองสีกับหมั่นโถว
สูตรบัวลอยคัสตาร์ดทุเรียน





share this














ณวรา
เปลี่ยนบุญเลิศ

chef







คัสตาร์ด, มือใหม่ทำขนม, เบเกอรี 







recommended articles









tropical fruits ในของหวานสไตล์ยุโรป









อะไรเป็นอะไรในวิปปิ้งครีม









ไขความลับฉบับ ‘ชูส์ครีม’ รู้ไว้ทำยังไงก็ไม่พัง









ใช้เตาอบให้เป็น ทำเบเกอรีให้ปัง









ขั้นตอนร่อนแป้งใครว่าไม่สำคัญ ห้ามข้ามนะ!









รวมทริคเบเกอรีที่ต้องรู้ ทำแล้วปังไม่พังแน่นอน!









แพนเค้ก เครป วาฟเฟิล เมนู brunch ง่ายๆ ใครก็ทำได้









ชั่ง-ตวง–วัด เป๊ะปังไม่มีพลาด มือใหม่ก็เอาอยู่!










recommended videos









หลนกุ้ง cook or die!








cook or die! แกงผักปลังกับจิ้นส้ม








พั๊นช์แก้วมังกร i เข้าครัวกับตัวจิ๋ว








สุดยอดข้าวแกงกะหรี่โคตรเจ้มจ้น!








โซบะเย็น & โซเมนเย็น เมนูประจำบ้านวว | ววแอดไวซ์เด้อ








cook สู้ covid-19 | ข้าวไข่ข้นแฮมชีส








สุดยอดลิ้นวัวเซนได หมู่บ้านหมาจิ้งจอก และ มื้อพิเศษที่ zao onsen | ทริปกินแหลกล้างโลก tohoku








จิยูกะโอกะ ย่านที่น่ากินที่สุด!



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







