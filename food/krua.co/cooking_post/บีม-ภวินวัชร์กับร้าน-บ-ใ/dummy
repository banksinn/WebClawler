






บีม-ภวินวัชร์กับร้าน บ.ใบไม้ ฟันเฟือง ‘ขนมไทยจงเจริญ’








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

ขนมไทยจงเจริญ




บีม-ภวินวัชร์กับร้าน บ.ใบไม้ ฟันเฟือง ‘ขนมไทยจงเจริญ’

story by
ประภากมล หุ่นใย
|
10.12.2018 






3,242 views











[ give star ]





pin







pinned







share








star rating










 0 / 5 


submit
reset
















เจ้าของร้านขนมฝรั่ง ผู้สร้างสรรค์ขนมผสมผสานวัฒนธรรมไทย-เทศ อีกหนึ่งฟันเฟืองขับเคลื่อนวงการขนมไทย 

“มีของดีมาฝากกกกก”!!!
สวัสดีค่ะ ท่านผู้อ่านที่รัก
หลังจากคอลัมน์ ‘ขนมไทยจงเจริญ’ ได้ถูกเผยแพร่สู่สายตาท่านผู้อ่านมาตั้งแต่ปลายเดือนมีนาคม พ.ศ. 2561 ที่ผ่านมา ดิฉันหวังเป็นอย่างยิ่งว่า เมนูต่างๆ ที่นำเสนอไปยังท่านนั้นจะเป็นประโยชน์ ทั้งในด้านแรงบันดาลใจ ความเพลิดเพลิน หรือแม้กระทั่งฝากให้ท่านได้ทดลองทำรับประทานเอง หรือสร้างความสุขให้แก่คนในครอบครัวของท่าน ตลอดไปจนถึงหากท่านประกอบอาชีพหรือเป็นเจ้าของร้านค้า แล้วนำเมนูต่างๆ ไปทำขาย เพื่อให้ ‘ขนมไทยจงเจริญ’ ขายดิบขายดียิ่งๆ ขึ้นไปนะคะ     
สำหรับท่านผู้อ่านที่เพิ่งผ่านสายตากับคอลัมน์นี้เป็นครั้งแรก หรือเพิ่งได้อ่านได้รับชมคลิปมาบ้าง แต่อาจไม่ครบถ้วน ดิฉันขอถือโอกาสนี้ รวมรายการและลิ้งค์ย้อนหลัง เพื่อท่านได้คลิกอ่านและรับชมคลิปไว้ดังนี้ นะคะ

เราปฐมฤกษ์ เบิกชัย ไว้ด้วยเมนู ‘หัวหินแสนคำนึง’ พาร์เฟต์ขนมหม้อแกง (คลิก)
‘แสนคำนึงลอยคอ’ โฟลตขนมหม้อแกงกับไอศกรีมมะม่วงเสาวรส (คลิก)
‘ลั่นบึง’ เครื่องดื่มใหม่ สุดไฉไลแดนสยาม จากน้ำตาลสด และสายบัว (คลิก)
‘แสนคำนึงลอยคอรสกลีบลำดวน’ โฟลตกลีบลำดวนกับไอศกรีมรสมะนาว (คลิก)
‘ขุมทรัพย์ท้าวทองกีบม้า’ ฝอยทองและไอศกรีมชาเขียว” (คลิก)
‘ขุมทรัพย์ท้าวทองกีบม้า ตำรับ ทองม้วนกรอบ’ ข้าวเหนียวหน้ากุ้ง ทองม้วนกรอบ กับไอศกรีมวานิลลา (คลิก)
‘ไข่มังกร’ทองหยอดคลุกมัทฉะ (คลิก)

เกริ่นมาหลายบรรทัด ขอวกเข้าความอันเป็นหัวใจของการเขียนคอลัมน์ ‘ขนมไทยจงเจริญ’ นี้ กล่าวคือขนมไทยดั้งเดิมคนกินก็กินกันอร่อยอยู่แล้ว ไม่ต้องดัดแปลงอะไร แต่ยังมีโอกาสสร้างตลาดสำหรับคนที่ไม่กิน หรือหลงลืมขนมไทยทรงคุณค่าของเราไป เพราะคนไม่กินก็ไม่กินอยู่วันยังค่ำ โดยเฉพาะเมื่อกระแสขนมต่างชาติเข้ามาเมื่อ 10 กว่าปีที่ผ่านมา บรรดาคอขนม เพลิดเพลินกับขนมฝรั่งกันมาก ดิฉันจึงอยากเป็นอีกฟันเฟืองหนึ่ง ที่ช่วยคิดช่วยทำต่อยอดขนมไทยให้มีรสชาติที่น่าสนใจ ถูกปากถูกคอผู้บริโภคขนมหวานที่รักทุกท่าน 
โดยสิ่งที่เป็นเอกลักษณ์ของชนชาวสยาม คือ ‘การเลือก รับ ปรับ ใช้’ เราเป็นคนฉลาดและรู้จักดัดแปลง ความสามารถนี้อยู่ในเลือดเนื้อชนชาวสยาม อันจะเห็นได้จากวิวัฒนาการของอาหารไทยในช่วงยุคสมัยต่างๆ อย่าว่าเแต่เรื่องขนมเลยค่ะ หมวดอาหารคาว สำรับกับข้าว ยิ่งเห็นได้ชัด สิ่งใดดีก็อนุรักษ์ไว้ ในขณะเดียวกันก็พัฒนาสิ่งดีให้ดียิ่งขึ้นไปอีก เพื่อจะไม่เสียดี

ว่าแล้วก็ขอเข้าเรื่อง ‘มีของดี’ มาฝากกันเสียทีค่ะ ภารกิจช่วยกันคิดช่วยกันทำให้ ‘ขนมไทยจงเจริญ’ นั้น จะต่อยอดกันไปในวงกว้างไม่ได้ หากขาดฟันเฟืองน้อยใหญ่ทั่วไทย ดีใจที่เห็นผู้อ่านเมนูต่างๆ ของ ‘ขนมไทยจงเจริญ’ ไปทำหรือต่อยอดนะคะ ในบทความตอนนี้ ดิฉันจึงขออนุญาต แนะนำฟันเฟืองขนมไทยจงเจริญอีกท่านหนึ่ง คุณภวินวัชร์ โชคเศรษฐปวินท์ หรือ คุณบีม ที่มีหัวใจไทยดวงงาม แถมมีดีกรีจากสถาบันการอาหารและขนมหวานระดับโลกอย่าง le cordon bleu โดยคุณบีม ได้รับรางวัลอันดับ 1 หลักสูตรประกอบขนมอบชั้นสูง จากสถาบันเลอกอร์ดงเบลอดุสิต 1st diploma de patisseri, le cordon bleu dusit เป็นการันตีฝีมือ 

ดิฉันมีโอกาสรู้จักคุณบีมจากรุ่นน้องที่น่ารักมากท่านหนึ่ง และมีโอกาสสนทนาพูดคุยจนได้ทราบว่านอกจากคุณบีมจะมีร้านขนมฝรั่งอร่อยๆ มีชื่ออยู่ที่สัตหีบแล้ว คุณบีมยังเป็นครูสอนขนมไทยอีกด้วย ตรงนี้น่าชื่นชมมากๆ ที่ชำนาญงานขนมสากล แต่หัวใจไม่ทิ้งขนมไทย ยิ่งได้ทราบรายละเอียดลักษณะการสอนด้วยแล้ว ยิ่งปลื้มในความเป็นไทยในสายเลือดตรงที่ ‘เลือก รับ ปรับ ใช้’ กล่าวคือสำหรับงานขนมไทยนั้น คุณบีมไม่ได้ร่ำเรียนที่ไหนมา หากแต่สนใจและทดลองทำเองจากตำราทางอินเทอร์เน็ต และด้วยการทดลองทำด้วยตัวเองจนชำนาญนี้เอง ทำให้คุณบีมได้รู้วิธีการต่างๆ ที่จะทำขนมไทยให้สำเร็จดีงาม โดยมีทางเลือกปรับเปลี่ยนวิธีการใช้เครื่องมือต่างๆ เท่าที่มี หรือเท่าที่ทางถนัด ของ ‘ทางมือ’ ของแต่ละคน

นอกจากสร้างทางเลือกความสำเร็จของตน ก็ยังปลูกสร้างความหลากหลายในความสำเร็จแก่บรรดาลูกศิษย์ลูกหา อีกด้วย เช่น การทำทองหยอดให้ได้ลูกสวย ใครทำมือเปล่าแล้วสวยก็ทำด้วยมือ ใครทำด้วยช้อนแล้วสวย ก็ทำด้วยช้อน การใช้อุปกรณ์ เช่น กระทะก็เช่นกัน มีกระทะแบบไหน นำกระทะแบบที่มีมาใช้ สร้างหนทางความสำเร็จได้เช่นกัน
นี่คือหัวใจของการเลือก รับ  ปรับ ใช้ ขนมไทยจะไม่มีวันตาย ไม่ว่าจะมีอุปสรรคใดๆ ก็ตาม
ความชำนาญและชื่อเสียงของคุณบีมในฐานะครูผู้ให้ความรู้เรื่องขนมไทยกว้างขวาง ได้รับความชื่นชมจากหน่วยงานราชการของสัตหีบและพัทยา เป็นอาจารย์สอนขนมไทยและขนมอบฝรั่งประจำส่วนงานวิชาการและการพัฒนาการศึกษาชุมชนเมืองพัทยา
ด้วยหัวใจที่รักขนมไทยและความรู้ด้านขนมฝรั่งสากลที่คุณบีมมี จึงไม่น่าแปลกใจเลยที่คุณบีมจะสร้างสรรค์ขนมผสมผสานวัฒนธรรมที่น่าสนใจขึ้นมาใหม่ ล่าสุดคือคอลเลคชั่นพิเศษ 10 รายการที่ดิฉันนำมาฝากในวันนี้ คือ ‘บูรพาบ้านเกิด’ เมนูพาร์เฟต์ที่นำเสนอ ‘มะพร้าว’ ออกมาได้มีมิติที่น่าสนใจและมีรสชาติดีงาม

ขอบคุณคลิปโดย คุณลูกปัด-ปุริมปรัชญ์ ไชยะคำ เจ้าของหมู่บ้านช้างพัทยา
ในช่วงปีใหม่นี้ขอเชิญท่านที่รักนิยมไทยเที่ยวเมืองไทยแวะพัทยา สัตหีบ และเยี่ยมชมผลงานความอร่อยของคุณบีม ได้ที่ ‘ร้าน บ. ใบไม้’ สาขาสัตหีบกันนะคะ เพราะนอกจากผู้ผลิตแล้ว ท่านผู้อ่านที่รักคือผู้บริโภคที่ถือเป็นอีกฟันเฟืองสำคัญของ ‘ขนมไทยจงเจริญ’ ค่ะ เผื่อท่านผู้อ่านที่รักได้ชิมขนมของคุณบีมแล้วจะเกิดแรงบันดาลใจ ต่อยอดขนมไทยออกไปไม่จบสิ้น

ผู้เขียนหวังเป็นอย่างยิ่งว่าผู้รักการทำขนมทุกท่านทั้งในเมืองไทยและหัวใจไทยในต่างแดน จะลุกขึ้นมาสร้างสรรค์ผลงานของตัวเอง และร่วมกันเป็นฟันเฟืองขนมไทยในส่วนหรือลักษณะที่ตนเองถนัด
สวัสดีปีใหม่ สุขใจ สำราญ #เป็นอันเสร็จพิธี
 
บทความเพิ่มเติม

ขนมไทยไม่มีวันตาย
หีบห่อขนมไทย อัตลักษณ์ทรงคุณค่า
ชูถิ่น ตำนานวัตถุดิบขนมไทยและซ่าหริ่มแสนอร่อย
แม่ละเอียด ขนมไทยที่ครองใจชาวเพชรฯ
สารพัดแป้งในขนมไทย
5 สูตรขนมไทยทำเองได้ที่บ้าน





share this














ประภากมล
หุ่นใย

writer







top chef ขนมหวาน, ขนมไทย, ขนมไทยจงเจริญ, ขนมไทยประยุกต์, ขนมไทยฟิวชั่น, ประภากมล หุ่นใย, เชฟขนมหวาน, เชฟบีม 







recommended articles









ขุมทรัพย์ท้าวทองกีบม้า (ตำรับทองม้วน)









‘ขนมชั้นชวนเธอดื่ม’ ขนมชั้นในน้ำกะทิหวานเย็นชื่นใจ









โอเลี้ยงลุงเฮง กาแฟฟิวชั่นรุ่นปู่แห่งโค้งน้ำเจ้าพระยา









‘เมี่ยงเย็น’ เมี่ยงคำเคียงไอศกรีม พสุธากัมปนาท (earthquake) ฉบับไทย









‘มะขามนัว’ นามะช็อกรสละมุนจากน้ำมะขามเปียก









ปลากริมไข่เต่าเกยตื้น ปลากริมเย็นฉ่ำบนกรานิต้านมเย็นชื่น









จับเลี้ยงกรานิต้า รวมมิตรเกล็ดน้ำแข็งหวานเย็นดับร้อนเมืองสยาม









‘กะปินัว’ นามะช็อกกะปิสุดนัวครบรสหวานมันเค็ม










recommended videos









หมึกคั่วพริกเกลือ l cook or die!








สุดยอดชานมไข่มุกในใจเรา in taipei








ขนมปังคาราเมลป็อปคอร์นสไตล์เกาหลี caramel popcorn bread | cafe at home








เค้กเยลลีผลไม้ ไม่ง้อเตาอบ สดชื่นดับร้อน ทำง่าย สวยเวอร์ | video & recipe








สปาเก็ตตี้เบคอนพริกกระเทียม​ | cook สู้ โควิด








ฝั่นโก๋








เกี๊ยวหมูซอสเสฉวน | home cooking by chef nan








‘ป่า’ ในสวนมะพร้าวของลุงวิทยา



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























