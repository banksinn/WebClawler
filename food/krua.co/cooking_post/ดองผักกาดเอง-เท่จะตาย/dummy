






ดองผักกาดเอง เท่จะตาย








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




ดองผักกาดเอง เท่จะตาย

story by

|
04.07.2018 






71,782 views











[ give star ]





pin







pinned







share








star rating










 0 / 5 


submit
reset















ใครว่าดองผักเป็นเรื่องยาก ความจริงแล้วดองผักอย่าง 'ผักกาดดอง' ทำเองง่าย ทำได้ที่บ้าน 

เมื่อรู้ว่าอาหารหมักดองที่จริงแล้วดีต่อสุขภาพ และการได้ลงมือดองเองก็ยิ่งดีเข้าไปใหญ่ เพราะเราคัดเลือกวัตถุดิบเองได้ ชอบรสชาติแบบไหน จะเปรี้ยวน้อยเปรี้ยวมากก็เลือกได้ เลยนึกสนุกอยากทำของหมักดองกับเขาบ้าง สายชอบทำอาหารอย่างเราเลยเลือกผักที่ดองแล้วนำมาทำอาหารได้หลากหลาย ทุกคนในบ้านกินกันได้หมด เลยขอจบที่ ‘ผักกาดดอง’ ว่าแล้วก็ออกจากบ้านไปตลาดซื้อของมาทำเลยดีกว่า
การจะได้ผักกาดดองที่ดีต้องเริ่มจากผักกาดที่ดี ผักกาดที่นิยมนำมาทำผักกาดดองคือ ผักกาดเขียวปลี หรือบางคนเรียกว่า ผักโสภณ ที่นิยมนำมาทำเป็นผักดองก็เพราะตัวผักมีรสชาติที่ขม หากนำไปประกอบอาหารตามปกติอาจจะกินค่อนข้างยาก และด้วยความที่ก้านใบมีความอวบ เนื้อแน่น จึงเหมาะกับการนำมาดอง เพราะเมื่อดองเสร็จเรียบร้อยไม่แค่รสชาติขมๆ ที่จะหายไป โคนใบยังมีความกรอบ ไม่เปื่อยยุ่ย จะดองเปรี้ยวหรือดองเค็มก็ได้ตามชอบ

– วิธีการดองผักกาด –
หลังได้ผักกาดเขียวปลีมาแล้ว ก็เข้าสู่ขั้นตอนการดอง ที่บอกเลยว่าไม่ได้ยุ่งยากอะไร ใช้วัตถุดิบไม่เยอะ และที่สำคัญ ใช้เวลาเพียงไม่นานเราก็สามารถนำผักที่ดองมาประกอบอาหารได้แล้ว โดยสูตรการดองผักนั้นมีหลากหลาย ไม่ว่าจะใช้น้ำตาล เกลือ น้ำข้าว น้ำตาลปี๊บ น้ำส้มสายชู ซึ่งเราขอเลือกสูตรที่คิดว่าดูธรรมชาติมากที่สุดคือใช้ น้ำ เกลือ และน้ำข้าว (เกิดจากการต้มข้าวกับน้ำแล้วได้น้ำข้าว) มาเป็นส่วนประกอบหลักในการดอง

เริ่มด้วยแบ่งการดองผักออกเป็น 2 ขั้นตอน ขั้นแรกหมักเกลือกับผัก เพื่อไล่น้ำออกจากผักและช่วยลดความขมของผัก โดยขยำผักกับเกลือให้เข้ากัน ทิ้งไว้ประมาณ 30 นาที บีบเอาน้ำออกให้หมด นำไปล้างน้ำ 2-3 รอบ ก่อนนำไปเรียงลงในภาชนะที่จะทำการหมัก (ต้องเป็นภาชนะที่มีฝาปิดมิดชิดเพื่อป้องกันอากาศเข้าไป และก่อนหมักควรต้มภาชนะในน้ำเดือดจัดแล้วตากให้แห้งก่อนนำมาหมักทุกครั้ง)



หลังจากนำผักเรียงใส่ในภาชนะเรียบร้อย ต้มน้ำ เกลือ และข้าวสารในหม้อให้ข้าวสุกและเปื่อยกำลังพอดี (คิดแบบง่ายๆ เหมือนการต้มข้าวต้มให้ข้าวสุก) พอข้าวสุกได้ที่ พักให้หายร้อนเล็กน้อย

เทน้ำที่ต้มลงในภาชนะที่เรียงผักไว้ (เทน้ำในขณะที่น้ำกำลังอุ่นๆอยู่ เพื่อเป็นการฆ่าเชื้อแบคทีเรียไปในตัว) จากนั้นกดผักให้จมน้ำให้มิด ถ้าผักไม่จมน้ำให้ใช้ไม้ขัดเอาไว้เพื่อให้ผักจมน้ำให้หมด ปิดฝา แล้วหมักทิ้งไว้ประมาณ 3-4 วัน ก็สามารถนำมากินได้เลย


หมายเหตุ ความเปรี้ยวของผักดองขึ้นอยู่กับระยะเวลาในการหมัก ถ้าหมักทิ้งไว้นานความเปรี้ยวก็จะมากขึ้นเรื่อยๆ เมื่อได้ความเปรี้ยวที่ต้องการ สามารถนำผักดองเข้าตู้เย็นได้เลยค่ะ
คุณประโยชน์ของผักกาดดอง
เราอาจจะได้ยินบ่อยๆ ว่าอาหารหมักดองไม่มีประโยชน์ใดๆ เลยต่อร่างกาย แต่จริงๆ แล้วนั้นอาหารหมักดองมีแบคทีเรียที่เรียกว่าเจ้า lactobacillus acidophilus ซึ่งมีประโยชน์ต่อร่างกายเป็นอย่างมาก ทั้งช่วยทำความสะอาดลำไส้ ช่วยย่อยอาหาร เสริมสร้างภูมิคุ้มกันให้ร่างกาย ลดระดับคอเลสเตอรอลในเลือด การหมักดองยังทำให้อาหารอยู่ในรูปที่ดูดซึมง่ายยิ่งขึ้น ร่างกายจึงนำสารอาหารไปใช้ได้อย่างรวดเร็ว
นอกจากจะมีประโยชน์ต่อร่างกาย มันยังมีประโยชน์ในตัวเองด้วย เพราะแบคทีเรียที่อยู่ในอาหารหมักดอง ขณะทำการย่อยสารอาหารและน้ำตาล มันจะสร้างกรดแลคติก ซึ่งเจ้ากรดตัวนี้เองที่ช่วยถนอมอาหาร ป้องกันไม่ให้แบคทีเรียอื่นเข้ามาทำลายให้อาหารเน่าเปื่อยง่าย การหมักดองจึงเป็นรูปแบบหนึ่งของการถนอมอาหาร

อย่างไรก็ตาม ข้อควรคำนึงในการทำผักกาดดองกินเองก็คือเรื่องของความสะอาด เพราะการดองแต่ละครั้งทำในปริมาณค่อนข้างเยอะ (คงไม่มีใครดองผักกาดหัวเดียวเนอะ) ระหว่างการดองถ้าไม่ระวังให้ดีอาจมีสิ่งสกปรกปนเปื้อนได้ง่าย ซึ่งอาจทำให้เกิดอาการท้องร่วง ดีไม่ดีแถมด้วยอาหารเป็นพิษ ฉะนั้นสิ่งสำคัญคืออุปกรณ์ทุกอย่างต้องผ่านความร้อนเพื่อฆ่าเชื้อในระดับหนึงก่อน เพราะความสะอาดสำคัญมากจริงๆ
และเนื่องจากผักกาดดองมีโซเดียมค่อนข้างสูงเพราะวัตถุดิบหลักในการดองคือเกลือ จึงควรกินแต่พอดีและไม่ควรกินติดๆ กันหลายวัน เพราะเมื่อร่างกายรับโซเดียมเข้าไปมากๆ จะมีความเสี่ยงสูงในการเกิดโรคไตและความดันโลหิตสูง เอาเป็นว่าต่อให้เราทำเองแต่ก็กินแต่พอน้อยเพื่อป้องกันโรคที่จะตามมานะคะ
– เมนูอร่อยจากผักกาดดอง –
แล้วก็ถึงเวลาจัดการนำผักกาดดองแสนอร่อย (และสะอาดปลอดภัย) ของเราไปแปรรูปเป็นเมนูต้มผัดแกงทอดขึ้นโต๊ะอาหารกันแล้ว กับ 5 เมนูแนะนำที่เราเอามาฝาก แต่ละเมนูได้ใช้ผักกาดดองแต่ละส่วนแบบไม่ซ้ำซาก เลือกตามชอบได้เลย
กระเพาะหมูผัดเกี้ยมไฉ่
เกี้ยมไฉ่ก็คือส่วนที่เป็นใจตรงกลางของผักกาดเขียวที่นำมาดองนั่นเอง เมนูนี้เราจะนำเอากระเพาะหมูมาผัดกับเกี้ยมไฉ่ นำกระเพาะหมูถูกต้มให้เปื่อยนุ่ม ผัดกับเกี้ยมไฉ่กรุบกรอบ ตัดเลี่ยนด้วยพริกชี้ฟ้าเล็กน้อยเพื่อเพิ่มรสชาติ สามารถกินกับข้าวสวยก็ดีหรือจะกินกับข้าวต้มก็ย่อมได้

ดูสูตรกระเพาะหมูผัดเกี้ยมไฉ่ที่
ต้มซี่โครงหมูผักกาดดอง
เมนูเบสิกแต่เป็นที่ชื่นชอบของทุกเพศทุกวัย เคล็ดลับอยู่ที่การล้างความเปรี้ยวออกจากตัวผัก โดยการนำผักกาดดองที่จะใช้ไปต้มล้างน้ำประมาณ 2 ครั้ง (ขึ้นอยู่กับความเปรี้ยวของตัวผักกาดดอง) บางคนก็นิยมต้มจนเปื่อยนุ่มก่อนจะนำมาลงหม้อ หรือบางคนก็ต้มแค่พอล้างความเค็มออกแล้วค่อยมาต้มต่อกับซี่โครงหมูให้เปื่อยนุ่มไปพร้อมกัน หลังจากนั้นก็ปรุงรสตามใจชอบได้เลย

ดูสูตรต้มซี่โครงหมูผักกาดดองที่นี่
หัวปลาจีนนึ่งทรงเครื่อง 
ฟังจากชื่ออาจจะคิดว่าเอาผัดกาดดองมาทำตรงไหน เมนูนี้เราใช้เฉพาะส่วนใบผักกาดดองมาสับเป็นชิ้นเล็กๆ วางรองบนจานก่อน จากนั้นนำหัวปลา ผัก และเนื้อสัตว์ต่างๆ วางด้านบน แล้วนำไปนึ่งให้ทุกอย่างสุก ความเปรี้ยวและเค็มของใบผักกาดดองจะซึมเข้าหัวปลาอร่อยกลมกล่อม

ดูสูตรหัวปลาจีนนึ่งทรงเครื่องที่นี่
ปลาทูต้มกานาฉ่าย 
กานาฉ่ายคือใบผักกาดดองที่เอามาสับเป็นชิ้นเล็กๆ แล้วนำไปเคี่ยวจนเปื่อยนุ่ม ปรุงรสให้มีรสชาติเค็มๆ หน่อย แต่ในเมนูนี้เป็นการนำใบผักกาดดองมาสับให้เป็นชิ้นเล็กๆ แล้วนำไปเคี่ยวกับเนื้อปลาทู ใส่เห็ดหอม ปรุงรสนิดหน่อย เคี่ยวให้เนื้อปลาสุกนุ่ม แนะนำให้กินกับข้าวสวยร้อนๆ รับรองฟินสุดๆ

ดูสูตรปลาทูต้มกานาฉ่ายที่นี่
ปลาช่อนต้มเกี้ยมไฉ่ 
เห็นหน้าตาอาจจะคิดว่าเป็นแกงส้ม แต่ไม่ใช่ค่ะ ที่สีเป็นแบบนี้เกิดจากการต้มน้ำกับเต้าหู้ยี้และใจผักกาดดอง ปรุงรสให้ได้รสชาติที่ต้องการ จากนั้นนำเนื้อปลาช่อนที่ทอดแล้วใส่ลงไป เป็นอันเสร็จ

ดูสูตรปลาช่อนต้มเกี้ยมไฉ่ที่นี่
ติดตามเรื่องราวหมักดองและสูตรสำเร็จหมักดองอาหารแต่ละประเภท ที่ทำได้เองที่บ้าน ในบทความเหล่านี้

หมักดอง ภูมิปัญญาเก่าที่กลับมาฮิตใหม่
ซอสพริกหมักเอง ทำง่าย อร่อยดี มีโพรไบโอติกส์
กิมจิผักกาดขาว ยี่ห้ออร่อย เลือกซื้อกิมจิอย่างไรดี ให้ได้ของแท้ หมักธรรมชาติ อร่อย
จาก ginger bug สู่ ginger ale เครื่องดื่มโพรไบโอติกส์ อร่อย ซาบซ่าน
‘มิโสะ’ ความอบอุ่นแบบญี่ปุ่นที่ทำเองได้ที่บ้าน
คีเฟอร์ (kefir) เครื่องดื่มนมมีชีวิต เพื่อสุขภาพที่ดี
น้ำหมักมีชีวิต โพรไบโอติกส์มหัศจรรย์ กับ ป้านิด-นิดดา หงษ์วิวัฒน์





share this














อรพิม
วรรณกายนต์

photographer










ชรินรัตน์
จริงจิตร

food team










recommended articles









ล่าเตียง









ต้มผักกาดดองกระดูกหมู









หมูมะนาว









มัสมั่นฟองเต้าหู้









ราสมาลัย หวานนุ่มชุ่มนมอย่างอินเดีย









คาเนลโลนีปวยเล้งอบชีส









น้ำเก๊กฮวย









แกงฉู่ฉี่ปลาช่อน










recommended videos









เตาอบ balmuda ปะทะ xiaomi เตาไหนอบขนมปังอร่อยกว่ากัน l ของดีติดครัว must have!!!








คาเนลโลนีผักโขม i ciy – cook it yourself








cook สู้โควิด |ขนมจีนน้ำยาทูน่า








ทีรามิสุ








สูตรน้ำจิ้มแซ่บเวอร์ i cook or die!








ข้าวแกงกะหรี่หมูสามชั้นทอดน้ำปลา l cook or die








ที่สุดของ ‘แครอทเค้ก’ ย่านอารีย์ | เบื้องหลังความอร่อย laliart coffee








คาเฟ่เชียงใหม่ที่อยากกลับไปแล้ว กลับไปอีก khagee | ทริปกินแหลกล้างโลก เชียงใหม่ ep.2



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







