






challenge รักตัวเองทุกเช้าด้วย 7-day toast








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




challenge รักตัวเองทุกเช้าด้วย 7-day toast

story by
เสาวลักษณ์ เชื้อคำ
|
09.11.2021 






1,271 views











[ give star ]





pin







pinned







share








star rating










 0 / 5 


submit
reset
















ชวนตื่นแต่เช้ามามอบสิ่งดีๆ ให้กับร่างกาย ด้วยของอร่อยฝีมือตัวเอง 

เมื่อก่อนเราเคยเชื่อว่าอาหารมื้อเช้าคือมื้อสำคัญของสมอง แต่งานวิจัยและการศึกษาทางวิทยาศาสตร์ในยุคหลังก็ได้มาเฉลยแล้วว่าอาหารเช้าไม่ได้มีผลต่อร่างกายที่แตกต่างไปกว่าการกินอาหารมื้ออื่นๆ มากนัก แต่กระนั้นเอง สำหรับตัวฉันแล้วอาหารเช้าก็ยังเป็นมื้อที่มีผลต่อจิตใจมากทีเดียว ถึงขนาดว่าวันไหนชีวิตพาไปเจอเรื่องราวแสนทรหด ฉันมักจะรีบเข้านอนเพื่อกด skip เรื่องวุ่นวายต่างๆ แล้วจะได้รีบตื่นมากินข้าวเช้าเร็วๆ พร้อมกับคิดเมนูไว้ล่วงหน้าเรียบร้อย แล้วพอตื่นเช้ามาได้กินของอร่อยตามนั้นฉันก็จะรู้สึกดีขึ้นจริงๆ ด้วยละค่ะ
เพราะฉะนั้น ในช่วงที่สถานการณ์บ้านเมืองช่างตึงเครียดเช่นนี้ ฉันเลยอยากชวนทุกๆ คนมาทำชาเลนจ์อร่อยๆ ด้วยการเสิร์ฟมื้อเช้าให้ตัวเองเป็น toast ที่ดีทั้งรสชาติและหน้าตา ลองตื่นเร็วกว่าเดิมอีกซัก 20-30 นาทีมาปรนนิบัติพัดวีตัวเองบ้างก็ไม่มีอะไรเสียหายนะคะ แถมวันไหนที่ตื่นแต่เช้ามาเข้าครัวเนรมิตอาหารมื้อแรกที่เต็มไปด้วยสารอาหารดีๆ ก็ยิ่งจะทำให้เรามีเรี่ยวแรงเผชิญงานการและใช้ชีวิตไปตลอดทั้งวันเชียวเมนูทั้งหมดนี้มีทั้งคาว หวาน ง่ายๆ และซับซ้อนขึ้นมาเล็กน้อยเพื่อหมุนเวียนกันไปไม่ให้จำเจ บางเมนูทำล่วงหน้าแล้วเก็บใส่ตู้เย็นข้ามคืนไว้ได้ 7 วัน 7 เมนูที่ฉันหยิบมาทำชาเล้นจ์นี้ไม่มีสูตรเป๊ะๆ ให้ สามารถลดรูปหรือเพิ่มเครื่องเครากันได้ตามสะดวกนะคะ
monday – tuna melt(ทูนากระป๋อง, มายองเนส, หอมใหญ่สับ, เคเปอร์สับ, เกลือ, พริกไทย, เชดด้าชีส, พาสเลย์)


เติมพลังวันแรกของสัปดาห์กันด้วยโปรตีนจากทูน่าและชีส กับเมนู open-faced tuna melt toast โดยการผสมทูน่า มายองเนส หอมใหญ่สับ และเคเปอร์สับเข้าด้วยกัน ปรุงรสด้วยเกลือและพริกไทย ปาดลงบนหน้าขนมปังจะพูนมากหรือน้อยก็ตามชอบ แล้ววางเชดด้าชีสไว้ด้านบน เข้าเตาติ้งพอให้ขอบขนมปังกรอบ ชีสละลายเยิ้ม ก็นำออกมาตกแต่งด้วยพาสเลย์ 1 ช่อเล็กๆ ก่อนเสิร์ฟ (ใครชอบขนมปังกรอบๆ ร่วนๆ นำขนมปังเข้าไปอบก่อนใส่ทูน่าสักแป๊บก็ได้นะคะ)
tuesday – smoked salmon(ครีมชีส, น้ำเลม่อน, เกลือ, พริกไทย, แซลมอนรมควัน, หอมแขกหั่นแว่นบาง, ดิล (ผักชีลาว), เคเปอร์)


หยิบเคเปอร์ที่เหลือจากวันจันทร์มาใช้อีกสักรอบ กับเมนูคลาสติกถ่ายรูปสวยอย่าง smoky salmon toast เริ่มอบขนมปังให้กรอบตามชอบ ในขณะเดียวกันก็ผสมครีมชีส น้ำเลม่อน เกลือ และพริกไทยให้เข้ากันดี เมื่อขนมไปได้ที่แล้วนำมาพักไว้ให้คลายร้อน ขนมปังจะกรอบขึ้นเล็กน้อย ทาครีมชีสบางๆ วางแซลม่อนและหอมแขกในปริมาณตามชอบ ตกแต่งด้วยดิลและเคเปอร์ เสิร์ฟ (อย่าลืมถ่ายรูปลง instagram ก่อนกิน)
wednesday – berries & cream cheese(ครีมชีส, น้ำเลม่อน, สตรอว์เบอร์รี, บลูเบอร์รี, ราสป์เบอร์รี, ใบมิ้นต์ (สะระแหน่), น้ำผึ้ง)


เติมรสเปรี้ยวหวานกลางสัปดาห์กันด้วยเบอร์รีสีสวย เมนูนี้นอกจากจะหน้าตาดีแล้วยังถ่ายรูปง่ายมาก โยนขนมปังเข้าเตาอบ กะความกรอบเอาตามพอใจ ระหว่างนั้นผสมครีมชีสเข้ากับน้ำเลม่อน (ครีมชีสที่เหลือจากเมื่อวานอีกนั่นแหละ) ล้างและหั่นบรรดาเบอร์รีให้เรียบร้อย แล้วประกอบร่างขนมปัง ครีมชีส และเบอร์รีเข้าด้วยกันให้สวยงามขึ้นกล้อง เติมสีเขียวของมิ้นต์ไว้บางระยะ เสิร์ฟบนจานใบสวยแล้วราดน้ำผึ้งเล็กน้อย เพื่อเฉลิมฉลองให้กับเช้าวันพุธที่แสนหอมหวานของเรา
thursday – beans on toast(ถั่วขาวในซอสมะเขือเทศ, มะเขือเทศลูกเล็ก, พาร์มีซานชีสขูด, พาสเลย์สับละเอียด)


โปรดอย่ามองข้ามความสะดวกของถั่วกระป๋อง แต่โปรดจงเริ่มต้นวัน (เกือบจะ) ส่งท้ายสัปดาห์ด้วยโปรตีนเน้นๆ ที่ใช้เวลาน้อยกว่าที่คิด jamie oliver อาจจะไม่ถูกใจสิ่งนี้มากนัก แต่ฉันชอบ beans on toast ที่ข้นและทำง่าย จึงเริ่มด้วยการนำถั่วขาวในซอสมะเขือเทศมาผัดกับเนยและกระเทียมบนไฟกลางให้งวดขึ้นเล็กน้อย ถ้าชอบมะเขือเทศนิ่มๆ ให้ใส่ไปเป็นขั้นตอนสุดท้ายก่อนปิดไฟ ระหว่างนี้อบขนมปังไว้ให้เรียบร้อย เสร็จแล้วตักถั่วขาวโปะพูนๆ บนโทสต์ของเรา ท็อปด้วยพาร์มีซานชีสขูดและพาสเลย์สับละเอียดเท่านี้ก็เป็นอันเสร็จเรียบร้อย
friday – mentaiko mayo(ไข่ปลาเมนไทโกะ, มายองเนส, สาหร่ายตัดเป็นเส้นฝอย)


กระโดดเข้าสู่วันศุกร์แห่งชาติด้วยเมนู 5 นาทีเสร็จอย่าง mentaiko mayo toast เมนูนี้ฉันจะชอบให้ขนมปังกรอบกว่าระดับที่กินปกติเล็กน้อย เพราะมันเข้ากับรสชาติเค็มๆ ของเมนไทโกะได้ดี วิธีทำก็แสนง่ายเพียงแค่ผสมไข่ปลาเมนไทโกะเข้ากับมายองเนสในอัตราส่วนตามชอบ ชอบมัน-เพิ่มมายองเนส ชอบเค็ม-เน้นไข่ปลา เสร็จแล้วทางลงบนหน้าขนมปังแบบไม่หนาไม่บาง ส่งโทสต์ของเราเข้าเตาอบ เมื่อครบเวลาแล้วโรยหน้าด้วยสาหร่าย เพียงเท่านี้ก็พร้อมส่งท้ายวันศุกร์อย่างสุขใจ
saturday – avo sunny-side(อะโวคาโด, เกลือ, พริกไทย, น้ำเลม่อน, หอมแดงสับ, ไข่, เบค่อน, มะเขือเทศหั่นแว่น)


ต้อนรับวันหยุดอย่างพิริ้พิไรด้วย avocado toast กับไข่ดาวและเบค่อนทอดกรอบ วิธีทำไม่ยากเกินจินตนาการ ตั้งกระทะด้วยไฟค่อนอ่อน วางเบค่อนลงไปสัก 3-4 ชิ้น รออย่างใจเย็นจนน้ำมันเบค่อนออกมาและตัวเบค่อนก็กรอบเกรียม ระหว่างนี้บดอะโวคาโด เกลือ พริกไทย น้ำเลม่อน และหอมแดงสับตามชอบ เมื่อเบค่อนได้ที่แล้วตักออกพักไว้ ต่อยไข่ลงในกระทะที่เหลือน้ำมันเบค่อนอยู่ทำ sunny-side up สวย ๆ สักใบ เสร็จแล้วปิ้งหรืออบขนมปังให้พอหอม กรอบนิดๆ ปาดหนาๆ ด้วยอะโวคาโดบด วางมะเขือเทศหั่นแว่น เบค่อน และไข่ดาว เสิร์ฟแล้วละเมียดละไมกับเช้าวันเสาร์ให้สาแก่ใจ
sunday – curry cheese (แกงกะหรี่, มอสซาเรลล่าชีส, พาร์สเลย์สับละเอียด)


เมนูนี้พิเศษอยู่นิดหน่อยตรงที่ว่าควรถือฤกษ์วันเสาร์เที่ยงหรือเย็นให้เป็นเวลาทำแกงกะหรี่ ตั้งหม้อเคี่ยวทิ้งไว้นานๆ หรือเก็บใส่กล่องข้ามคืนก่อนนำมาอุ่นใหม่ในตอนเช้าเราก็จะได้แกงกะหรี่ที่เข้มข้นยิ่งขึ้น เหมาะกับการนำมาทำเมนู curry cheese toast ส่วนใครที่ไม่มีเวลาจะแกะซองแกงกะหรี่สำเร็จรูปก็ไม่ว่ากัน หลังจากนั้นก็แค่โปะแกงกะหรี่ลงบนแผ่นขนมปังตามชอบ โปะทับอีกชั้นด้วยมอสซาเรลล่าชีสตามชอบ เข้าเตาอบให้ขนมปังกรอบ ชีสเยิ้มละลาย นำออกมาโรยหน้าให้ไฉไลด้วยพาร์สเลย์สับละเอียด แกงกะหรี่ข้นๆ กับขนมปังกินด้วยกันยังไงก็อร่อยไม่ต้องลุ้น เลยขอยกมาเป็นเมนูสุดท้ายในชาเล้นจ์ 7-day toast แล้วด้วยประการฉะนี้ค่ะ
ใครทำแล้วถูกใจสูตรไหนเป็นพิเศษมาบอกกันบ้างนะคะ ขอให้มี good morning ในทุกๆ วันเลยค่า 🙂

อ่านบทความเพิ่มเติม

กินอาหารเช้าที่ตรังเยี่ยงชูชก
breakfast in bed อาหารเช้าบนเตียงที่มีไว้เพียงสาวชั้นสูง
ทำไมนม-น้ำส้ม-กาแฟ ถึงกลายเป็นภาพจำบนโต๊ะอาหารเช้า
making sandwiches ง่ายและดี เช้านี้กับแซนด์วิช





share this














เสาวลักษณ์
เชื้อคำ

writer










ณัฐณิชา
ทวีมาก

food team










พิมพ์ธาดา
ปฐมโภคินเสถียร

photographer










พัชริดา
พันธุมาศ

graphic designer







ขนมปัง, อาหารเช้า, เมนูทำง่าย 







recommended articles









making sandwiches ง่ายและดี เช้านี้กับแซนด์วิช









ขนมปังปอนด์ (toast bread)









ชีสเบอร์เกอร์หมู









4 เมนู brunch เติมพลังสำหรับคนตื่นสาย









พิซซ่าโรล









คีซาดีญาครีมชีส









แซนด์วิชสเปรดไข่ต้ม









โทสต์คอทเทสชีสวอลนัท










recommended videos









ต้มแซ่บหมึกไข่ย่าง เนื้อแน่น เต็มคำ ciy by เชฟน่าน








4 เมนูขนมไม่อบ ทำง่ายๆ ที่บ้าน | cook or die!








อาหารอร่อยช่วงถือศีลอด ‘รอมฎอน’ | food story








โทสต์ไข่ชีสชุ่มฉ่ำดึ๋งๆ








ข้าวมันไก่เบตงแท้ๆ อยู่ใกล้แค่อารีย์ ไม่ต้องไปไกลถึงยะลา | #ววแอดไวซ์เด้อ








madeleine ขนมไข่ฝรั่งเศส สูตรฉ่ำเนย หอมน้ำผึ้ง ทำง่ายมาก by เชฟน่าน ciy | ciy – cook it yourself








easy and simple cabbage dishes – 4 เมนูทำง่ายๆ จากกะหล่ำปลี








4 chocolate café คาเฟ่พักใจสำหรับคนโสด | valentine day



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







