






12 สูตร ‘ขนมไม่ง้อเตาอบ’ ทำง่ายแต่อร่อยมาก








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




12 สูตร ‘ขนมไม่ง้อเตาอบ’ ทำง่ายแต่อร่อยมาก

story by
ณัฐณิชา ทวีมาก
|
02.09.2021 






35,632 views











[ give star ]





pin







pinned







share








star rating










 0 / 5 


submit
reset
















ทำขนมหวานอร่อยๆ น่ารัก แบบไม่ต้องเปิดเตาอบ ครัวเล็ก อุปกรณ์น้อยก็ทำได้ 

เบื่อไหมเวลาอยู่บ้านนานๆ ไม่รู้จะทำอะไร อยากลุกขึ้นมาทำขนมสักตั้ง แต่อุปกรณ์ไม่ค่อยจะพร้อม krua.co เลยอยากชวนทุกคน ไม่ว่าจะเป็นมือใหม่ มือเก่าหรือคนที่ wfh มาเข้าครัวทำขนมง่ายๆ แบบไม่ต้องง้อเตาอบแก้เครียดกัน บอกเลยว่าง่ายทั้งวัตถุดิบและขั้นตอนการทำ ใช้อุปกรณ์พื้นฐานที่บ้านไหนก็มีอย่างตู้เย็น กระทะ และไมโครเวฟ จะง่ายแค่ไหนไปดูกันเลย 
คลิกดูสูตรพายบลูเบอร์รีชีสเยิ้ม
พายบลูเบอร์รีชีสเยิ้ม คือขนมไม่อบสุดฮิตตลอดกาล สูตรนี้ใช้ไดเจสทีฟบิสกิตมากรุเป็นทาร์ต เทส่วนของเนื้อชีสเค้กลงไป แช่เย็นให้เซตตัว ท๊อปด้านบนด้วยโยเกิร์ตและครีมชีสรสละมุนลิ้น ปิดท้ายด้วยบลูเบอร์รีกระป๋อง เหมาะกับคนที่ชื่นชอบการกินชีสเค้ก กินเพลินไม่มีเบื่อแน่นอน 


คลิกดูสูตรพันนาคอตตาในซุปผลไม้


พันนาคอตตาในซุปผลไม้ ขนมหวานสไตล์อิตาเลียนขวัญใจใครหลายคน โดยคราวนี้เอามาเสิร์ฟแบบซุป รายล้อมด้วยผลไม้เพิ่มความสดชื่น อย่างสตรอว์เบอร์รี มะม่วง กีวี บลูเบอร์รีหรือเลือกใช้ผลไม้อื่นๆ ตามความชอบก็ได้ เวลากินให้ราดด้วยซอสสตรอว์เบอร์รี รสเปรี้ยวหวานเย็นชื่นใจ เป็นขนมหวานที่เหมาะกับอากาศร้อนเสียเหลือเกิน

คลิกดูสูตรบานอฟฟี่ไอศกรีมทาร์ต

บานอฟฟี่ไอศกรีมทาร์ต ขนมหวานหอมกลิ่นคาราเมล สูตรนี้ปรับให้ง่ายมาก ใช้คุกกี้โอริโอ้มาบดผสมกับเนย กรุทำเป็นฐานทาร์ต นำมาประกอบกับไอศกรีม กล้วยหอม ซอสคาราเมลและวิปปิ้งครีม รสหวานหอมของคาราเมลเข้ากับไอศกรีม กล้วย และทาร์ตคุกกี้มากๆ 
คลิกดูสูตรพุดดิ้งช็อกโกแลต
พุดดิ้งช็อกโกแลต ใครที่ชื่นชอบการกินพุดดิ้งและช็อกโกแลตห้ามพลาดเมนูนี้! เพราะทั้งทำง่าย หอมกลิ่นโกโก้และได้รสช็อกโกแลตแบบเข้มข้นสุดๆ เนื้อพุดดิ้งเด้งดึ๋งละมุนลิ้น ละลายในปาก กินเย็นๆ ยิ่งเพลิน ทำแล้วเก็บไว้กินได้หลายวันด้วยนะ 
คลิกดูสูตรพันนาคอตตาซอสราสป์เบอร์รี
พันนาคอตตาซอสราสป์เบอร์รี ขนมไม่อบยอดฮิต ทำง่าย ไม่ต้องใช้พิมพ์ให้ยุ่งยาก แค่มีถ้วยหรือแก้วเล็กๆ อยู่ที่บ้านก็ทำได้แล้ว วิธีทำก็เพียงผสมทุกอย่างเข้าด้วยกัน เทใส่ถ้วย แช่เย็น กินกับซอสราสป์เบอร์รีรสเปรี้ยวหวานทำเอง เย็นฉ่ำชื่นใจสุดๆ 



คลิกดูสูตรไดฟุกุ



ไดฟุกุ ใครว่าไดฟุกุทำยากบอกเลยว่าคิดผิด! เพราะสูตรนี้ใช้ของน้อย วิธีการทำไม่ยุ่งยาก ตัวแป้งทำจากแป้งข้าวเหนียวผสมน้ำอุ่น นำไปกวนจนสุก นวดและปั่นเป็นก้อน จากนั้นนำไปห่อถั่วแดงกวนและสตรอว์เบอร์รี ความนุ่มหนึบของตัวแป้ง เข้ากันกับความหวานของถั่วแดงมากๆ ยิ่งมีผลไม้รสเปรี้ยวด้วยแล้วยิ่งอร่อย 


คลิกดูสูตรนามะชาเขียว


นามะชาเขียว ขนมหวานสไตล์ญี่ปุ่นทำเองได้ง่ายๆ ที่บ้าน โดยใช้ไวท์ช็อกโกแลตมาละลายรวมกับวิปปิ้งครีม เนยสดจืดและผงชาเขียว เทใส่พิมพ์ แช่เย็นจนเซตตัวดี ก่อนเสิร์ฟโรยด้วยผงชาเขียวให้ทั่ว ตัดเป็นชิ้นพอคำ รสหวานละมุนเนื้อหนึบหนับ หอมกลิ่นชาเขียวมาก ใครที่ชื่นชอบชาเขียวต้องหลงรักแน่นอน


คลิกดูสูตรชีสเค้กเสาวรส


ชีสเค้กเสาวรส หลายคนคงชื่นชอบรสชาติของชีสเค้ก ขนมหวานไม่ต้องพึ่งเตาอบ ทำง่ายเพียงแค่มีเจลาติน สูตรนี้รับประกันความนุ่มละมุนละลายในปาก ความหวานของเนื้อชีสเค้กเข้ากันได้ดีมากกับซอสเสาวรสเปรี้ยวๆ หอมๆ และความกรุบกรอบของฐานทาร์ต

คลิกดูสูตรทีรามิสุชาเขียว

ทีรามิสุชาเขียว ทีรามิสุสูตรนี้ดัดแปลงให้ง่ายยิ่งขึ้น เหมาะกับมือใหม่หัดทำขนมมากๆ โดยเลือกใช้ผงชาเขียวมัทฉะแทนการใช้กาแฟแบบดั้งเดิมทำเป็นชาเขียวไซรัป เพิ่มความเข้มข้นของมัสคาร์โพเนครีมด้วยไวท์ช็อกโกแลต ทำให้ออกมาเป็นทีรามิสุชาเขียวแบบเก๋ๆ

คลิกดูสูตรบัตเตอร์เค้กจากหม้อหุงข้าว

เค้กหม้อหุงข้าว บัตเตอร์เค้กจากหม้อหุงข้าว ไอเท็มเครื่องครัวที่มีอยู่ทุกบ้าน วิธีทำก็ง่าย ใช้วัตถุดิบไม่ยุ่งยาก ทำออกมาแล้วเนื้อนุ่มเหมือนใช้เตาอบเลย กินคู่ผลไม้และครีมสดรับรองอร่อย



คลิกดูสูตรเครปซูเซตต์​



เครปซูเซตต์ ของหวานจากประเทศฝรั่งเศส ประกอบด้วยแป้งเครปและซอสส้ม แบบดั้งเดิมจะมีส่วนประกอบของน้ำตาล น้ำส้ม เนย และเหล้าผลไม้ แต่สูตรนี้จะทำให้ง่ายยิ่งขึ้นเพราะเราจะทำซอสส้มจากแยมรสส้มนั่นเอง บอกเลยว่าทำง่ายจริงๆ กินแล้วสดชื่นสุดๆ 

คลิกดูสูตรนูเทลล่ามัคเค้ก

นูเทลล่ามัคเค้ก ไมโครเวฟก็ทำขนมได้นะ สูตรนี้เพียงแค่ผสมทุกอย่างเข้าด้วยกัน เทใส่แก้วมัคหรือแก้วทนความร้อนสักใบ เอาเข้าไมโครเวฟ ใช้เวลาไม่นานแค่ 1 นาที ก็กินได้แล้ว เนื้อเค้กช็อกโกแลตรสเข้มข้น นุ่มชุ่มฉ่ำ หอมกลิ่นนูเทลล่า ยิ่งกินกับผลไม้สดหรือไอศกรีมยิ่งเข้ากัน  
บทความเพิ่มเติม
3 สูตรขนมสายอุปกรณ์น้อย แต่อร่อยชัวร์!ขนมหวานสุดคิ้วท์ เลอค่า ทำง่าย‘ของกินเล่น’ ทำเองเล่นๆ ระหว่างช่วง wfh 10 สูตรเบเกอรีสายช็อกโกแลตเลิฟเวอร์ห้ามพลาด!แจกสูตรขนมหวานทำง่ายแถม ‘ไม่อ้วน’ 
 




share this














ณัฐณิชา
ทวีมาก

food team










พัชริดา
พันธุมาศ

graphic designer







ขนมไม่อบ, มือใหม่ทำขนม, เบเกอรี 







recommended articles









5 ความพังของมือใหม่หัดอบ









10 สูตรเบเกอรีสายช็อกโกแลตเลิฟเวอร์ห้ามพลาด!









sable cookies คุกกี้ตัด… ทำครั้งเดียว กินได้นานนน









3 สูตรขนมสายอุปกรณ์น้อย แต่อร่อยชัวร์!









คัสตาร์ด หัวใจของขนมหลายชนิด









วิธีแยกไข่แดง-ไข่ขาว









แจกสูตรขนมหวานทำง่ายแถม ‘ไม่อ้วน’









6 หัวใจในการทำเบเกอรี่ รู้ไว้รับรองไม่พัง!










recommended videos









‘คู่มือแล่ปลา’ เคล็ดลับง่ายๆ เมื่อไรก็เวิร์ก!








ขุมทรัพย์ท้าวทองกีบม้าทองม้วน i cook or die!








ชาบูชุบชูจิตใจ ร้านประจำของวว | #ววแอดไวซ์เด้อ








อยู่บ้านทำหมูกรอบแก้เครียด รับรองกรอบสะใจ!! | cook or die!








โครเก็ตผักโขมทอดกับหม้อทอดลมร้อน ดิปซอสชีส​ | super good food by foodland








เนื้อย่างจิ้มแจ่ว grilled beef with thai sauce | home cooking by เชฟน่าน








aircraft โคล่าสดจาคนชอบกินโคล่า | review








ซีฟู้ดร้าน ‘เอร็ด’ อร่อยจนต้องบอกต่อ | review



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























