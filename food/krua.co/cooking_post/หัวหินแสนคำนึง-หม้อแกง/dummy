






‘หัวหินแสนคำนึง’ หม้อแกงเคียงเคล้าไอศกรีม ทองหยอด ส้ม และผงโกโก้








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

ขนมไทยจงเจริญ




‘หัวหินแสนคำนึง’ หม้อแกงเคียงเคล้าไอศกรีม ทองหยอด ส้ม และผงโกโก้

story by
ประภากมล หุ่นใย
|
21.03.2018 






7,444 views











[ give star ]





pin







pinned







share








star rating










 0 / 5 


submit
reset















ขนมหวานไทยสไตล์พาร์เฟต์ ขนมหม้อแกงของอร่อยคู่เมืองสยาม กินเปล่าๆ ก็อร่อยแสนเพลิน วันนี้ขอเชิญมาเพิ่มความอร่อยกันให้ตะลึงตรึงใจ 

เตรียมวัตถุดิบให้พร้อม อันดับแรก ซื้อขนมหม้อแกงเจ้าอร่อย สำหรับเมนูนี้ ต้องเป็นขนมหม้อแกงสังขยา (หม้อแกงไข่) หรือขนมหม้อแกงเผือกเท่านั้น เพื่อความเข้ากันของรสชาติ นำมาแช่เย็นในช่องธรรมดา เตรียมไว้ โดยขนมหม้อแกงแช่เย็นเก็บไว้ได้ 3-5 วัน และแช่แข็งเก็บไว้ได้ 2-3 อาทิตย์ ทั้งนี้ ต้องเก็บในภาชนะมิดชิดเพื่อป้องกันกลิ่นอื่นๆ ในตู้เย็นเข้าไปปะปน โดยเฉพาะหากแช่แข็งควรเป็นช่องเย็นที่ไม่แช่ของคาว มิฉะนั้นความหอมของหม้อแกงจะลดลง และเพราะเมืองไทยเป็นเมืองร้อน จึงควรซื้อหม้อแกงก่อน 10 โมง ซื้อแล้วให้นำกลับบ้านทันที อย่าทิ้งไว้ในรถให้ร้อน หม้อแกงจะได้ไม่เสียง่าย โดยในวันที่จะใช้ทำจริง ถ้าเป็นขนมหม้อแกงแช่เย็น ใช้เสิร์ฟได้เลย แต่ถ้าแช่แข็ง ให้ย้ายมาแช่เย็นปกติล่วงหน้า 1 คืน หรือ 5 ชั่วโมงเป็นอย่างน้อยค่ะ
ลำดับต่อไป ซื้อไอศกรีมมะม่วงเสาวรส ติดบ้านไว้ ถามว่า ทำไมต้องเป็นรสมะม่วงเสาวรส ตอบว่า เพราะมันเกิดมาคู่กับขนมหม้อแกงโดยตรงค่ะ ถ้าเป็นรสมะม่วงอย่างเดียว จะหวานเกินไป หากหารสมะม่วงเสาวรสไม่ได้ อนุโลมให้ใช้เนื้อเสาวรสสดๆ คว้านลงแล้วราดที่ไอศกรีมมะม่วงได้
ตามด้วยฝอยทองกรอบ ทองหยอด (ควรเลือกเจ้าที่ไม่แต่งกลิ่น) ส้มเชื่อมชนิดหวานน้อย สตรอว์เบอรีสดรสอมเปรี้ยว จะชื่นใจมากๆ และสุดท้าย ผงโกโก้สำหรับผูกโยงรสชาติให้สมบูรณ์

ส่วนการตกแต่งจานนั้น หากมีแผ่นฉลุลายไทย จานจะงามสะพรึง แต่ถ้าไม่มี ก็ใช้ใบไม้จากต้นไม้ในบ้าน ทั้งใบมะขาม ใบแก้ว มาวางแทนได้ อ้อ ควรแช่เย็นจานให้ชื่นใจก่อนเสิร์ฟด้วยนะคะ
เริ่มกันเลยด้วยการโรยผงโกโก้บนแผ่นฉลุหรือใบไม้ที่หาได้ จากนั้นยกแผ่นฉลุหรือใบไม้ขึ้น หาตำแหน่งที่เหมาะที่ชอบวางชิ้นขนมหม้อแกงลงไป เรียงชิ้นทองหยอด ส้มในน้ำเชื่อม และสตรอว์เบอรีงามๆ ตามใจท่าน จากนั้นตักไอศกรีมมะม่วงเสาวรสวางลงไปให้เคียงชิดชิ้นหม้อแกง ป้องกันไอศกรีมกลิ้งไปมาล็อกตำแหน่งของไอศกรีมด้วยส้มอีกสักชิ้น แล้วจบงานจิตรกรรมจานสวยของคุณด้วยการบิฝอยทองกรอบลงสนั่นๆ ที่ไอศกรีม กับโปรยปรายบางๆ ให้ทั่วจาน เป็นอันเสร็จพิธีค่ะ
ก่อนเสิร์ฟ อย่าลืมอธิษฐานจิต และเปล่งเสียงคำว่า ขนมไทยจงเจริญ!!!
อ้อ ยังไม่จบ ผงโกโก้ไม่ได้มาเพื่อความสวยเท่านั้นนะคะ ทุกสรรพสิ่งในจานนี้ ละเลียด เคียงกันไป เคียงกันมา หม้อแกง ไปไอศกรีม ไปทองหยอด กลับมาชิ้นส้ม ไปสตรอว์เบอรี แล้วกลับมาที่หม้อแกงอีก โดยที่ตลอดเวลาคุณสามารถกล่อมรส เปรี้ยวน้อยหวานมากให้กลมได้ด้วยผงโกโก้ขมๆ หอมๆ นี่ละค่ะ
เป็นอันเสร็จพิธี (จริงๆ)
 
บทความเพิ่มเติม

‘แสนคำนึงลอยคอ’ หม้อแกงปั่นในนมสด ลอยคอด้วยไอศกรีมผลไม้
มองบลังค์หม้อแกงเผือก
หม้อแกงบัตเตอร์นัทสควอช
‘ขนมชั้นชวนเธอดื่ม’ ขนมชั้นในน้ำกะทิหวานเย็นชื่นใจ
‘นุ่มนอกนุ่มใน’ ไอศกรีมใส่ไส้นุ่มนิ่ม

 




share this














ประภากมล
หุ่นใย

writer










อรพิม
วรรณกายนต์

photographer







sherbet, ขนมหม้อแกง, ขนมหม้อแกงเผือก, ขนมไทย, ขนมไทยจงเจริญ, ขนมไทยประยุกต์, ขนมไทยฟิวชั่น, ทองหยอด, ประภากมล หุ่นใย, เชอร์เบท, เชอร์เบทมะม่วงเสาวรส, ไอศกรีม 







recommended articles









ทองหยอด









‘แสนคำนึงลอยคอ’ หม้อแกงปั่นในนมสด ลอยคอด้วยไอศกรีมผลไม้









‘ลั่นบึง’ เครื่องดื่มเย็นจากสายบัว หอมอร่อยแสนชื่นใจ









ไอซ์ป๊อปมิกซ์เบอร์รี









เชอร์เบทซอสพริก









แสนคำนึงลอยคอ ‘กลีบลำดวน’ โฟลตนมสดผสมกลีบลำดวนหอมหวาน









ขุมทรัพย์ท้าวทองกีบม้า (ตำรับทองม้วน)









ไข่มังกร ทองหยอดหวานฉ่ำคลุกความเข้มข้นของผงมัทฉะ










recommended videos









ยำปูไข่ดอง








หมูย่างตะไคร้ i ciy – cook it yourself








กินให้ยับ ep1 ย่านพระนคร








cold brew สารตั้งต้นความสร้างสรรค์ในแบบ​ roots coffee | food review








ไข่ดองแซ่บ! 3 แบบ 3 styles cured egg yolk | video & recipe








กุ้งทอดต้มยำแห้ง | home cooking by chef nan








ขนมปังเนยหนึบไข่เค็ม l cook or die!








asmr จาปากูรี ใจความของ parasite รวมอยู่ในจานนี้



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























