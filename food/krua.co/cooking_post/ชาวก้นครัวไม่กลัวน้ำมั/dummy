






ชาวก้นครัวไม่กลัวน้ำมัน (กระเด็น)








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




ชาวก้นครัวไม่กลัวน้ำมัน (กระเด็น)

story by

|
12.03.2018 






8,690 views











[ give star ]





pin







pinned







share








star rating










 0 / 5 


submit
reset















ถ้าเสียงกรีดร้องดังลั่นจากห้องครัวเป็นเพราะความฟินในฝีมือการปรุงหรือค้นพบเมนูเด็ดเฉพาะตัวก็คงดี แต่บ่อยครั้ง (ส่วนมากเลยก็ว่าได้) มันดันเป็นเสียงของความปวดแสบปวดร้อน ทรมานน้ำตาเล็ดที่น้ำมันร้อนๆ ระหว่างทอดอาหารกระเด็นโดนแขนขาซะนี่ 

พอเจ็บปวดเพราะแผลพุพอง สมาธิก็หลุด อาหารที่ทอดก็ไหม้ สุกๆดิบๆ จนกินไม่ได้ แถมห้องครัวยังเลอะเทอะเปรอะเปื้อนไปด้วยคราบน้ำมัน สุดท้ายก็ถอดใจ เลิกทอดแล้วฝากท้องกับร้านอาหารนอกบ้าน แต่ปัญหาของคุณจะหมดไป โดยไม่ต้องติดต่อมาภายใน 20 นาที เพราะเรามีเคล็ดลับเจ๋งๆ ของการทอดอาหารแบบไม่ให้น้ำมันกระเด็นมาให้อ่านและเซฟเก็บไว้ใช้ได้ทุกเวลา
น้ำมันกระเด็นเป็นเรื่องใหญ่จริงๆ นะ ไม่เชื่อลองเสิร์ชอากู๋ คุณจะพบสารพัดวิธีป้องกันไม่ให้น้ำมันกระเด็นใส่ อ่านแล้วก็อมยิ้มกับไอเดียแสนน่ารักของแต่ละคนที่แชร์อวดกันในโลกออนไลน์ มีตั้งแต่ใส่หมวกกันน็อก ใส่เสื้อกันฝน ใช้ฝาหม้อใหญ่ๆ หรือใช้กระดาษจากลังมาเป็นโล่กันน้ำมันบุก จริงๆ แล้วไม่ต้องเล่นใหญ่กันขนาดน้านนนนน แค่ทำตามเคล็ดลับที่เรากำลังจะบอกก็พอ แล้วอาหารทอดจะไม่ทำให้คุณหนักใจอีกต่อไป มาจ้ะ ชาวก้นครัวไม่เคยกลัวน้ำมัน… (กระเด็น) ลุยกันเลย!

ทิชชู เราต่างรู้ดีว่าน้ำกับน้ำมันร้อนๆ มาเจอกันจะเกิดอะไรขึ้น อาหารอย่างหมู ปลา ไก่ หรืออาหารทะเล ก่อนทอดต้องล้างทำความสะอาด ชำระสิ่งสกปรกออก ทำให้มีความชื้นมาก การใช้ทิชชูซับอาหารให้แห้งที่สุดก่อนทอด จึงช่วยลดการกระเด็นได้มาก ยกตัวอย่าง การทอดปลาทั้งตัว หลังล้างทำความสะอาดเรียบร้อย บั้งปลาตามต้องการ พักไว้ให้สะเด็ดน้ำสักครู่ แล้วใช้ทิชชูซับทุกส่วนทั่วตัวปลา พยายามซับให้แห้งที่สุด ค่อยนำลงทอด

แป้งทอดกรอบหรือแป้งสาลีอเนกประสงค์ ใช้ผงแป้งทอดกรอบหรือแป้งสาลีคลุกอาหารที่จะทอด หมู ไก่ ปลา จับมาคลุกเคล้ากับแป้งพอให้เคลือบบางๆ ก่อนลงกระทะ แป้งจะดูดความชื้นออกจากอาหาร นอกจากช่วยไม่ให้น้ำมันกระเด็น อาหารที่เราทอดก็จะไม่ติดกระทะด้วย

เกลือ ไม่ได้มีดีแค่เค็มอย่างเดียว การใช้เกลือทาบางๆ ให้ทั่วหมู ไก่ ปลา ที่จะนำลงทอด ยังช่วยลดน้ำมันกระเด็นขณะทอดได้ เพราะเกลือมีคุณสมบัติช่วยดูดซับความชื้น เน้นว่าทาบางๆ เท่านั้นนะ เพราะถ้าทามากเกินไป  อาหารอาจเค็มปี๋จนกินไม่ลง น้ำมันจะขุ่นจนเก็บไว้ใช้ต่อไม่ได้ และอาหารที่ทอดก็จะสุกหรือกรอบช้าลงด้วย ย้ำ! ใช้ในปริมาณที่เหมาะสมเท่านั้น

หม้อทรงสูง เลือกใช้หม้อแทนการใช้กระทะทอดอาหารเป็นอีกหนึ่งทางเลือกที่พอจะช่วยได้เพราะเวลาทอดอาหารน้ำมันร้อนๆจะได้กระเด็นติดข้างหม้อก่อนจะมาถึงตัวเรา พูดง่ายๆ ว่าเหมือนมีหม้อเป็นเกราะกำบังนั่นแหละทั้งนี้ทั้งนั้นควรเลือกหม้อให้เหมาะสมและทนทานกับน้ำมันร้อนๆได้ด้วยนะคะ
ปัญหาหลักที่ทำให้น้ำมันกระเด็นก็คือสิ่งที่นำมาทอดมีความชื้นอยู่มาก ประสบการณ์ตรงของการเป็นหน่วยกล้าทอดที่ก้นครัว พบว่าวิธีลดน้ำมันกระเด็นที่ดีที่สุดคือการทำให้อาหารมีความชื้นน้อยที่สุดก่อนนำลงกระทะ ถ้าจะทอดหมูสามชั้นก็เอาไปผึ่งลมหรือใช้ทิชชูซับเนื้อหมูให้แห้งหน่อยเอาลงทอดจะเห็นชัดเจนว่าน้ำมันกระเด็นน้อยลงมากๆหรือแทบจะไม่กระเด็นเลย รู้เคล็ดลับง่ายๆ นี้แล้ว ใครขยาดการทอดอาหารคงมีกำลังใจเพิ่มขึ้น แต่ก็มีข้อยกเว้นเหมือนกันนะ เพราะอาหารบางอย่าง อาทิ ใบมะกรูดหรือกุ้งทั้งเปลือก ลงกระทะเมื่อไหร่เป็นน้ำมันปะทุ หนีไม่ได้ หลบไม่พ้น จะสู้หรือจะถอยอันนี้ขึ้นอยู่กับความอยาก (อาหาร) แล้วละค่ะ




share this














อรพิม
วรรณกายนต์

photographer










ทีมบรรณาธิการ


writer










recommended articles









แกงสมรม









แบบที่ใช่ ทางที่ชอบ หลากหลายแนวของคีโตเจนิกในไทย









‘ยำใหญ่ใส่สารพัด’ สารพัดที่ว่ามันคืออะไร?









โอเด้ง









‘นมพืช’ เทรนด์ใหม่ในวงการกาแฟ









กว่าแม่จะเป็นแม่… มาร์ธา สจวร์ต









คีซาดีญาเห็ดและเบคอน









ปลากะพงย่างซอสซัลซาเวร์เด










recommended videos









ขนมจีนน้ำพริกกุ้งสด








อาหารอร่อยช่วงถือศีลอด ‘รอมฎอน’ | food story








แกงจืดเป็ดตุ๋นมะนาวดอง








floating island เมอแรงค์ปุยเมฆ เนื้อละมุน ชุ่มซอสวานิลลา l home cooking by เชฟน่าน








มักกะโรนีผัดกุ้ง | cook สู้โควิด








miso carbonara i video & recipe








คำปา ร้านอาหารเหนือโฮมเมด รสมือคุณแม่ หาทานได้ไม่ต้องไปเหนือ | food review








ปลากะพงต้มผักกาดดอง เปรี้ยวแซ่บถึงใจ by เชฟน่าน | ciy – cook it yourself



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























