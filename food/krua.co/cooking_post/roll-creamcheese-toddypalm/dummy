






ฤดูกาลลูกตาลสด อ่อนนุ่ม หวานชื่นใจ








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

กินตามกาล




ฤดูกาลลูกตาลสด อ่อนนุ่ม หวานชื่นใจ

story by
ชรินรัตน์ จริงจิตร
|
10.02.2022 






113 views











[ give star ]





pin







pinned







share








star rating










 0 / 5 


submit
reset
















หยิบลูกตาลหวานฉ่ำมาทำเบเกอรี่นุ่มฟู 

เดือนนี้ขอหยิบเอาผลผลิตจากต้นตาลโตนดมาเป็นวัตถุดิบประจำฤดูกาล เพราะช่วงนี้ต้นตาลโตนดสูงโปร่งนั้นกำลังออกผลผลิตให้เราได้สรรหามากินให้ชื่นใจ บอกก่อนเลยว่าต้นตาลโตนดนั้นมีประโยชน์ทุกส่วน โดยเฉพาะงวงและผลที่นำมาทำได้ทั้งเครื่องดื่ม ของคาว ของหวาน ต้นตาลโตนดเริ่มออกผลผลิตให้กับเราตั้งแต่ช่วงธันวาคม ไล่เรียงไปจนถึงเดือนกันยายน 

โดยแบ่งออกเป็น 4 ช่วงในการให้ผลผลิต น้ำตาลสดกับน้ำตาลโตนดจะอยู่ในช่วงแรกเริ่ม ช่วงที่ 2 และ 3 จะให้ทั้งน้ำตาลสด น้ำตาลโตนด รวมไปถึงลูกตาลสด และช่วงที่ 4 เป็นช่วงที่ผลตาลสุก (ในช่วงนี้คนนิยมนำมายีทำเป็นขนมตาลให้เรากินกัน) 

กินตามกาลเดือนนี้ขอเอาผลผลิตของต้นตาลโตนดอย่าง ‘ลูกตาลสด’ มาทำเมนูขนมอร่อยๆ อย่าง โรลครีมชีสลูกตาล ที่นำวัตถุดิบจากต้นตาลโตนดมาใส่ลงในเมนูนี้ถึง 3 อย่าง ได้แก่ น้ำตาลสด น้ำตาลโตนด และลูกตาลอ่อน ทั้ง 3 อย่างนี้อยู่ในส่วนของครีมชีสที่เป็นการตีครีมชีสกับน้ำตาลโตนดให้เข้ากัน ก่อนจะผสมตัวน้ำตาลสดลงไป (ตอนตีครีมชีสหอมอบอวลกลิ่นน้ำตาลโตนดไปทั่วห้อง) จากนั้นนำมาผสมรวมกับวิปปิ้งครีมที่ตีไว้ เนื้อครีมชีสที่ได้จะนุ่มเบาหอมกลิ่นน้ำตาลโตนด รสชาติเปรี้ยวอมหวานนิดๆ 

นอกจากในส่วนของครีมชีสที่มีส่วนผสมของน้ำตาลโตนดแล้วนั้น ในส่วนของเนื้อเค้ก ผู้เขียนก็ทาน้ำตาลสดลงไปบนเนื้อเค้กที่อบสุกเรียบร้อยแล้วแทนการทาด้วยน้ำเชื่อม เพื่อที่จะได้ความหอมหวานของตัวน้ำตาลสดแทรกไปในเนื้อเค้กด้วย จากนั้นก็ทำการประกอบร่างโรลเค้ก โดยทาเนื้อครีมชีสลงบนเนื้อเค้กที่ทาด้วยน้ำตาลสด วางตัวลูกตาลที่หั่นเป็นชิ้นๆ ไว้ ม้วนโรลให้แน่น เคล็ดลับอย่างหนึ่งคือแช่ตู้เย็นให้เนื้อครีมเซตตัวก่อนที่จะนำมาตัดนะคะ จะทำให้ตัดเนื้อเค้กได้ง่ายขึ้น
คลิกเพื่อดูสูตรโรลครีมชีสลูกตาล

นอกจากโรลครีมชีสลูกตาล ลูกตาลอ่อนยังเอามาทำเมนูขนมได้หลากหลาย ที่เห็นกันให้ทั่วก็คือลูกตาลลอยแก้ว หอมหวาน เย็นสดชื่น กินช่วงอากาศร้อนๆ นี้ถือว่าคลายร้อนได้เป็นอย่างดี เค้กลูกตาลครีมสดกับทาร์ตลูกตาลก็ฮิตไม่แพ้กัน 
ก่อนจบ ผู้เขียนมีเคล็ดลับจากแม่ค้าขายลูกตาลสดมาบอกว่า ถ้าอยากปอกเปลือกลูกตาลออกง่ายๆ ให้เอาไปแช่ช่องฟรีซให้แข็งแล้วนำมาละลายน้ำ เปลือกจะปอกง่ายเหมือนปอกกล้วยเข้าปากเลยละ ลองไปหาลูกตาลมาทำของอร่อยกินกันดูนะคะ 

อ่านบทความเพิ่มเติม

สารพัดเมนู ‘หวานทั้งต้น’ ของตาลโตนด
ส้มฉ่ำรสจัดจ้านห้ามพลาดยามปลายหนาว
หอยหลอดเนื้อหวานนุ่มหนึบมาแล้ว

กราฟิกโดย : วิภาดา พัชรธนาโสภณ




share this














ชรินรัตน์
จริงจิตร

food team










พิมพ์ธาดา
ปฐมโภคินเสถียร

photographer







กินตามกาล, ผลไม้ตามฤดูกาล, ผลไม้ไทย 







recommended articles









แกงสมรม









ปลาน้ำดอกไม้เนื้อแน่นหวานปลายหนาว









สะเดาขมเคล้าสรรพคุณปลายหนาว









หอยนางรมตัวอวบเนื้อหวานรับร้อน









เข้าหน้าร้อนต้องกินแตงโมหวานฉ่ำ (คู่ปลาแห้ง)









สะตอหน้าฝน กลิ่นรสเอกลักษณ์









ไอศกรีมสละลอยแก้ว









แปะก๊วยเชื่อม










recommended videos









เครปทองม้วนใส่ไส้ i video & recipe








หญิงไทยจะไม่นก ถ้าจีบนกเป็น by คุณพริ้ง








easy and simple cabbage dishes – 4 เมนูทำง่ายๆ จากกะหล่ำปลี








พาไปกินข้าวมันไก่ไหหลำสูตรดั้งเดิม ที่ร้านไหหน่ำหนั่ง | review








ข้าวเนื้อย่างราดซอสเห็ด i เข้าครัวกับตัวจิ๋ว








เมนูจากหม้อหุงข้าว หัวปลาแซลมอนต้มซีอิ๊ว i cook or die!








talaychan pâtisserie | heartmade วัตถุดิบหลักจากหัวใจ








ช็อปแหลกกก ซุปเปอร์มาร์เก็ตญี่ปุ่น | ทริปกินแหลกล้างโลก tohoku ep.4



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























