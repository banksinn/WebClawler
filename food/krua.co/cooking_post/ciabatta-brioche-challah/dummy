






ชวนเซียนขนมปังสอบวัดระดับ ทำ เชียบัตต้า บริโยช ฮาลาห์ ลุย!








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cooking essential




ชวนเซียนขนมปังสอบวัดระดับ ทำ เชียบัตต้า บริโยช ฮาลาห์ ลุย!

story by
ณวรา เปลี่ยนบุญเลิศ
|
08.09.2021 






1,873 views











[ give star ]





pin







pinned







share








star rating










 0 / 5 


submit
reset
















ขนมปัง 3 สัญชาติกับเทคนิคเท่ ๆ ที่จะทำให้คุณสนุกกับขนมปังมากกว่าที่เคย 

ต่อยอดจากคราวที่แล้วเรื่องพื้นฐานการทำขนมปังด้วยวิธีทำแบบขั้นตอนเดียว (direct method) คือเมื่อนวดขนมปังได้ที่ มีการทดสอบด้วย windowpane test แล้วพักโดตามปกติ เมื่อได้ที่แล้วนำมาขึ้นรูปแบบง่ายๆ ถ้าใครยังไม่ได้อ่าน ลองย้อนกลับไปอ่านตามนี้ https://krua.co/cooking_post/bread_science/ และฝึกปรือสักนิด ก่อนที่จะเริ่มทำขนมปังที่ใช้เทคนิคแพรวพราวขึ้น ดังที่ผู้เขียนจะยกตัวอย่างขนมปัง 3 สูตรนี้ หรือใครที่ช่ำชองขนมปังอยู่แล้ว ก็ลงมือทำตามได้เลย
ขนมปัง 3 สูตรที่ว่านี้เป็นขนมปังต่างสัญชาติที่หลายคนน่าจะรู้จักหรือเคยได้ยินอยู่บ้าง เป็นขนมปังที่ใช้เทคนิคเพิ่มเติมจากพื้นฐานการทำขนมปังที่เคยเล่าไว้คราวที่แล้ว แต่รับรองว่าสนุกและไม่ยากจนเกินไป เพียงเข้าใจหัวใจการทำขนมปัง ตรวจสอบทุกครั้งหลังจากนวดแล้วว่าขนมปังได้ที่แล้วหรือยัง รวมถึงใส่ใจอุณหภูมิโดเพื่อควบคุมการเติบโตของยีสต์ให้ดี
ขนมปัง 3 สูตรที่ว่านี้คือ เชียบัตต้า บริโยช และฮาลาห์ ด้วยความที่เนื้อขนมปังบางสูตรไม่เหมาะกับการนวดด้วยมือ เพราะมีไขมันสูง เช่น บริโยช มีเนยเยอะ หากนวดด้วยมือ ความร้อนในมือจะทำให้เนยละลาย โดจะเหลวแฉะ ดังนั้นการทำขนมปังทั้ง 3 สูตรนี้ ผู้เขียนจึงแนะนำให้ใช้เครื่องตีจะดีที่สุดค่ะ 
นอกจากนี้ผู้เขียนขอแถมด้วยการเอาขนมปังเหล่านี้ไปใช้ทำเมนูต่างๆ ได้ทั้งคาวและหวาน เช่น เฟรนช์โทสต์ แซนด์วิช หรือพุดดิ้งขนมปัง แต่ไม่จำเป็นต้องยึดชนิดขนมปังตามนี้ ปรับเปลี่ยนได้ตามขนมปังที่มีค่ะ เพียงแต่เนื้อสัมผัสรสชาติอาจต่างไปเล็กน้อยเท่านั้น เรามาเริ่มรู้จักขนมปังต่างชาติเหล่านั้นกันดีกว่า

เชียบัตตา (ciabatta) ขนมปังเนื้อน้ำมันมะกอกสัญชาติอิตาเลียน เปลือกบาง เนื้อด้านในโปร่ง เหนียวนิดๆ นิยมกินกับซุปสลัด หรือนำมาทำเป็นขนมปังแซนด์วิช ใส่ยีสต์น้อย เนื้อโดเหลว ยากต่อการขึ้นรูป แต่อาศัยการพับทบไปมาจนโดอยู่ตัว และขึ้นรูปแบบง่ายๆ โดยการตัดแบ่งเป็นก้อนย่อยๆ เชียบัตตามีเทคนิคที่น่าสนใจเพิ่มขึ้นคือ การใช้วิธี sponge dough method หรือการผสมโดขั้นแรกไว้ก่อน 1 ชั่วโมง (บางสูตรหมักไว้ข้ามคืน) แล้วค่อยมาผสมกับโดอีกขั้นหนึ่ง

วิธีนี้เป็นวิธีเดียวกันกับการทำบาร์แกต จะทำให้เนื้อขนมปังสุดท้ายออกมามีกลิ่นและเนื้อดีกว่า การหมักแบบขั้นตอนเดียว เคล็ดลับการทำเชียบัตตาของผู้เขียนคือเปิดแอร์ขณะพักขนมปังให้เย็นจัดๆ ไว้ก่อน เพื่อชะลอการเติบโตของยีสต์ เพราะเนื่องจากเป็นขนมปังที่โดมีความชื้นสูง จึงไม่สามารถนวดทีเดียวให้เกิดกลูเตนได้ 100% แต่จะอาศัยการพับโดไปมาทุกๆ 30 นาทีระหว่างการพักแป้ง เพื่อเป็นการยืดแป้งโดและเป็นการตลบเก็บอากาศภายนอกเข้าไปในโด ผลทำให้ขนมปังมีโพรงเล็กใหญ่คละเคล้ากันไป ซึ่งถ้าจะให้ขนมปังเชียบัตตามีรสชาติอร่อย ยิ่งต้องพักแป้งนานถึง 3 ชั่วโมง

ดังนั้นอุณหภูมิระหว่างพักแป้งจึงสำคัญคือไม่ควรร้อนเกินไปเพราะขนมปังจะ over proof ได้ วิธีพับเหมือนการพับผ้าคือหยิบมุมแป้งสองมุมแล้วยกไปทบอีกฝั่งนึง ทบเช่นนี้ไปจนครบ 3 ชั่วโมง 
คลิกที่นี่เพื่อดูสูตรขนมปังเชียบัตตา

บริโยช (brioche) ขนมปังสัญชาติฝรั่งเศส มีเนื้อโดนิ่มเพราะเนยมาก เมื่อตีเสร็จต้องพักในตู้เย็น 1 คืนให้เนยที่อยู่ในโดเซตตัว แล้วจึงนำมาตัดแบ่งและขึ้นรูป จริงๆ แล้วบริโยชมีรูปทรงดั้งเดิมของมันคือเป็นขนมปังหัวจุก (หน้าตาเหมือนโดสองขนาดเล็กใหญ่วางซ้อนกันอยู่) แต่ปัจจุบันมีเอาขนมปังบริโยชมาทำโทสต์ จึงเอาใส่พิมพ์ขนมปังปอนด์สี่เหลี่ยมแบบง่ายๆ


คลิกที่นี่เพื่อดูสูตรขนมปังบริโยช

ฮาลาห์ (challah) jewish bread ที่มักทำในช่วงเทศกาลฉลอง ผิวขนมปังสีน้ำตาลทอง เนื้อในขาวนุ่ม ลักษณะเนื้อขนมปังอยู่ระหว่างบริโยชกับซอฟโรล เพราะใส่ไข่ไก่และน้ำมันเป็นตัวทำให้นุ่ม ขึ้นรูปโดยถักสานขัดกันเป็นเปียยาวหรือทรงกลมเหมือนพวงหรีด มักจะใส่ลูกเกด หรือน้ำผึ้ง

สูตรนี้เราไม่ได้ใส่เพราะจะนำมาทำอาหารคาว เทคนิคเพิ่มเติมที่อยากแนะนำคือการขึ้นรูปขนมปังด้วยการถักเปีย ควรตัดให้น้ำหนักแป้งโดแต่ละเส้นเท่ากัน เพื่อความสม่ำเสมอของเปีย และทำอย่างรวดเร็ว มิเช่นนั้นโดจะขึ้นฟูระหว่างถัก ซึ่งผิวขนมปังที่ออกมาจะไม่สวย ขนมปังไม่ฟูเท่าที่ควร วิธีถักเปีย 4 เส้น ดูตามด้านล่างนี้ 

คลิกที่นี่เพื่อดูสูตรขนมปังฮาลาห์
บทความเพิ่มเติม



เข้าใจขนมปังผ่านการเติบโตของยีสต์
wool roll bread ขนมปังโรลสุดฮิต พิเศษด้วยเนื้อทูโทนชาเขียว สอดไส้ถั่วแดง
nama shokupan ขนมปังปอนด์ญี่ปุ่นหอมกรุ่น นุ่มอร่อย
ศาสตร์แห่งขนมปัง
ทำไมคนจึงพากันอบขนมปังในช่วงกักตัว?

 




share this














ณวรา
เปลี่ยนบุญเลิศ

chef










ศศิกานต์
เพิ่มสุขทวี

graphic designer







ขนมปัง, ขนมปังนานาชาติ, ขนมปังฝรั่งเศส, ขนมปังแซนด์วิช, บริโยช, อาหารอิตาเลียน, ฮาลาห์, เชียบัตตา, เบเกอรี 







recommended articles









เข้าใจขนมปังผ่านการเติบโตของยีสต์









เชียบัตตา









บริโยช









ฮาลาห์









homemade bread ง่ายนิ๊ดเดียว









พาสต้าเส้นสด ฮิตนัก ทำเองซะเลย!









ขนมปังซาวเออร์โด









พุดดิ้งขนมปังแครนเบอร์รี










recommended videos









เห็ดอบชีสไข่ข้น – home cooking by เชฟน่าน








ผัดหมี่ซั่วเห็ดหอม








แกงส้มไข่ปลาเรียวเซียว i ciy – cook it yourself








4 chocolate café คาเฟ่พักใจสำหรับคนโสด | valentine day








veggiology – handcraft honest drink | heartmade วัตถุดิบหลักจากหัวใจ








กินให้ยับ ep1 ย่านพระนคร








กินแหลกแบบชาววัง








ซุปชาบูน้ำดำ 3 ยี่ห้อ ทำได้มากกว่าแค่ชาบู-สุกี้ยากี้ | ของดีติดครัว must have!!!



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







