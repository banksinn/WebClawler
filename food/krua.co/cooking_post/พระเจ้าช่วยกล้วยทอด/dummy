






พระเจ้าช่วยกล้วยทอด








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

ทำอาหารยากตรงไหน




พระเจ้าช่วยกล้วยทอด

story by
 เชฟน่าน
|
10.05.2019 






4,476 views











[ give star ]





pin







pinned







share








star rating










 0 / 5 


submit
reset
















เมนูของหวานจากกล้วยพร้อมเคล็ดลับในการทำแบบกล้วยๆ ให้ 'กล้วยทอด' อร่อยไม่ธรรมดา 

ขนมที่มันกล้วยๆ ทำง่ายแถมยังอร่อยคงจะหนีไม่พ้น ‘กล้วยหอมทอด’ ใช่ไหมล่ะครับ จริงๆ แล้วขนมจากกล้วยคนไทยอย่างเราๆ คุ้นเคยกันเป็นอย่างดี คนไทยนิยมนำกล้วยมาทำเป็นอาหารมาช้านานแล้ว ไม่ว่าจะเป็นขนมกล้วยนึ่ง บวชชี หรือขนมกล้วยไข่เชื่อม ส่วนมากเป็นกล้วยพันธุ์น้ำว้าหรือไม่ก็กล้วยไข่ ส่วนขนมฝรั่งนิยมนำกล้วยหอมมาทำกัน ที่นิยมกันก็เห็นจะเป็นเค้กกล้วยหอม บานอฟฟีหรือพายกล้วยหอมคาราเมล หรือไม่ก็เป็นสมูทตี้กล้วย อะไรทำนองนี้ แต่เมนูพระเจ้าช่วยกล้วยทอด หรือ banana fritter ไม่ค่อยยักกะเห็นทำกินในครัวบ้านเสียเท่าไรนัก ทั้งๆ ที่…. มันทำง่ายและอร่อยมาก แถมไม่ต้องง้อเตาอบอีกต่างหาก ผมเลยอยากนำมาฝากเพื่อนๆ กัน เผื่อครั้งหน้ามีปาร์ตี้ที่บ้าน ลองจัดเมนูนี้ดู รับรองว่าแขกเหรื่อเพื่อนฝูงญาติมิตรที่มาต้องร้อง omg อย่างแน่นอน
เมนูกล้วยทอดนั้นส่วนผสมไม่มีอะไรมาก หลักๆ แล้วเราต้องเตรียมแป้งสำหรับชุบทอดและกล้วยหอมที่สุกกำลังดี ก็เพียงพอแล้ว ส่วนที่ช่วยเพิ่มความฟินก็คือไอศกรีมดีๆ และน้ำผึ้งป่าแท้ๆ สักหน่อย รับรองว่าอร่อยไม่แพ้ชิบูย่าโทสต์ที่ต้องไปต่อคิวกินกัน 

ส่วนของแป้งชุบกล้วยทอด ผมเพิ่มส่วนผสมอย่างมะพร้าวขูดแห้งหรือ coconut flake ของฝรั่งลงไปด้วย หรือใช้มะพร้าวทึนทึกขูดฝอยของไทยเราแทนได้เลย ซึ่งอาจจะมีความต่างเรื่องความชื้นเล็กน้อยก็ไม่น่าจะเป็นอะไร หรือใครจะไม่ใส่เลยก็ไม่ว่ากัน เหตุผลที่ใส่มะพร้าวลงไปด้วยก็เนื่องจากความหวานมันของมะพร้าวเข้ากันได้ดีมากๆ กับกล้วย ดังที่เราเห็นจากขนมไทยมักตัดด้วยเนื้อมะพร้าวขูดหรือท็อปด้วยหัวกะทินั่นเอง 
เคล็ดลับสำคัญของจานนี้ก็คือ….

กล้วยหอมของเราต้องสุกกำลังดี เพื่อนๆ ดูจากภาพประกอบได้เลยว่า กล้วยหอมต้องไม่ใช่สีเหลืองเรียบเนียนสวย มันต้องมีความเหลืองเข้มและดำบ้างเล็กน้อย บ่งบอกถึงความสุกจัดกำลังดี ไม่ห่ามแข็งจนเกินไปและไม่สุกเละจนไม่เหลือสภาพกล้วย ความร้อนจากการทอดจะทำให้กล้วยสุกนุ่มต่อไปอีกขั้น ถ้ากล้วยที่เราเลือกมาสุกเกินงาม หลังทอดแล้วกล้วยจะเละและกินไม่อร่อย

น้ำที่ใช้เป็นส่วนผสมของแป้งชุบกล้วยต้องเย็นจัด อุณหภูมิของแป้งมีส่วนสำคัญมากๆ ที่จะทำให้แป้งกล้วยทอดกรอบบางอร่อย แป้งที่ยังไม่ได้ใช้สามารถเก็บไว้ในตู้เย็นให้เย็นจัดๆ ได้

ขณะน้ำมันต้องร้อนจัดได้ที่ ใช้ไฟกลางคอยเลี้ยงไฟไม่ให้อ่อนหรือแก่จนเกินไป ลองทดสอบความร้อนโดยหยอดแป้งลงน้ำมัน ถ้าแป้งฟูขึ้นมาทันทีถือว่าร้อนได้ที่ ระวังนิดหน่อยว่าน้ำมันจะร้อนจนเกินไป เนื่องจากแป้งชุบทอดมีส่วนผสมของน้ำตาลที่ทำให้ไหม้เกรียมง่าย ระหว่างทอดเราสามารถปรับไฟให้พอเหมาะได้เลย แป้งที่เย็นจัดพอโดนความร้อนจากน้ำมันจะช่วยทำให้แป้งฟูเบา กรอบนาน และไม่อมน้ำมัน

นอกเหนือจากนั้น เพื่อนๆ พึงระวังไม่ทอดกล้วยแน่นกระทะจนเกินไป การทอดแบบน้ำมันท่วมหรือ deep fry ที่ดี ควรทอดเป็นรอบๆ ในปริมาณที่พอเหมาะไม่แน่นกระทะ ทอดให้ทุกชิ้นสุกเหลืองกรอบเท่ากัน นำขึ้นจากกระทะทั้งหมด แล้วจึงทอดกล้วยที่เหลือในรอบต่อไป

เคล็ดลับสุดท้ายนี่เรียกว่าสำคัญสุด กล้วยทอดต้องกินใหม่ๆ ทอดเสร็จแล้วกินทันทีให้แบบลวกปากนิดๆ กินไปเป่าไปนี่จะฟินมาก ขนมฝรั่งเศสหลายอย่างนิยมกินขนมร้อนๆ กับไอศกรีมเย็นๆ ตัดรสชาติกันอย่างอร่อยถูกคอ กล้วยทอดของเราก็เช่นเดียวกัน ทอดเสร็จแล้วพักให้สะเด็ดน้ำมันเล็กน้อย จากนั้นจึงนำมาจัดลงจาน โรยน้ำตาลไอซิ่งให้ทั่วเสริมบารมี ราดน้ำผึ้งป่า ประกบเคียงข้างด้วยไอศกรีมวานิลลา เสิร์ฟสวยๆ แล้วกินทันที รับรองเลยครับว่าจะเป็นอีกจานขนมด้วยฝีมือเราเองที่เอาอะไรมาแลกก็ไม่ยอม
กล้วยหอมชุบแป้งทอด banana fritter
ingredients
แป้งสาลีอเนกประสงค์ 100 กรัม
มะพร้าวขูดแห้ง 1 ช้อนโต๊ะ
น้ำตาลทราย 20 กรัม
เกลือป่น 1/8 ช้อนชา
ผงฟู 1 ช้อนชา
ไข่แดงของไข่ไก่ 1 ฟอง
น้ำเย็นจัด 120 มิลลิลิตร
น้ำมันรำข้าวหรือน้ำมันพืช 3 ช้อนโต๊ะ
กลิ่นวานิลลา ½ ช้อนชา
กล้วยหอมสุก 4 ผล
น้ำมันสำหรับทอด
ไอศกรีมสำหรับจัดเสิร์ฟ น้ำตาลไอซิ่งและน้ำผึ้งสำหรับโรยหน้า
instruction

ใส่แป้งสาลี มะพร้าวขูดแห้ง น้ำตาลทราย เกลือป่น และผงฟูลงในอ่างผสม คนให้เข้ากัน ตามด้วยไข่ไก่ น้ำเย็น น้ำมัน และกลิ่นวานิลลาคนให้ส่วนผสมเข้ากันดี พักไว้ 
ตั้งกระทะน้ำมันไฟกลางให้ร้อน ปอกเปลือกกล้วยหอม หั่นเป็นท่อน แล้วนำชุบแป้งที่ผสมไว้ นำกล้วยลงทอดจนพองกรอบ ตักขึ้นวางบนตะแกรงจนสะเด็ดน้ำมัน 
จัดกล้วยหอมทอดใส่จาน โรยน้ำตาลไอซิ่ง เสิร์ฟคู่กับน้ำผึ้งและไอศกรีม

บทความเพิ่มเติม

แพนเค้กกล้วยหอมครีมชีส
เปลี่ยนกล้วยอนาถเป็นเค้กกล้วยหอมสุดอร่อย
3 สูตรอาหารเช้าแบบ ‘กล้วยกล้วย’
แข็งแรงสมบูรณ์รับปีใหม่แบบ ‘กล้วยๆ
ไอศกรีมกล้วยเชื่อม [thai banana ice cream]
เค้กกล้วยหอมวอลนัต





share this














น่าน
หงษ์วิวัฒน์

chef










ศศิกานต์
เพิ่มสุขทวี

graphic designer







ทำอาหารยากตรงไหน, เชฟน่าน, เมนูง่าย, เมนูทอด, เมนูหวาน 







recommended articles









น้ำจิ้มไม้ตายที่ต้องมีติดครัว ‘น้ำปลาพริก น้ำจิ้มซีฟู้ด & แจ่ว’









everyday soup









ผัดไทยให้พิศมัยต้องใส่ใจทุกรายละเอียด









ให้โฮมเมดคุกกี้เป็นของขวัญปีใหม่ได้ใจกว่ากันเยอะ









ทำน้ำสลัดกินเองสิครับรออะไร









เอาไส้อั่วมาทำพาสต้า









homemade bread ง่ายนิ๊ดเดียว









คลาสสิกคาโบนารา ทำเองที่บ้านก็ได้เหรอ










recommended videos









ชีสพายมะยงชิด ของหวานหน้าร้อนนน – by เชฟน่าน | ciy – cook it yourself








ปลาส้ม ชุบไข่ทอด โดย ยายปริกคนอีสาน








เตาอบ balmuda ปะทะ xiaomi เตาไหนอบขนมปังอร่อยกว่ากัน l ของดีติดครัว must have!!!








4 ร้านเด็ด แซ่บซุยตะลุยเชียงใหม่ | ทริปกินแหลกล้างโลก เชียงใหม่ ep.7








cook or die! หนังไก่ทอดรสลาบ








กินให้ยับ! ep7 บางลำพู








รีวิว 3 ร้าน กินเพื่ออนาคต i food review








cook สู้โควิด | ยูนิคอร์นมิลเชค



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







