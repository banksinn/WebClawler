






craft chocolate bar ทำเองง่ายๆ ให้ใครไป เขารักตายเลย








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




craft chocolate bar ทำเองง่ายๆ ให้ใครไป เขารักตายเลย

story by
ณัฐณิชา ทวีมาก
|
12.02.2020 






5,794 views











[ give star ]





pin







pinned







share








star rating










 0 / 5 


submit
reset
















ช็อกโกแลตบาร์ทำมือ ความคราฟต์รสขมปนหวานของคนรักช็อกโกแลต 

ช็อกโกแลตผลผลิตจากเมล็ดพืชที่รู้จักกันในนามคาเคาบีน (cacao bean) ด้วยรสชาติขมอมหวานอันเป็นเอกลักษณ์เฉพาะตัวทำให้ช็อกโกแลตเป็นขนมหวานยอดนิยมที่ใครๆ ต่างก็หลงรัก โดยกว่าจะมาเป็นช็อกโกแลตที่เราเห็นกันนั้นต้องผ่านหลายขั้นตอน เริ่มต้นจากเมล็ดโกโก้สดที่จะต้องผ่านกระบวนการหมักจนเป็นสีน้ำตาล ตากเพื่อไล่ความชื้นให้เมล็ดแห้ง นำไปคั่วให้หอม ซึ่งการคั่วนอกจากจะทำให้หอมแล้วยังช่วยดึงรสชาติความอร่อยของโกโก้ขึ้นมาด้วย จากนั้นกระเทาะเปลือกออกบดให้เป็นชิ้นเล็กๆ เราเรียกส่วนนี้ว่า cocoa nibs (โกโกนิบส์) เป็นช็อกโกแลตเพียว 100 เปอร์เซ็นต์ เมื่อนำโกโก้นิบส์ไปบดต่อก็จะได้ออกมาเป็น cocoa mass (โกโก้แมส) ของเหลวที่นำไปทำเป็นดาร์กช็อกโกแลตหรือช็อกโกแลตสำหรับทำเบเกอรีต่อไป cocoa solids (โกโก้โซลิด) และ cocoa butter (เนยโกโก้) เกิดจากการนำเอาโกโก้แมสมาผ่านการบีบอัดด้วยแรงดันสูง เนยโกโก้ที่ได้ออกมาจะถูกใส่กลับเข้าไปในช็อกโกแลตอีกเพราะมีส่วนช่วยเพิ่มความนุ่มละมุนละลายในปากให้กับช็อกโกแลต ส่วนโกโก้โซลิดเมื่อนำไปบดก็จะออกมาเป็น cacao powder (ผงโกโก้) ที่เราคุ้นเคยกันนั้นเอง

คลิกดูสูตรช็อกโกแลตบาร์ทำมือ
โดยทั่วไปช็อกโกแลตแท่งราคาเหยียบร้อยที่เราเห็นกันตามท้องตลาดจะมีส่วนประกอบสำคัญหลักๆ คือ โกโก้แมส โกโก้บัตเตอร์ และน้ำตาลทราย ส่วนช็อกโกแลตราคาถูกจะมีการใส่ไขมันพืชลงไปทดแทนเนยโกโก้เพื่อประหยัดต้นทุน มีการแต่งรส กลิ่น สี ใส่สารเสริมต่างๆ จนทำให้รสชาติที่แท้จริงของช็อกโกแลตแทบไม่หลงเหลืออยู่เลย… คราฟต์ช็อกโกแลตจึงเป็นสิ่งที่คนรักช็อกโกแลตเริ่มหันมาให้ความสนใจกันมากขึ้น ซึ่งกว่าจะได้ช็อกโกแลตออกมาสักชิ้นต้องใช้ทั้งความประณีต ความใจเย็น และความรัก คล้ายๆ งานศิลปะที่เราสรรสร้างออกแบบรสชาติตามสไตล์ของตัวเองได้ ซึ่งมันไม่ได้ยากอย่างที่คิด แค่มีวัตถุดิบเพียงไม่กี่อย่าง ทุกคนก็ทำช็อกโกแลตบาร์โฮมเมดได้เอง จะทำให้คนพิเศษหรือทำให้ตัวเองก็รับรองว่าแฮปปี้หัวใจพองโต
เตรียมวัตถุดิบและอุปกรณ์
วัตถุดิบในการทำช็อกโกแลตบาร์หลักๆ มีอยู่ 3 อย่าง คือ โกโก้บัตเตอร์หรือเนยโกโก้ หาซื้อได้ตามร้านขายเบเกอรี่ทั่วไป มีเป็นแบบเม็ดกลมเล็ก และแบบก้อนใหญ่สีออกเหลืองครีม น้ำตาลไอซ์ซิ่ง ที่เลือกใช้น้ำตาลไอซ์ซิ่งเพราะละลายในโกโก้บัตเตอร์ได้ง่ายกว่าน้ำตาลทราย แต่จะใช้น้ำผึ้งหรือไซรัปแทนก็ได้เช่นกัน อย่างสุดท้ายคือ ผงคาเคาพระเอกของเรานั่นเอง โดยผงคาเคาจะผ่านกรรมวิธีที่ใช้ความร้อนต่ำกว่าผงโกโก้จึงทำให้ผงคาเคายังคงสารอาหารและไขมันเอาไว้มากกว่า หรือใครจะใช้ผงโกโก้แทนก็ได้ แต่แนะนำว่าควรเลือกยี่ห้อที่เป็นผงโกโก้ 100 เปอร์เซ็นต์ จะช่วยให้ช็อกโกแลตของเราเซตตัวได้ดี สำหรับอุปกรณ์ที่ใช้มีอ่างผสม พายยาง หม้อสำหรับต้มน้ำร้อน และเทอร์โมมิเตอร์สำหรับวัดอุณหภูมิ

step 1 ละลายโกโก้บัตเตอร์ 
เริ่มจากการใส่น้ำลงในหม้อให้ระดับน้ำสูงประมาณ 1-2 ซม. เพื่อไม่ให้ไอน้ำลอยขึ้นมาสัมผัสกับก้นอ่างผสมมากเกินไป ใช้ไฟอ่อนในการตุ๋น ละลายเนยโกโก้บนหม้อน้ำร้อน ใช้เทอร์โมมิเตอร์วัดให้อุณหภูมิอยู่ระหว่าง 50-55 องศาเซลเซียส คนจนกระทั่งเนยโกโก้ละลาย

step 2 ละลายน้ำตาลไอซ์ซิ่ง
พอเนยโกโกโก้ละลายดีแล้วให้ใส่น้ำตาลไอซ์ซิ่งลงไป ขั้นตอนนี้ต้องใช้ความใจเย็นสักหน่อย ใช้พายยางคนให้น้ำตาลไอซ์ซิ่งละลายไม่เป็นเม็ดใหญ่ๆ โดยให้คงอุณหภูมิอยู่ระหว่าง 50-55 องศาเซลเซียสเช่นเดิม ถ้าอ่างผสมร้อนเกินไปให้ยกออกมาคนจนอุณหภูมิลดลงแล้วนำกลับไปตั้งบนหม้อใหม่ 

step 3 ใส่ผงคาเคา
เมื่อน้ำตาลไอซ์ซิ่งละลายดีไม่เป็นเม็ดใหญ่ๆ แล้ว ให้แบ่งผงคาเคา 2 ใน 3 ส่วน ใส่ลงในอ่างผสม โดยให้คงอุณหภูมิอยู่ระหว่าง 50-55 องศาเซลเซียส คนให้ผงคาเคาละลายเข้ากัน 

จากนั้นยกอ่างผสมลงจากหม้อ ใส่ผงคาเคาที่เหลือลงไปเพื่อ cool down ให้อุณหภูมิลงมาที่ 32–34 องศาเซลเซียส เป็นการทำให้โครงสร้างทางโมเลกุลของช็อกโกแลตอยู่ในรูปแบบที่เหมาะสม ในขั้นตอนนี้ใส่ฟังก์ชั่นเสริม เช่น กลิ่นวานิลลา ผิวส้มลนไฟให้หอม หรือกลิ่นอะโรม่าอื่นๆ ลงไปได้

step 4 cool down 
เมื่ออุณหภูมิลดลงมาถึง 32-34 องศาเซลาเซียสแล้ว ให้แช่อ่างผสมลงในอ่างน้ำเย็นเพื่อลดอุณหภูมิช็อกโกแลตลงมาที่ 27-28 องศาเซลเซียส การลดอุณหภูมิลงอย่างช้าๆ ช่วยทำให้ช็อกโกแลตมีความเงาวาว ไม่มีรอยริ้วขาวๆ ของไขมันที่เรียกว่า fat bloom และสามารถวางในอุณหูมิห้องได้เลยโดยที่ไม่ละลาย 

step 5 เทลงพิมพ์+ตกแต่งให้สวยน่ากิน
ก่อนเทลงพิมพ์ให้นำส่วนผสมกลับไปตุ๋นบนหม้อน้ำร้อนเพื่อดึงอุณหภูมิขึ้นมาที่ 32-34 องศาเซลเซียส ซึ่งเป็นอุณหภูมิที่พร้อมนำไปใช้งาน เช็ดพิมพ์ให้แห้งสนิท ห้ามมีน้ำอยู่ในพิมพ์เด็ดขาด เพราะจะทำให้ช็อกโกแลตเกิดฝ้าได้ จากนั้นเทส่วนผสมลงพิมพ์ให้เต็ม เคาะเพื่อไล่อากาศเล็กน้อย 

ตกแต่งด้วยผลไม้อบแห้ง ดอกไม้แห้ง ถั่วต่างๆ หรือถ้าใครชอบความดาร์กจะไม่ใส่ก็ได้เหมือนกัน นำไปแช่ในตู้เย็นช่องธรรมดานาน 45 นาที จนเซตตัว เพียงแค่นี้เราก็จะได้ช็อกโกแลตบาร์โฮมเมด งานศิลปะสุดแสนจะคราฟต์เอาไว้มอบให้กับคนพิเศษกันแล้ว 
กราฟิก: ณัฐฐินันท์ นนทสิงห์




share this














ณัฐณิชา
ทวีมาก

food team










พิมพ์ธาดา
ปฐมโภคินเสถียร

photographer










พรพิมล
โรจน์สิริอนันต์

photographer







cook to know, ช็อกโกแลต 







recommended articles









ทุกเรื่อง ‘ช็อกโกแลต’ ที่ต้องรู้ก่อนทำขนมแสนอร่อย









ช็อกโกเเลตบาร์ทำมือ









สายแอดวานซ์เชิญทางนี้ ทำเสี่ยวหลงเปาที่บ้านกัน!









แจกสูตรขนมหวานช็อกโกแลตที่กินยังไงก็ไม่อ้วน!  









ชั่ง-ตวง–วัด เป๊ะปังไม่มีพลาด มือใหม่ก็เอาอยู่!









มือใหม่หัดโขลก…โขลกพริกแกงยังไงให้เป๊ะ!









15 เมนูจากของกักตุนยามเมื่อต้องกักตัว









วาเลนไทน์นี้ชวนหนุ่มๆ มาทำช็อกโกแลตฟองดูว์กันเถอะ










recommended videos









เคบับชีสยืดดด เพิ่มชีสได้ไม่อั้น ‘ร้าน burn cheese’ | food review








ลาบคาร์ฟ | food story








โอมากาเสะน้ำผึ้ง ชิมน้ำผึ้งระดับแชมป์โลก | food review








captain squid สวรรค์ของคนรักครัวซองต์ | review from home








ทาโก้ซอสเนื้อ i ciy – cook it yourself








เตาอบ balmuda ปะทะ xiaomi เตาไหนอบขนมปังอร่อยกว่ากัน l ของดีติดครัว must have!!!








สุดยอดร้านอาหารทะเลใจกลางเมืองตรัง​ อร่อยจนต้องบอกต่อ | ทริปกินแหลกตรัง หรอยจังฮู้วว! ep. 8








น้ำปลาร้าปรุงนัว! จากใจครัวดอทโค (น้ำปลาร้าปรุงรส)



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







