






เม็ดไข่มุกสุดหนึบเคี้ยวเพลิน ทำเองก็ได้ไม่เห็นยาก!








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




เม็ดไข่มุกสุดหนึบเคี้ยวเพลิน ทำเองก็ได้ไม่เห็นยาก!

story by
ชรินรัตน์ จริงจิตร
|
12.11.2018 






66,546 views











[ give star ]





pin







pinned







share








star rating










 0 / 5 


submit
reset
















ผสม ปั้น ต้ม ขั้นตอนทำไข่มุกเองง่ายๆ เอาไปใส่ในน้ำอะไรก็อร่อย หอมน้ำตาลทรายแดง เคี้ยวเพลิน 

กระแสชานมไข่มุกกลับมาฮิตอีกครั้ง แต่จริงๆ แล้วเจ้าชานมไข่มุกไม่ได้ห่างหายไปไหนหรอก เพียงแค่มีกระแสของเครื่องดื่มแบบอื่นเข้ามาแทนที่ ในขณะคนที่ชื่นชอบความหนึบหนับของเม็ดไข่มุก ก็ยังชอบกันอยู่เหมือนเดิม แต่ช่วงนี้เรียกได้ว่ามีให้เลือกกันอย่างจุใจ เพราะร้านชานมไข่มุกผุดให้เต็มพรืดไปหมด นอกจากกลิ่นชาหอมๆ ที่เป็นเอกลักษณ์ของแต่ละร้าน ความหลากหลายของชา ที่ไม่ใช่แค่ชานมรสหวานมันเข้มข้น แต่ยังมีชาผลไม้รสชาติสดชื่นให้ได้ลอง จุดเด่นของแต่ละร้านย่อมหนีไม่พ้นเม็ดไข่มุก จะกินไข่มุกแบบไหนล่ะ มีให้เลือกสรรมากมาย ตั้งแต่ไข่มุกธรรมดาๆ ไข่มุกสีสวยจากส่วนผสมของชาเขียว ชาไทย ไปจนถึงไข่มุกสายธรรมชาติจากบุก 
ในเมื่อฮิตกินไข่มุกกันซะขนาดนี้ ลองมาทำไข่มุกเองสักตั้งไหม รับรองว่าไม่ได้ยากอย่างที่คิด โดยไข่มุกที่เราเอามาให้ลองทำกันนี้เป็นไข่มุกสีทอง ความหนึบหนับอาจจะน้อยกว่าเม็ดไข่มุกที่มีขายแบบสำเร็จทั่วไปนิดหน่อย แต่เคี้ยวเพลินได้ความอร่อยเหมือนกันแน่นอน ทำเสร็จแล้วก็เอาไปใส่ในเมนูเครื่องดื่มต่างๆ ตามชอบได้เลย

เริ่มต้นจากการเตรียมวัตถุดิบให้พร้อม ซึ่งวัตถุดิบก็ไม่ได้มากมายอะไรเลย หลักๆ มีแค่ 3 อย่าง คือ น้ำตาลทรายแดง น้ำร้อน และแป้งมันสำปะหลัง ขั้นตอนแรก นำน้ำตาลทรายแดง 60 กรัม มาผสมกับน้ำร้อน 100 กรัม คนให้น้ำตาลละลาย 

พอส่วนผสมน้ำตาลละลายดีแล้ว ก็ผสมแป้งมันสำปะหลัง 150 กรัม ลงไปให้เข้ากันในกระทะ จากนั้นก็ยกกระทะขึ้นตั้งบนไฟอ่อน ค่อยๆ กวนส่วนผสมให้เข้ากันจนเป็นก้อนดี หรือประมาณ 10 – 15 นาที แล้วปิดเตาได้เลย 

เทส่วนผสมลงในอ่างผสม ใช้มือนวดส่วนผสมอีกครั้ง เพื่อให้ส่วนผสมเนียนเป็นเนื้อเดียวกัน (ขั้นตอนนี้ถ้าใครรู้สึกว่าแป้งที่เรานวดแฉะเกินไป ให้ค่อยๆ ใส่แป้งมันสำปะหลังลงไปทีละนิด) เมื่อนวดแป้งได้ที่แล้ว ก็ปั้นเป็นเม็ดขนาดประมาณเส้นผ่านศูนย์กลาง 0.5 เซนติเมตร อย่าให้ใหญ่มากนัก 

ปั้นจนหมดแป้ง หลังจากนั้นตั้งหม้อน้ำบนไฟกลาง พอน้ำเดือดได้ที่ ก็ใส่เม็ดไข่มุกที่เราปั้นเรียบร้อยแล้วนั้นลงต้มในน้ำที่เดือด ประมาณ 20 นาที พอครบกำหนด ปิดไฟ แล้วพักเม็ดไข่มุกไว้ในหม้อต่ออีก 15 นาที เมื่อครบเวลา ตักเม็ดไข่มุกขึ้นมา โรยน้ำตาลทรายแดงให้ทั่วเม็ดไข่มุก เพื่อไม่ให้เม็ดไข่มุกติดกัน และเพิ่มรสชาติให้เม็ดไข่มุกไปในตัว แค่นี้ก็ได้ไข่มุกทำเองไว้กินกับเครื่องดื่มอร่อยๆ แล้ว

ใครยังนึกไม่ออกว่าจะนำไข่มุกไปใส่ในเครื่องดื่มอะไร เรามีเครื่องดื่มเด็ดๆ มานำเสนอ 2 เมนู เมนูแรกเป็นชานมที่เพิ่มความพิเศษด้วยการทำให้เป็นสองชั้น ชั้นแรกเป็นชานมธรรมดารสชาติเข้มข้น ส่วนชั้นบนเป็นนมอัญชันรสหวานหอม กินคู่กับเม็ดไข่มุก หรือจะลองเมนูที่สองเป็นเครื่องดื่มใสๆ ให้ความสดชื่นอย่างชากุหลาบกระเจี๊ยบ ที่นำกระเจี๊ยบรสเปรี้ยวอมหวานมาผสมกับชากุหลาบกลิ่นหอม ดื่มแล้วแสนสดชื่น 

ดูสูตรชาไทยอัญชันได้ที่นี่
ดูสูตรชากุหลาบกระเจี๊ยบได้ที่นี่




share this














ณัฐณิชา
ทวีมาก

food team










พรพิมล
โรจน์สิริอนันต์

photographer










ธัญชนก
ศรียานนท์

food team










อรพิม
วรรณกายนต์

photographer










recommended articles









ซาบะราดพริก









ชาเขียวน้ำผึ้งมะนาวโซดา









ก๋วยเตี๋ยวต้มยำสุโขทัย









ทรอปิคัลมูสลีบาร์









ยำส้มโอหมึกสด









ยำใบเมี่ยงญวน









เนื้อปูคลุกอะโวคาโด









แซนด์วิชผักโขมอบชีส










recommended videos









พอนเดอริง โดนัทหนุบหนับ​ ฉบับญี่ปุ่น pon de ring | video & recipe








ข้าวอบปลาแซลมอน สูตรแม่บ้านญี่ปุ่น – by เชฟน่าน ciy l cook it yourself








ตะลุยกินขนมไทย ที่ตลาดน้ำอัมพวา i food review








เค้กผักชี








ลาบหมึก l cook or die!








อะโลฮ่ามิล์คเชค i เข้าครัวกับตัวจิ๋ว








จาจังมยอน บะหมี่ซอสดำสุดฮิตในซีรีส์เกาหลี – by เชฟน่าน l ciy – cook ityour self








ซีฟู้ดร้าน ‘เอร็ด’ อร่อยจนต้องบอกต่อ | review



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







