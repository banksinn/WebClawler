






เทคนิคทำเครื่องดื่ม ‘เย็นเป็นวุ้น’ คลายร้อนแบบง่ายสุดๆ








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




เทคนิคทำเครื่องดื่ม ‘เย็นเป็นวุ้น’ คลายร้อนแบบง่ายสุดๆ

story by
วิรุฬห์ ปราบทุกข์
|
09.04.2019 






40,863 views











[ give star ]





pin







pinned







share








star rating










 0 / 5 


submit
reset
















มาทำเครื่องดื่มที่แช่เย็นจนเป็นวุ้นดับร้อนเดือนเมษายนกันดีกว่า ใครๆ ก็ทำได้ง่ายๆ ที่บ้าน 

เข้าสู่เดือนเมษาอากาศร้อนๆ แบบนี้ หลายคนคงต้องการปะทะความสดชื่น ไม่ว่าจะเป็นการออกไปเที่ยวสวนน้ำ เที่ยวทะเล เดินห้างตากแอร์ฉ่ำๆ หาหวานเย็นกิน แต่สำหรับใครที่ไม่ชอบอะไรยุ่งยาก การดื่มเครื่องดื่มเย็นๆ สักแก้วก็เป็นวิธีเพิ่มความสดชื่นง่ายๆ  โดยเฉพาะน้ำอัดลมเย็นซ่า เครื่องดื่มยอดฮิตขวัญใจคนทั้งโลก วันนี้ krua.co มีเทคนิคดีๆ ที่จะทำให้เครื่องดื่มสุดโปรดของใครหลายคน แปลงร่างเป็นเครื่องดื่มวุ้นเย็นสุดขั้วแสนชื่นใจ
วิถีคนนอนอยู่บ้าน
วันหยุดแบบนี้ จะออกไปเที่ยวนอกบ้าน คนก็แสนวุ่นวาย ไหนจะรถติด คนเยอะ แออัดไปหมด ขอนอนดูซีรี่ส์อยู่ที่ห้องก็แล้วกัน ว่าแล้ว ก็ออกไปซื้อขนมและน้ำอัดลมมาติดห้องสักหน่อย ใครจะลองทำเครื่องดื่มวุ้นด้วยตู้เย็นแบบง่ายๆ ที่บ้าน มีขั้นตอนดังนี้
1. เขย่าเครื่องดื่ม เพื่อเพิ่มความดัน แช่ไว้ในช่องแช่แข็งสัก 3 ชั่วโมง
2. เมื่อเครื่องดื่มเย็นได้ที่แล้ว บิดฝาให้อากาศออกเล็กน้อย บิดกลับให้แน่น พลิกขวดไปมา 1-2 ครั้งหรือเคาะก้นขวด จะเห็นเกล็ดน้ำแข็งก่อตัวขึ้นมา เทเครื่องดื่มลงในแก้วที่แช่เย็นไว้ อร่อยกับเครื่องดื่มวุ้นเย็นชื่นใจ
วิถีคนชอบออกเดินทาง
วันหยุดทั้งที ต้องนัดเพื่อนฝูงออกไปเอ็นจอยนอกบ้าน ไปนอนรีสอร์ทริมน้ำ นอนแพกลางเขื่อน หรือไปตั้งแคมป์ใต้ร่มป่าใหญ่ และที่ขาดไม่ได้ก็คือเครื่องดื่มวุ้นที่ทุกคนโปรดปราน แคมป์ปิ้งคราวนี้ไม่มีตู้เย็น ไม่เห็นจะแคร์ เพียงแค่มีกระติกน้ำหรือกล่องโฟมที่เก็บความเย็นได้ดี เท่านี้ก็เพียงพอ 
1. เลือกน้ำอัดลมขวดเล็กสักหน่อย เขย่าเพื่อเพิ่มความดัน
2. เติมน้ำแข็งป่นลงในกระติก ตามด้วยเกลือเม็ดใหญ่ ใส่ขวดน้ำอัดลมลงไปจนเต็ม แล้วเติมน้ำแข็งรอบๆ ให้ทั่ว โรยเกลือทับไปเยอะๆ เติมน้ำได้นิดหน่อย ปิดฝาให้สนิท เขย่ากระติกบ่อยๆ เพื่อให้ความเย็นจับกับขวดเครื่องดื่ม ประมาณ 15-20 นาที
3. เมื่อเครื่องดื่มเย็นได้ที่แล้ว บิดฝาให้อากาศออกเล็กน้อย บิดกลับให้แน่น พลิกขวดไปมา 1-2 รอบหรือเคาะก้นขวด เทเครื่องดื่มลงในแก้ว อร่อยกับเครื่องดื่มวุ้นเย็นชื่นใจ

เคล็ดลับต้องรู้ สำหรับการทำเครื่องดื่มวุ้นอย่างมืออาชีพ
1. เลือกซื้อน้ำอัดลมแบบขวดจะเย็นเป็นวุ้นง่ายกว่าแบบกระป๋อง
2. เมื่อเกล็ดน้ำแข็งก่อตัวหลังเปิดฝาขวดแล้ว ห้ามเขย่าน้ำอัดลมไปมา นอกจากจะไม่ได้ช่วยให้เกล็ดน้ำแข็งก่อตัวมากขึ้นแล้ว ยังจะทำให้เกล็ดน้ำแข็งละลายหายไป และจะทำให้น้ำอัดลมฟู่ออกมาแบบหยุดไม่ได้อีกด้วย
3. ใช้แก้วน้ำทรงสูง (แก้วทรง pilsner) แช่แข็งให้เย็นจัดๆ ในการเสิร์ฟ จะอร่อย สดชื่นที่สุด เพราะแก้วน้ำจะช่วยรักษาอุณหภูมิทำให้เกล็ดน้ำแข็งละลายช้าลง
4. ตู้เย็นแต่ละเครื่องอาจจะตั้งอุณหภูมิทำความเย็นแตกต่างกัน ทำให้ระยะเวลาในการแช่แข็งแต่ละครั้งสั้นลงหรือยาวนานขึ้น หากลองบิดขวดและเคาะขวดแรงๆ แล้วยังไม่มีเกล็ดน้ำแข็งก่อตัวขึ้น สามารถนำไปแช่แข็งต่อได้ 
5. หากไม่แน่ใจว่าอุณหภูมิเครื่องดื่มถึงจุดเยือกแข็งหรือยัง สามารถแช่น้ำอัดลมนานกว่า 3 ชั่วโมง ให้น้ำเริ่มแข็งเป็นน้ำแข็งแค่เฉพาะรอบๆ ขวดเล็กน้อยก็ได้ เมื่อเปิดขวด ของเหลวส่วนที่ยังไม่แข็งจะมีเกล็ดน้ำแข็งก่อตัวขึ้นมา แต่อย่าแช่ลืมจนแข็งไปทั้งขวดล่ะ 
6. น้ำเปล่า น้ำหวานรสต่างๆ น้ำสมุนไพรหรือชาผลไม้ที่ไม่อัดลม ก็สามารถเย็นเป็นวุ้นได้ หากแช่เย็นจนถึงอุณหภูมิเยือกแข็ง แต่ผลิตภัณฑ์นมและน้ำที่มีส่วนผสมของเกล็ดที่สามารถตกตะกอนได้ จะไม่สามารถเย็นเป็นวุ้น
ทำไมเครื่องดื่มถึงเย็นเป็นวุ้นได้
กลไกการเกิดเกล็ดน้ำแข็งวุ้นๆ ในเครื่องดื่มนั้น เกิดจากการที่อุณภูมิของเหลวต่ำกว่าจุดเยือกแข็งไปแล้ว (โดยทั่วไปคือ 0 °c) แต่ของเหลวในขวดไม่สามารถเปลี่ยนสถานะจากของเหลวเป็นของแข็งได้ สาเหตุเพราะเครื่องดื่มถูกบรรจุและปิดฝาอย่างสนิท สภาพความดันในขวดเครื่องดื่มนั้นสูงกว่าความดันในสภาวะปกติ (ยิ่งเขย่าขวดยิ่งเพิ่มความดันจาก co2 เข้าไปอีก) เมื่อเรากระตุ้นโดยการบิดฝาขวด หรือเคาะก้นขวดก่อนดื่ม ความดันจากขวดจะไหลออกนอกขวดจนเท่ากับความดันในสภาวะปรกติ ทำให้น้ำเปลี่ยนสถานะจากของเหลวเป็นของแข็งทันที สังเกตได้จากเกล็ดน้ำแข็งที่ก่อตัวจากปากขวด วิ่งลงก้นขวดไปเรื่อยๆ เหตุการณ์นี้ทางวิทยาศาสตร์เรียกว่า super cooling effect หรือสภาวะความเย็นยิ่งยวด
ซึ่งอุณหภูมิของช่องแช่แข็งหรือน้ำแข็งที่ใส่เกลือ จะอยู่ที่ -10 °c ถึง -20 °c เมื่อแช่น้ำอัดลมจนได้ที่ อุณหภูมิเครื่องดื่มที่เหมาะสมที่จะเกิดปฏิกิริยาจะอยู่ที่ -5 °c ถึง -10 °c 




share this














วิรุฬห์
ปราบทุกข์

food stylist










spoonful
production

vdo production










recommended articles









ซอสพริกหมักธรรมชาติ









เค้กเยลลีผลไม้ (fruit jelly cake)









ชาใบเตย









อินทนิล









มือใหม่หัดหุง… หุงข้าวยังไงให้สวย









ไส้กรอกหมู (homemade sausage)









ถั่วเน่า อูมามิของครัวล้านนาและครัวไทใหญ่









ลาบหมาน้อย เมนูวุ้นเขียวสุดแซบแห่งอีสาน










recommended videos









4 เมนูหวานเย็น กินชื่นใจ…อร่อยคลายร้อน | cook or die!








มารู้จักน้ำมันมะกอกกัน น้ำมันดี ที่ต้องมีติดครัว | ของดีติดครัว must have!!!








บ้านขนมปังโฮมเมด อันแสนอบอุ่น ใจกลางอารีย์ | landhaus bakery (ลันด์เฮาส์ เบเกอร์รี่) review








มือใหม่ทำท็อฟฟี่เค้ก l cook or die!








สุดยอดหมูอินทรีย์








cake me you ชีสเค้กโฮมเมด ที่คนรักชีสไม่ควรพลาด l review from home








ม้าฮ่อของว่างไทยโบราณ








พาสต้าเส้นสดร้านลับ อร่อยจนเชฟน่านตะลึง! | food review



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







