






fruit jelly cake หวานนี้เพื่อสุขภาพ








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




fruit jelly cake หวานนี้เพื่อสุขภาพ

story by
ณวรา เปลี่ยนบุญเลิศ
|
21.02.2022 






66 views











[ give star ]





pin







pinned







share








star rating










 0 / 5 


submit
reset
















เคล็ดลับทำเจลลีผลไม้สีสันสดใส เปรี้ยวหวานสดชื่นจากผลไม้สด อร่อยได้ไม่ทำลายสุขภาพ 

ทำไมเวลามีปาร์ตี้วันเกิด เราจะนึกถึงแต่เค้กปอนด์ครีมเยอะๆ เนยเยอะๆ หรือช็อกโกแลตเยิ้มๆ ทำไมเราไม่กินผลไม้เป็นถาดๆ ทั้งที่กินเป็นของหวานล้างปากได้เหมือนกันนะ หรือคิดว่ากินผลไม้มันดู old fashion ไปหน่อย หรือไม่ก็ไม่อยู่ในรูปลักษณ์ที่เก๋ไก๋สักเท่าไร
ในช่วงกุมภาพันธ์ที่มีผลไม้ทั้งในและนอกประเทศขายอยู่ละลานตา วันนี้เราลองเอาผลไม้เหล่านั้นมาทำเป็น fruit jelly cake ให้ดูว่าของดีต่อสุขภาพอย่าง ‘ผลไม้’ เอามาทำเป็นเค้กได้สวยงามได้เหมือนกันนะ ที่สำคัญขึ้นโต๊ะเสิร์ฟในงานปาร์ตี้ได้อย่างไม่น้อยหน้าเค้กนมเนยเลยทีเดียว 
ส่วนผสมไม่กี่อย่าง อุปกรณ์ไม่เยอะ เตาอบรึก็ไม่ง้อ 
เอาง่ายๆ เลยทำเค้กสักก้อนต้องมีอย่างน้อย 4 อย่างคือ แป้ง ไข่ เนย น้ำตาล ไหนจะผงฟู ผงโกโก้ กว่าจะกลายเป็นเค้ก ผนวกกับฝีมือและความช่ำชองของแต่ละคนอีกแล้วล่ะก็ เปอร์เซ็นต์ความสำเร็จอาจจะมีน้อยลงไปอีก ไหนจะอุปกรณ์ยิบๆ  ย่อยๆ ในการทำเค้ก รวมไปถึงเตาอบเจ้าปัญหาของมือใหม่หลายๆ คน เป็นอันพับโปรเจกต์เค้กกันไปก่อน 
มาที่ fruit jelly cake ของเรา ขอแค่วัตถุดิบ 3 อย่างนี้ คือ 1.ผลไม้ที่ชอบ 2.น้ำผลไม้รสโปรด 3.เจลาตินแผ่นหรือผงก็ได้ ส่วนฝีมือน่ะเหรอ ไม่ต้องใช้อะไรมากไปกว่าการหั่นผลไม้ให้ได้ ละลายเจลาตินให้เป็นโดยใช้สัดส่วนน้ำกับเจลาตินให้ถูกต้อง แค่นี้เจลลีก็เซตตัวสวยงามแล้ว (สูตรนี้ผู้เขียนแอบเพิ่มชั้นเจลลีครีมเข้าไปเพื่อตัดรสกับผลไม้นิดหน่อย ถ้าใครอยากกินเจลลีผลไม้ล้วนๆ ก็ไม่ต้องใส่นะคะ)  

ผลไม้และน้ำผลไม้สำหรับทำเจลลี
เลือกใช้ผลไม้เนื้อนุ่มใกล้เคียงกันเช่นผลไม้ตระกูลเบอร์รี องุ่น แก้วมังกร ส้ม หากมีเม็ดให้คว้านเอาเม็ดออก หั่นชิ้นให้พอดีคำพร้อมกินได้เลย ไม่ควรใช้ผลไม้เนื้อกรอบอย่างแอปเปิล ฝรั่ง มาปะปน เพราะเวลากินแล้วไม่กลมกลืนนุ่มนวลไปกับผลไม้อย่างอื่น อ้อ! มีข้อชวนให้ระวังในการใช้ผลไม้ นอกจากต้องล้างให้สะอาด ซับน้ำให้แห้งสนิทแล้ว การใช้ผลไม้ที่มีน้ำเยอะ เช่น สับปะรด ส้ม กีวี ถ้าใส่ปริมาณมาก น้ำในผลไม้จะออกมาทำให้เจลลีไม่เซตตัวเท่าที่ควร
เคล็ดไม่ลับขนมอร่อยจาก ‘เจลาติน’
เจลาติน vs ผงวุ้น 
ข้อแรกเราต้องเข้าใจก่อนว่า ‘เจลาติน’ กับ ’ผงวุ้น’ ต่างกันอย่างไร เพราะเป็นวัตถุดิบที่ทำให้น้ำเซตตัวเป็นของแข็งเหมือนกัน อธิบายให้ชัด คือวุ้นสกัดมาจากสาหร่าย จะเซตตัวแบบเนื้อแข็งๆ หน่อย ถ้าใส่มากจะค่อนไปทางกรอบ สัมผัสเหมือนเวลาที่เรากัดวุ้นกะทิหรือวุ้นเป็ดนั่นแหละ ส่วนเจลาติน สกัดมาจากคอลลาเจนในกระดูกสัตว์ ให้การเซตตัวแบบเหนียวๆ หยุ่นๆ เหมือนเวลาเราตักเจลลี ทั้งนี้ทั้งนั้น ทั้งสองอย่างถ้าใส่มากไปก็จะแน่นแข็ง เกินคำว่าอร่อยค่ะ
ทีนี้เวลาเราเสิร์ชดู jelly cake มันก็จะมีทั้งเค้กที่ทำจากวุ้นและจากเจลาตินจริงๆ แล้วเลือกได้ตามความชอบเลยค่ะ แต่ส่วนตัวผู้เขียนชอบการเซตตัวแบบเจลลีหยุ่นๆ มากกว่า จึงเลือกใช้เจลาตินค่ะ เพราะคิดว่าวุ้นน่าจะเหมาะกับพวกเค้กวุ้น 3 มิติที่มีลวดลายละเอียดๆ มากกว่า
เจลาตินแผ่นใช้อย่างไร
ผู้เขียนเลือกเจลาตินแผ่น เพราะใช้ง่ายกว่าแบบผง คือนำแผ่นเจลาตินแช่ในน้ำเย็นจัดจนนิ่มและขยายตัวเป็นสองเท่า ที่ต้องใช้น้ำเย็นจัด เพราะเจลาตินแผ่นคุณสมบัติคือไม่ละลายในน้ำเย็น (แต่ละลายในน้ำร้อนหรือน้ำอุณหภูมิห้อง) ความเย็นนี่เองจะช่วยให้เจลาตินยังเกาะกันเป็นแผ่นในขณะที่ก็ดูดน้ำเข้าไปในแผ่น ส่วนถ้าเป็นเจลาตินแบบผงจะกลับกันนิดหน่อยคือต้องผสมกับน้ำอุ่นเล็กน้อยเพื่อให้พองตัว

เจลาตินชนิดแผ่นที่ขายทั่วไปมี 2 ขนาด แผ่นใหญ่กับแผ่นเล็ก โดยมากคนทำเบเกอรีที่ใช้บ่อยๆ จะชอบใช้แผ่นใหญ่มากกว่า แต่ถ้าตามซูเปอร์มาร์เก็ตที่ขายสำหรับ home use มักขายแต่แผ่นเล็ก ซึ่งมีขนาดครึ่งหนึ่งของแผ่นใหญ่ เท่าที่ผู้เขียนเคยทดลองใช้ พบว่ากำลังการเซตตัวของ 1 แผ่นเล็กจะมากกว่าครึ่งแผ่นใหญ่ ทั้งที่ขนาดเท่ากัน ไม่แน่ใจว่าเป็นจากวิธีการผลิตหรือไม่ ดังนั้นถ้าใครจะใช้เจลาตินแผ่นเล็กให้ x 2 จากในสูตร แล้วลดทอนอีกเล็กน้อย เพื่อไม่ให้เจลลีแข็งจนเกินไป
เมื่อแช่เจลาตินจนอิ่มตัวเต็มที่แล้ว สังเกตขอบแผ่นเจลาตินไม่หงิกๆ งอๆ สงเจลาตินขึ้นจากน้ำแล้วบีบน้ำส่วนเกินออกเบาๆ หย่อนเจลาตินลงในของเหลวที่ตั้งไฟให้ร้อน คนพอให้เจลาตินละลายหายวับไปกับตาก็ปิดไฟได้เลย เราจะไม่เคี่ยวเจลาตินจนเดือดพล่าน เนื่องจากประสิทธิภาพของเจลาตินจะลดลงถ้าอุณหภูมิสูงกว่า 100 องศาเซลเซียส 

สัดส่วนการใช้เจลาตินต่อของเหลวแต่ละประเภทไม่เท่ากัน ขึ้นอยู่กับลักษณะของเหลวนั้น เช่น ถ้าเป็นไขมันอย่างนมหรือวิปปิ้งครีม 1 ถ้วย จะใช้ปริมาณเจลาตินน้อยกว่าของเหลวที่เป็นน้ำหรือน้ำผลไม้ 1 ถ้วย นอกจากนั้นยังขึ้นกับความแข็งของเจลลีที่แต่ละคนชอบอีกด้วย
ถอดพิมพ์เจลลีอย่างไรให้ง่าย
เมื่อแช่จนเจลลีเซตตัวดีแล้ว ซึ่งระยะเวลาขึ้นกับขนาดของเจลลีค่ะ ลองใช้นิ้วกดแล้วเจลลีไม่ติดมือออกมา ทีนี้ก็ถึงเวลาคว่ำออกจากพิมพ์ นอกจากการทาน้ำมันพืชบางๆ ด้านในพิมพ์ (ต้องเป็นน้ำมันที่ไม่มีกลิ่น) เพื่อให้เจลลีร่อนออกจากพิมพ์ได้ง่ายแล้ว ก่อนที่เราจะคว่ำเจลลีออกมาให้ นำออกจากตู้เย็นมาแช่น้ำอุ่นประมาณ 10 วินาที น้ำต้องท่วมถึงระดับเดียวกับเจลลีเพื่อให้มั่นใจว่าผิวเจลลีทุกส่วนสัมผัสความร้อนจริงๆ เสร็จแล้วยกออกจากน้ำอุ่น หาจานหรือฐานรองเค้กประกบกับพิมพ์ แล้วคว่ำเจลลีออกมา ถ้าใครแช่น้ำอุ่นนานไปขั้นตอนนี้จะมีน้ำเจลลีละลายออกมาด้วยนิดหน่อยก็ไม่เป็นไรค่ะ แค่เช็ดออกให้เรียบร้อย


เราบอกเคล็ดไม่ลับของ fruit jelly cake คนงามไปจนหมดไส้หมดพุงแล้ว ทีนี้ก็แล้วแต่ทุกคนแล้วค่ะ ว่าจะเลือกปาร์ตี้อย่างเฮลธ์ตี้ด้วยเจลลีผลไม้ก้อนโตแบบนี้ไหม นอกจากเป็นการลดการกิน daily productแบบพร่ำเพรื่อแล้ว ยังทำให้เรากินผลไม้ได้เยอะแบบเพลินๆ ไม่รู้ตัวอีกด้วย

คลิกดูสูตร fruit jelly cake




share this














ณวรา
เปลี่ยนบุญเลิศ

chef










พัชริดา
พันธุมาศ

graphic designer










พิมพ์ธาดา
ปฐมโภคินเสถียร

photographer







เจลลี่, เจลลีผลไม้ 







recommended articles









รู้ไหม ‘หม้อสุกี้’ ทำได้มากกว่าเมนูสุกี้









คุกกี้ดอกไม้เนยสด









พุดดิ้งมะม่วง









คุชิคัตสึ









ละเพ็ตโตะ burmese tea salad กำลังดังทั่วโลก









ผัดวุ้นเส้นเกาหลี (จับแช)









แกงจืดตังโอ๋เต้าหู้









น้ำสละ










recommended videos









ขนมครก i ciy – cook it yourself








‘บั๊น จร๋าง เนื้อง’ พิซซ่าเวียดนามยอดฮิต ที่สายสตรีทฟู้ดต้องเลิฟ – by เชฟน่าน l ciy cook it yourself








ก๋วยเตี๋ยวต้มยำชามหมูเด้ง หมูเน้นๆ เด้งทุกคำ l ตามสั่งเดอะซีรีส์








แปลงร่างสลัดธรรมดา ให้เป็น ‘สลัดโรลมิกซ์เบอร์รี่’ by เชฟน่าน | ciy – cook it yourself








น้ำปลาร้าปรุงนัว! จากใจครัวดอทโค (น้ำปลาร้าปรุงรส)








สูตรน้ำจิ้มแซ่บเวอร์ i cook or die!








ลาบไก่








ขนมปังไส้กรอก i เข้าครัวกับตัวจิ๋ว



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







