






ทำโดนัทด้วยแป้ง brioche ชุ่มฉ่ำหอมเนย








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




ทำโดนัทด้วยแป้ง brioche ชุ่มฉ่ำหอมเนย

story by
ชรินรัตน์ จริงจิตร
|
19.05.2021 






3,803 views











[ give star ]





pin







pinned







share








star rating










 0 / 5 


submit
reset
















เปลี่ยนโดนัทเดิม ๆ ให้อร่อยขึ้นด้วยแป้งบรีออช หอมนุ่มชุ่มฉ่ำ 

เนื้อนุ่มๆ หอมเนย ทอดให้ฟูกลม เคลือบด้วยน้ำตาลทรายละเอียด ใส่ไส้ด้วยรสชาติตามใจชอบ กินกับเครื่องดื่มร้อนอย่างชาหรือกาแฟ เข้ากันได้ดี ขนมที่เรากำลังพูดถึงก็คือ ‘โดนัท’ สำหรับสูตรนี้จะเพิ่มความพิเศษคือใช้เนื้อขนมปังแบบบริออช ซึ่งส่วนประกอบหลักของแป้งบริออชคือ แป้ง เนย นม และไข่ ที่จะทำให้เนื้อขนมปังมีความนุ่ม ชุ่มฉ่ำ และมีกลิ่นหอมของเนย แต่เมื่อเรานำเอาแป้งบริออชมาทำเป็นโดนัท ก็จะมีการปรับเปลี่ยนสัดส่วนเล็กน้อยเพื่อความเหมาะสม 

ซึ่งวัตถุดิบในการทำบริออชโดนัทคือแป้งขนมปัง น้ำตาล ยีสต์ เกลือ นม ไข่ และเนย ในสูตรของบริออชนั้นสัดส่วนของเนย นม ไข่ ค่อนข้างเยอะมากกว่าสูตรแป้งขนมปังชนิดอื่น และเวลาทำแป้งชนิดนี้ก็ไม่ต้องตกใจว่าแป้งขนมปังแฉะเกินไปหรือเปล่า เพราะมันเป็นเรื่องธรรมดาของแป้งบริออช มาค่ะ ลงมือทำกันเลย

ขั้นตอนการทำก็เหมือนการทำแป้งขนมปังทั่วไป คือผสมของแห้งลงในโถปั่นให้เรียบร้อย ใช้ช้อนหรือพายยางคนให้เข้ากัน ก่อนจะเริ่มใส่ของเหลวลงไป ระหว่างใส่ของเหลวก็เปิดให้เครื่องตีเค้กทำงานไปเรื่อยๆ จบด้วยการค่อยๆ ใส่เนยที่นุ่มแล้วลงในโถปั่น ขั้นตอนนี้อาจจะรู้สึกว่าแป้งแฉะไป ก็ไม่ต้องเป็นกังวล เพราะเมื่อเครื่องนวดแป้งกับเนยเข้ากันดีแล้ว แป้งจะดูดซึมเนยจนทำให้แป้งไม่แฉะ และหลุดออกจากโถปั่นได้เป็นอย่างดี ซึ่งหลักการในการเช็คแป้งว่านวดได้ที่แล้วหรือยังนั้น ให้ใช้มือแตะไปที่ผิวของแป้ง ถ้าไม่มีเนื้อแป้งหรือเศษแป้งติดมือขึ้นมาก็แสดงว่าแป้งได้ที่แล้ว

จากนั้นก็นำออกมานวดไล่อากาศอีกสักพักบนเคาน์เตอร์ แล้วคลึงให้แป้งเป็นก้อนกลมและผิวหน้าเรียบตึง พักไว้ในอุณหภูมิห้องให้แป้งขึ้นเป็น 2 เท่าก่อนนำไปพักต่อใสตู้เย็นช่องธรรมดา 1 คืน (ขั้นตอนนี้เป็นการทำให้แป้งดูดซับของเหลวได้ดี และค่อยๆ ให้แป้งกับยีสต์ได้ทำงานเต็มที่)

หลังพักไว้ 1 คืน ก็นำออกมาไล่อากาศสักหน่อย ตัดแบ่งแป้งเป็นขนาดที่ต้องการ แล้วขึ้นรูปเป็นก้อนกลม พักไว้ในอุณหภูมิห้องอีกประมาณ 1 ชั่วโมง หรือแป้งขึ้นเป็น 2 เท่า ก่อนนำไปทอด

อุณหภูมิในการทอดโดนัทเป็นเรื่องสำคัญ หากน้ำมันร้อนเกินไป อาจทำให้ผิวแป้งโดนัทไหม้แต่เนื้อในยังไม่สุกดี จึงต้องค่อยๆ ทอดในน้ำมันไฟอ่อน ใครมีเครื่องวัดอุณหภูมิก็ให้ได้อุณหภูมิที่ 170 องศาเซลเซียสเสียก่อน แล้วค่อยนำแป้งโดนัทลงทอด แต่หากไม่มีก็ลองหย่อนแป้งลงน้ำมัน ถ้าแป้งดีดตัวขึ้นมาแสดงว่าร้อนได้ที่แล้ว ก็นำแป้งโดนัทลงทอดได้เลย

 ทอดให้ได้สีสวยตามต้องการ แล้วพักในตะแกรงให้สะเด็ดน้ำมันก่อนนำไปคลุกกับน้ำตาล เพราะถ้านำไปคลุกตอนที่แป้งยังร้อน น้ำตาลอาจละลายได้ เมื่อคลุกจนทั่วแล้วค่อยบีบไส้ที่เตรียมไว้ใส่ในตัวโดนัท

ซึ่งไส้ที่เราเตรียมไว้ก็มีด้วยกันถึง 3 แบบ 3 สไตล์ เริ่มจากไส้คลาสสิกอย่าง ‘ครีมคัสตาร์ด’ หอมนุ่มละมุน เหมาะกับคนชอบกลิ่นวานิลลา
คลิกที่นี่เพื่อดูสูตรโดนัทไส้วานิลลา

ต่อมาเป็น ‘กาแฟนูเทลล่า’ เหมาะกับคนชอบกาแฟและช็อกโกแลตเป็นอย่างมาก
คลิกที่นี่เพื่อดูสูตรโดนัทไส้กาแฟนูเทลล่า

และไส้สุดท้ายเอาใจสายเบอร์รีกับ ‘ไส้ราสป์เบอร์รีครีมชีส’ รสเปรี้ยวหวานของแยมราสป์เบอร์รีตัดกันดีกับความมันของครีมชีส
คลิกที่นี่เพื่อดูสูตรโดนัทไส้ราสป์เบอร์รีครีมชีส

ใครชอบไส้ไหนก็จัดไส้นั้นกับแป้งบริออชได้เลย  

บทความเพิ่มเติม

apple rose tart สวยหวานซ่อนเปรี้ยวรสแอปเปิล 
คัสเตลลาเค้ก จุดเริ่มต้นของขนมญี่ปุ่นผสมตะวันตก 
ศาสตร์แห่งขนมปัง
nama shokupan ขนมปังปอนด์ญี่ปุ่นหอมกรุ่น นุ่มอร่อย 





share this














ชรินรัตน์
จริงจิตร

food team










ศศิกานต์
เพิ่มสุขทวี

graphic designer










พิมพ์ธาดา
ปฐมโภคินเสถียร

photographer







บริออชโดนัท, แป้งบริออช, โดนัท 







recommended articles









โดนัทไส้กาแฟนูลเทลล่า









pon de ring โดนัทฉบับโฮมเมด ทำสนุกกินเพลิน









พอนเดอริง (pon de ring)









ขนมจีนน้ำพริกกุ้งสดทรงเครื่อง เปรี้ยวหวานเค็มครบรสคู่ผักเหมือด









โรลกะหล่ำปลีซอสมะเขือเทศ









คุณแม่ต้องปลื้ม! แจกเมนูหนูน้อยทุกช่วงวัย









ทีรามิสุมองต์บลังก์มันม่วง









บราวนีเตาติ๊ง










recommended videos









ข้าวขยำปูสมุนไพร by เชฟน่าน | ciy – cook it yourself








‘คู่มือแล่ปลา’ เคล็ดลับง่ายๆ เมื่อไรก็เวิร์ก!








สูตรหมักหมูนุ่ม เก็บได้นาน ทำเมนูอะไรก็อร่อย i cook or die!








ampersand – ไอศกรีมเจลาโต้ที่กินแล้วยิ้มได้ | heartmade วัตถุดิบหลักจากหัวใจ








ป๊อปไซเคิล








spaghetti napolitan สปาเก็ตตี้ซอสมะเขือเทศสไตล์ญี่ปุ่น l cafe at home








แปลงร่างสุกี้ธรรมดา ให้เป็นสุกี้โรล – by เชฟน่าน ciy








เค้กน่าทำวันคริสต์มาส strawberry shortcake, red velvet x’mas cake, matcha foutain cake



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







