






pon de ring โดนัทฉบับโฮมเมด ทำสนุกกินเพลิน








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




pon de ring โดนัทฉบับโฮมเมด ทำสนุกกินเพลิน

story by
ณัฐณิชา ทวีมาก
|
16.02.2022 






83 views











[ give star ]





pin







pinned







share








star rating










 0 / 5 


submit
reset
















โดนัทรูปดอกไม้นุ่มหนึบ ทำเองได้ไม่ยากเลย 

พูดถึงโดนัท… ภาพจำที่หลายคนนึกถึงก็คงเป็นแป้งทอดก้อนกลมๆ มีรูตรงกลางหรือไม่ก็สอดไส้แยมรสต่างๆ  ใช่ไหมล่ะ แต่วันนี้เราจะพามารู้จักโดนัทอีกชนิดหนึ่งที่ทั้งอร่อยและหน้าตาดีไม่แพ้กัน! นั่นคือ พอน-เดอ-ริง (pon de ring) แป้งทอดก้อนกลมที่มีเอกลักษณ์เป็นรูปวงแหวนคล้ายแผงคอสิงโต และเป็นขนมที่ได้รับความนิยมอย่างกว้างขวางทั้งในญี่ปุ่นและในไทย ดั่งที่ได้เห็นวางขายอยู่บนเชลฟ์ในร้านโดนัทดังจนกลายเป็นภาพจำของแบรนด์ไปโดยปริยาย 

เนื้อสัมผัสของพอนเดอริงจะผสมสานระหว่างโมจิและโดนัท แบบที่คนญี่ปุ่นกล่าวว่า “ mochi-like texture as mochi-mochi (モチモチしてる)” ด้านนอกมีความกรอบ แต่เนื้อด้านในเหนียวนุ่ม เคี้ยวหนึบหนับสู้ฟันเหมือนโมจิ ซึ่งจริงๆ แล้วพอนเดอริงเป็นโดนัทที่ทำง่าย ใช้ไข่และผงฟูในการทำให้แป้งขึ้นฟูแทนยีสต์ ขั้นตอนการทำไม่ได้ยุ่งยากจนเกินความสามารถ จะมือใหม่หรือมือเก่าก็ทำได้สบายๆ

แต่ก่อนจะลงมือทำเราขอแนะนำวัตถุดิบสำคัญในพอนเดอริงที่หลายคนอาจยังไม่รู้ว่าเค้าใส่กันด้วยหรือ ? นั่นคือ แป้งมันสำปะหลัง  (tapioca starch) จากประสบการณ์ลองผิดลองถูก ใช้แป้งมันไทยมาก่อน เนื้อขนมที่ได้นั้นเหนียวและแน่นเกินไป อยากกินของอร่อยก็ต้องเสาะหาซินะ ไม่รอช้ารีบเสิร์ชหาแป้งมันยี่ห้ออื่นทันที จนสุดท้ายได้ลองใช้แป้งของต่างประเทศยี่ห้อหนึ่ง ส่วนตัวรู้สึกประทับใจจึงอยากมาแนะนำกัน 

แป้งยี่ห้อนี้ คือ bob’s red mill  แป้งมันนำเข้าจากอเมริกา เนื้อแป้งละเอียดและเบากว่าแป้งมันของไทยมาก ได้เนื้อขนมเหนียวนุ่ม หนึบหนับกำลังดีถูกใจเราสุดๆ สามารถหาซื้อได้ตามซูเปอร์มาร์เก็ตทั่วไป ราคาสูงกว่าแป้งมันไทยเล็กน้อย หรือสั่งออนไลน์ได้ที่ https://shp.ee/wrhkkvv ส่วนวัตถุดิบอื่นๆ ก็ได้แก่แปังญี่ปุ่น ผงฟู เกลือป่น น้ำตาลทราย เต้าหู้ขาวอ่อน ไข่ไก่ น้ำและเนยจืดละลาย สูตรนี้เป็นสูตรของญี่ปุ่นที่ใส่เต้าหู้ขาวอ่อนลงไปด้วย ซึ่งความชื้นในเต้าหู้นี่แหละที่ทำให้เนื้อขนมออกมานุ่มนิ่มตามสไตล์ญี่ปุ่น
มาเริ่มทำกันดีกว่า… 

เริ่มจากร่อนส่วนผสมของแห้งอย่างแป้งขนมปัง แป้งมันสำปะหลัง ผงฟูและเกลือป่นรวมกันในอ่างผสม ใส่น้ำตาลทรายลงไป คนพอเข้ากัน ถัดมาที่อ่างอีกใบ ยีเต้าหู้ผ่านตะแกรงใส่ลงในอ่าง ตอกไข่ใส่ ตามด้วยน้ำและเนยละลาย คนจนเข้ากันดี จากนั้นเทส่วนผสมของเหลวลงในอ่างแป้ง ใช้พายยางคนให้แป้งจับตัวกัน พอนวดได้ ใช้มือนวดๆ ต่อจนเป็นเนื้อเดียวกันและไม่เห็นผงแป้งก็เป็นอันใช้ได้ (ไม่ควรนวดนานเพราะจะทำให้แป้งเหนียว) ปิดพลาสติกแรป วางพักไว้ข้างนอกตู้เย็นประมาณ 30 นาทีเพื่อให้แป้งคลายตัวและดูดน้ำเต็มที่  

ระหว่างรอ ตัดกระดาษไขเป็นแผ่นสี่เหลี่ยมขนาด 10x10 ซม. สำหรับนำมารองแป้งโดว์ที่ปั้นเป็นลูกกลมๆ ทริคสำหรับมือใหม่ที่อยากให้พอนเดอริงออกมาเป็นวงกลม สวย สมส่วน แนะนำให้พับกระดาษไขทั้งแนวตั้ง แนวนอนและแนวทแยงมุมทั้งสองด้านให้เป็นรอยตัดกัน 4 เส้น วางแป้งที่เราปั้นไว้เรียงลงไปตามแนวเส้นเป็นวงกลมจนครบ 8 ลูก เอาผ้าสะอาดๆ คลุมพักแป้งอีก 15 นาที     

ต่อมา การทอด สิ่งที่สำคัญในขั้นตอนนี้ คือ น้ำมันและอุณหภูมิ ถ้าใช้น้ำมันพืชควรเลือกที่มีจุดเกิดควันสูง (ทนความร้อน) และไม่มีกลิ่น แนะนำเป็นน้ำมันข้าวโพด น้ำมันคาโนล่าหรือน้ำมันดอกคำฝอยได้ยิ่งดี เพราะน้ำมันเหล่านี้นอกจากราคาไม่แพง หาซื้อง่ายแล้วยังให้เนื้อสัมผัสของขนมที่ดี กรอบ ไม่อมน้ำมันและไม่มีกลิ่นหืน 
แต่ถ้าอยากได้ความอร่อยแบบไปให้สุด! ทั้งความกรอบ ความหอมและไม่อมน้ำมันจะใช้เนยขาวทอดก็คงไม่ผิดบาปกับร่ายกายเท่าไหร่หรอกมั้ง (ฮ่าๆ ) ส่วนอุณหภูมิที่เหมาะสมควรอยู่ราวๆ 160-170 องศาเซลเซียส 

พอเทอร์โมมิเตอร์ขึ้นเลขถึงอุณหภูมิที่ต้องการแล้ว ให้เราหย่อนแป้งโดว์ทั้งกระดาษไขลงในน้ำมัน การทอดทั้งกระดาษไขเช่นนี้เพื่อไม่ให้โดนัทหลุดออกจากกันเวลายก ในการทอดหนึ่งรอบให้ทอดประมาณ 2-3 ชิ้นก็พอ เพื่อไม่ให้อุณหภูมิลดต่ำมากเกินไป ทอดจนแป้งลอยขึ้นมาจึงค่อยดึงกระดาษไขออก ทอดด้านละประมาณ 2 นาทีจนสุกพอง สีเหลืองสวยงาม ตักขึ้นพักไว้บนตะแกรง 

สุดท้ายคือ การเคลือบ  สูตรนี้มีเกรซทั้งหมด 4 รสชาติคือ เลมอนไวท์ช็อก สตรอว์เบอร์รี ชาเขียวและช็อกโกแลต วิธีการทำแค่ละลายไวท์ช็อกโกแลตและดาร์กช็อกโกแลตด้วยไมโครเวฟหรือหล่อน้ำร้อน ก่อนนำไปผสมกับรสชาติต่างๆ ตามใจชอบ 

ตระเตรียมของครบแล้ว จึงจุ่มพอนเดอริงที่ยังอุ่นๆ ลงในเกรซให้เคลือบด้านหน้าจนหมด ยกและสะบัดเล็กน้อย หงายมือขึ้น วางพักไว้บนตะแกรงก่อนโรยหน้าตกแต่งเพิ่มความสวยงาม ใครไม่ชอบทอปปิ้งไม่ต้องโรยก็ได้เช่นกัน พักไว้จนหน้าเกรซแห้ง พอนเดอริงถ้าให้อร่อยต้องกินหลังทำเสร็จใหม่ๆ แต่ถ้ากินไม่หมดก็สามารถเก็บใส่กล่อง แช่ตู้เย็นไว้ได้ไม่เกิน 2-3 วันหลังจากนั้นตัวแป้งจะเริ่มแห้งขึ้น (อ่านวิธีอุ่นโดนัทให้อร่อยเหมือนพึ่งซื้อมาได้ที่ อุ่นเบเกอรีอย่างไรให้อร่อยเหมือนกินที่ร้าน)  
คลิกที่นี่เพื่อดูสูตรพอนเดอริง (pon de ring)

ดั่งที่บอกไปตั้งแต่ต้นว่าพอนเดอริงนั้น จริงๆ ทำไม่ยากเลย ใช้วัตถุดิบที่หาง่าย วิธีทำสนุกเพลิน เปลี่ยนจากซื้อกินมาทำกินเองก็ดูชาเลนจ์ดีเหมือนกัน หวังว่าพอนเดอริงสูตรนี้จะเป็นทั้งความสนุกสนานและความอร่อยของทุกคนนะคะ enjoy!! 
บทความเพิ่มเติม

ทำโดนัทด้วยแป้ง brioche ชุ่มฉ่ำหอมเนย (krua.co)
หลากรสหลายสูตรกับโดนัท อร่อยได้ไม่ง้อเตาอบ (krua.co) 
อุ่นเบเกอรีอย่างไรให้อร่อยเหมือนกินที่ร้าน (krua.co)
ครัวซองต์ฉบับ ‘ภูมิใจ’ ทำที่บ้าน สอนละเอียดทุกขั้นตอน (krua.co)
สารพัดเมนู ‘หวานทั้งต้น’ ของตาลโตนด (krua.co)





share this














ณัฐณิชา
ทวีมาก

food team










ศศิกานต์
เพิ่มสุขทวี

graphic designer










พิมพ์ธาดา
ปฐมโภคินเสถียร

photographer







ขนมไม่อบ, เบเกอรี, เบเกอรีญี่ปุ่น, โดนัท 







recommended articles









พอนเดอริง (pon de ring)









ครัวซองต์ฉบับ ‘ภูมิใจ’ ทำที่บ้าน สอนละเอียดทุกขั้นตอน









เรื่องของ ‘เค้ก’ ที่มือใหม่หัดอบควรรู้









ไขความลับฉบับ ‘ชูส์ครีม’ รู้ไว้ทำยังไงก็ไม่พัง









ทุกเรื่อง ‘ช็อกโกแลต’ ที่ต้องรู้ก่อนทำขนมแสนอร่อย









รู้จักส่วนผสมพื้นฐานในการทำเบเกอรี









lava chocolate cake in cup









ขนมหวาน vegan  กินเลย ไม่ต้องกลัวอ้วนอีกต่อไป!










recommended videos









ขนมโคน้ำกะทิ ขนมหวานไทยโบราณ หอมหวานมัน วัตถุดิบแค่ 4 อย่าง | ciy – cook it yourself








สุดยอดชานมไข่มุกในใจเรา in taipei








homeburg – crafted burger ของคนบ้า i food review








ปลาตะเพียนต้มเค็ม








4 เมนูอาหารตามสั่ง ทำกินเองได้ง่ายๆ ไม่ง้อร้าน








หมูสับปลาเค็มนึ่ง สูตรอีสาน เมนูเด็ดบ้านเชฟน่าน by เชฟน่าน ciy








cook or die! บัวลอยทุเรียน








แกงกะหรี่เนื้อน่องลาย เนื้อนุ่มละลายในปาก – by เชฟน่าน l ciy cook it yourself



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







