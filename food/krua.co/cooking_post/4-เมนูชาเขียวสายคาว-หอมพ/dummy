






4 เมนูชาเขียวสายคาว หอมพร้อมประโยชน์








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




4 เมนูชาเขียวสายคาว หอมพร้อมประโยชน์

story by
ธัญชนก ศรียานนท์
|
15.03.2018 






5,973 views











[ give star ]





pin







pinned







share








star rating










 0 / 5 


submit
reset















พูดถึงชาเขียวหลายคนคงจินตนาการถึงรายการขนมและเครื่องดื่มยาวเป็นหางว่าว ไม่ค่อยมีใครนึกถึงอาหารจานหลักสักเท่าไร แต่รู้หรือไม่!ว่า ชาเขียวไม่ได้เอาไปทำของหวานได้อย่างเดียวเท่านั้นนะ 

ชาเขียวนำไปทำอาหารคาวได้เหมือนกัน วิธีการก็ง่ายๆ แค่ใช้ชาเขียวมาปรุงผสมลงไปในอาหาร ทำได้หลากหลายเมนูตั้งแต่ออร์เดิร์ฟ ซุป น้ำสลัด ยันกับข้าว เป็นจานหลักให้เลือกกินกันตามชอบ วันนี้ขอนำเสนอ 4 เมนูอาหารคาวจากชาเขียวให้ลองเอาไปทำ หรือจะต่อยอดเป็นเมนูอื่นๆ ก็ได้ตามความคิดสร้างสรรค์ พร้อมรับคุณประโยชน์ในการป้องกันโรคหลอดเลือดหัวใจ ลดโคเลสเตอรอลในเลือด ช่วยรักษาสุขภาพในช่องปาก แถมสารต้านอนุมูลอิสระจากชาเขียวไปเต็มๆ

คานาเป้แซลมอนหมักใบชา
เมนูออร์เดิร์ฟเรียกน้ำย่อย วิธีทำแสนง่ายด้วยการใช้ใบชาเขียวที่ผ่านการชงแล้วกรองน้ำออก พักให้เย็น นำไปหมักกับแซลมอนสดแช่ตู้เย็นช่องธรรมดา 3 ชั่วโมง แล้วนำมาสไลซ์เป็นชิ้นบาง พักไว้ จากนั้นผสมครีมชีส เกลือป่น พริกไทยดำบด และผักชีลาวสับเข้าด้วยกัน จัดเสิร์ฟโดยวางแตงกวา ตามด้วยแซลมอนสไลซ์ และครีมชีส ตกแต่งด้วยใบผักชีลาว โรยเกลือชาเขียว (เกลือชาเขียวทำจากเกลือสมุทรกับผงชาเขียวบดเข้าด้วยกันในครกญี่ปุ่นนะจ๊ะ) แค่นี้ก็อร่อยกับแซลมอนสดๆ เคล้ากลิ่นชาเขียว ที่แสนจะเข้ากันกับรสเค็มๆ ของครีมชีสและเกลือชาเขียว แล้วยังช่วยเพิ่มความเก๋ในปาร์ตี้ได้ บอกเลยว่าคำเดียวอยู่หมัด!
คานาเป้แซลมอนหมักใบชา (สำหรับ 1 คน)
ใบชาเขียว  ½  ถ้วย
น้ำร้อน  1½  ถ้วย
ปลาแซลมอน (ชิ้นละ 180 กรัม)  1  ชิ้น
แตงกวาญี่ปุ่นสไลซ์  ½  ลูก
เกลือชาเขียว
เกลือสมุทร  ½  ช้อนโต๊ะ
ผงชาเขียว  ½  ช้อนโต๊ะ
ไส้ครีมชีส
ครีมชีส  50  กรัม
เกลือป่น  1  หยิบมือ
พริกไทยดำบด  ¼  ช้อนโต๊ะ
ผักชีลาวสับละเอียด  1  ช้อนโต๊ะ
อุปกรณ์ ครกญี่ปุ่น หรือครกบดขนาดเล็ก

ซุปครีมเห็ดกับครีมชาเขียว
ซุปครีมเห็ดว่าอร่อยแล้ว เมื่อเจอกับครีมชาเขียวยิ่งเพิ่มความละมุนอีกเท่าตัว สูตรนี้ก็ง่าย เริ่มด้วยการใส่น้ำมันมะกอก หอมใหญ่ เห็ดแชมปิญองลงผัดในกระทะบนไฟกลางให้เข้ากัน เติมวิปปิ้งครีมและน้ำ คนให้เข้ากัน ปรุงรสด้วยเกลือ พริกไทยดำและออริกาโนป่น คนให้เข้ากัน พอเดือดก็ปิดไฟ พักให้เย็น จากนั้นนำไปปั่นให้ละเอียด
ส่วนวิธีทำครีมชาเขียว ตั้งหม้อบนไฟกลาง ใส่น้ำมันมะกอกผัดกับหอมใหญ่ให้สุก แล้วใส่ครีม ปรุงรสด้วยเกลือ พริกไทยดำ และน้ำตาล คนให้เข้ากัน เติมน้ำชาเขียว (ละลายผงชาเขียวกับน้ำอุ่น) ลงไป ปิดไฟ คนเร็วๆ ให้เข้ากัน เทซุปทั้งสองชนิดลงบนจานอย่างละ ¼ ถ้วย ตกแต่งด้วยใบออริกาโนสด เห็ดแชมปิญอง โรยพริกไทยดำ ก็นำเสิร์ฟได้เลย หรือจะกินคู่กับขนมปังสักแผ่นก็อร่อยไปอีกแบบ
ซุปครีมเห็ดกับครีมชาเขียว (สำหรับ 2 คน)
น้ำมันมะกอก  1  ช้อนโต๊ะ
หอมใหญ่สับละเอียด  ¼  ถ้วย
เห็ดแชมปิญองกระป๋อง  ½  ถ้วย
วิปปิ้งครีม  1  ถ้วย
น้ำ  1  ถ้วย
เกลือสมุทร  ½  ช้อนชา
พริกไทยดำป่น  ½  ช้อนชา
ออริกาโนป่น  ½  ช้อนชา
ครีมชาเขียว
น้ำมันมะกอก  1  ช้อนโต๊ะ
หอมใหญ่สับละเอียด  1  ถ้วย
วิปปิ้งครีม  1  ถ้วย
เกลือและพริกไทย อย่างละ  ¼  ช้อนชา
น้ำตาลทรายไม่ฟอก  1  ช้อนชา
ผงชาเขียวมัทฉะ  1½  ช้อนโต๊ะ
น้ำร้อน  2  ช้อนโต๊ะ
ยอดออริกาโน และพริกไทยดำป่นสำหรับตกแต่ง

น้ำสลัดเต้าหู้ชาเขียว
ขาดเมนูรักสุขภาพอย่างสลัดคงไม่ได้ และน้ำสลัดของเราก็จะมีกลิ่นหอมๆ ของเต้าหู้และชาเขียวผสมผสานกัน  กินกับผักสลัดที่เราชอบ รับรองว่าจะเป็นเมนูอาหารเช้าที่ทั้งอิ่มอร่อยและได้ประโยชน์ หยิบเครื่องปั่นออกมา ใส่เต้าหู้และมัสตาร์ดลงไป ปั่นพอแหลก ค่อยๆ รินน้ำมันมะกอกลงไป ปั่นจนเนียน ปรุงรสด้วยน้ำตาล เกลือ พริกไทยดำ น้ำส้มสายชู ซีอิ๊วญี่ปุ่น และน้ำชาเขียว (ละลายผงชาเขียวกับน้ำอุ่น) ลงไป ปั่นต่อจนเข้ากัน แล้วราดบนผักสดๆ ตามชอบ จะได้ฟินกับสลัดที่หอมมมมมลืม
น้ำสลัดเต้าหู้ชาเขียว (ปริมาณ ½ ถ้วย)
ผงชาเขียวมัทฉะ  ½  ช้อนโต๊ะ
น้ำอุ่น  3  ช้อนโต๊ะ
เต้าหู้ขาวอ่อน  100  กรัม
มัสตาร์ด  ½  ช้อนชา
น้ำมันมะกอก  ¼  ถ้วย
น้ำตาลทรายไม่ฟอก  ¾  ช้อนโต๊ะ
เกลือสมุทร  ¾  ช้อนชา
พริกไทยดำป่น  ¾  ช้อนชา
น้ำส้มสายชูหมักจากข้าว  3  ช้อนโต๊ะ
ซีอิ๊วญี่ปุ่น  ¾  ช้อนชา
ผักสลัด สำหรับจัดเสิร์ฟ

แกงกะหรี่ชาเขียวทงคัตสึ
สีอาจจะดูแปลกไปสักนิดเพราะเราชินกับแกงกะหรี่สีเหลืองกันมากกว่า แต่สำหรับเมนูนี้ ความอร่อยของแกงกะหรี่แบบญี่ปุ่นยังอยู่ครบถ้วน เพิ่มเติมด้วยกลิ่นหอมของชาเขียวที่เอาลงไปเคี่ยวรวมกัน ขอให้ลองแล้วจะติดใจ ใส่น้ำมันมะกอก หอมใหญ่ แครอท และมันฝรั่งลงในหม้อบนไฟกลาง ผัดให้สุก เติมน้ำ เร่งไฟให้เดือด ใส่แกงกะหรี่ก้อนลงไป คนให้เข้ากัน ใส่แอปเปิลขูด ต้มต่อด้วยไฟอ่อน จนเดือดข้น ปิดไฟ ใส่น้ำชาเขียวลงไป (ผสมผงชาเขียวกับน้ำอุ่น) คนให้เข้ากัน ปิดไฟทันที
ทำทงคัตสึ นำหมูสันนอกมาหมักด้วยเกลือ พริกไทยดำป่น คลุกด้วยแป้งสาลี ไข่ไก่ และเกล็ดขนมปัง ตั้งกระทะด้วยไฟกลาง ใส่น้ำมัน พอร้อน ใส่หมูลงทอดจนสุก ตักขึ้น พักไว้บนตะแกรงให้สะเด็ดน้ำมัน แล้วตักข้าวญี่ปุ่นร้อนๆ ใส่จาน วางทงคัตสึ ราดน้ำแกงกะหรี่ลงไป โรยผงชาเขียวเล็กน้อย เสิร์ฟร้อนๆ ดีไม่ดีจะเบิ้ลอีกจาน!
แกงกะหรี่ชาเขียว (สำหรับ 2 คน)
ผงชาเขียวมัทฉะ  1½  ช้อนโต๊ะ
น้ำร้อน  2  ช้อนโต๊ะ
น้ำมันมะกอก  2  ช้อนโต๊ะ
หัวหอมใหญ่หั่นเสี้ยว  ½  ลูก
แครอทปอกเปลือกหั่นชิ้น  ½  หัว
มันฝรั่งปอกเปลือกหั่นชิ้น  ½  หัว
น้ำ  1  ถ้วย
ก้อนแกงกระหรี่สำเร็จรูป  1  ก้อน
แอปเปิลขูดละเอียด  ½  ลูก
ข้าวญี่ปุ่นหุงสุก
ทงคัตสึ 
หมูสันนอก (ชิ้นละ 200 กรัม)  1  ชิ้น
เกลือและพริกไทยดำป่น อย่างละ  ½  ช้อนชา
แป้งสาลีอเนกประสงค์  ¼  ถ้วย
ไข่ไก่ ตีพอเข้ากัน  1  ฟอง
เกล็ดขนมปัง  ½  ถ้วย
น้ำมันสำหรับทอด
อ่านบทความเพิ่มเติม

ชงชาแบบผู้เชี่ยวชาญ ไม่พลาดกลิ่น รส คุณประโยชน์
เรื่อง (ไม่) ลับฉบับชาเขียว
ดื่มชากับธี-ธีรชัย @peace หลังสวน
rare tea co. ธุรกิจชาที่ดีต่อทั้งเกษตรกร ผู้บริโภค และสิ่งแวดล้อม





share this














ธัญชนก
ศรียานนท์

food team










อรพิม
วรรณกายนต์

photographer







ชาเขียว, อาหารฟิวชั่น, เมนูชาเขียว 







recommended articles









เอาไส้อั่วมาทำพาสต้า









ราวิโอลีเกี๊ยวซาครีมชีส









ทอเทียย่าโรลซีซาร์ไก่อบ









เครปเค้กชาเขียว









คีซาดีญาบูลโกกิ









ปลาหมึกทอดซอสไข่เค็ม









สเต๊กปลาจะละเม็ดกับซัลซาผัก









มัทฉะทีรามิสุคีโต










recommended videos









พายเชอร์รี








กรานิต้าแตงโมปลาแห้ง เมนูต้อนรับซัมเมอร์ watermelon granita with fried dried fish | video & recipe








รีวิวเครื่องนวดแป้งและเตาอบยุคใหม่ ทำขนมปังน้องหมีง่ายมากๆ | ของดีติดครัว must have!!!








กระท้อนทรงเครื่อง l cook or die!








วาร์ปไปญี่ปุ่น กินสุกี้ยากี้น้ำดำต้นตำรับญี่ปุ่นแท้ๆ​ ที่​ rca | #ววแอดไวซ์เด้อ








แซนด์วิชไข่พับ 3 ไส้ ทำง่ายในกระทะใบเดียว – by เชฟน่าน | ciy – cook it yourself








รีวิวคาเฟ่เยาวราช ba hao tian mi (ปา เฮ่า เถียน มี่) | food review








สุดยอดน้ำตาลมะพร้าว



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







