






เปิดตำราถอดสูตร ‘แกง’ ฉบับแม่ครัวหัวป่าก์








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




เปิดตำราถอดสูตร ‘แกง’ ฉบับแม่ครัวหัวป่าก์

story by
ณัฐณิชา ทวีมาก
|
27.09.2019 






4,573 views











[ give star ]





pin







pinned







share








star rating










 0 / 5 


submit
reset
















เปิดตำรา... ไขรหัสแกงไทยหา (ไม่) ยาก ฉบับ ‘แม่ครัวหัวป่าก์’ ตำราอาหารเล่มแรกของสยาม 

เปิดตำรา… ไขรหัสแกงไทยหา (ไม่) ยาก ฉบับ ‘แม่ครัวหัวป่าก์’ ตำราอาหารเล่มแรกของสยามที่ได้รับการตีพิมพ์ ด้วยอายุอานามร่วมร้อยกว่าปีทำให้ตำราอาหารเล่มนี้กลายเป็นสมบัติอันล้ำค่าของประเทศไทย ที่ไม่ว่าคนทำอาหารเป็นหรือไม่เป็นต้องเคยได้ยินผ่านหูกันมาบ้างล่ะ แม่ครัวหัวป่าก์เขียนโดยท่านผู้หญิงเปลี่ยน ภาสกรวงศ์ ผู้หญิงที่ได้รับการยกย่องว่าเป็นหญิงไทยหัวก้าวหน้าในสมัยนั้น ท่านเป็นบุคคลแรกที่ริเริ่มนำการชั่ง ตวง วัดจากฝั่งยุโรปมาใช้ในการประกอบอาหาร และมีการจดบันทึกสูตรอาหารทั้งไทยและเทศไว้หลากหลายสูตร อีกทั้งเนื้อหาที่เขียนยังสอดแทรกวัฒนธรรมการกินของชาวสยามในยุคกรุงรัตนโกสินทร์ตอนต้น สภาพแวดล้อมและประวัติศาสตร์ของสมัยนั้นไว้ได้เป็นอย่างดี รวมทั้งมีเนื้อหาเกี่ยวกับพื้นฐานการเข้าครัวทำอาหารทั้งคาวหวาน การจัดสำรับ การจัดการบ้านเรือน การทำความสะอาดซึ่งถือเป็นตำราพื้นฐานการเรือนที่สำคัญสำหรับพ่อบ้านแม่เรือนและคนทำครัวอย่างเราเสียจริงๆ 
‘แม่ครัวหัวป่าก์’ เป็นคำที่แวบขึ้นมาในหัวทันทีเมื่อพูดถึงแกงไทยโบราณในสมัยก่อน ด้วยเนื้อหาอันเก่าแก่ที่ถูกจดบันทึกผ่านกาลเวลามาอย่างยาวนาน ทำให้ตำราเล่มนี้มีเสน่ห์อย่างที่เราเองก็บอกไม่ถูก สูตรเกือบทุกสูตรถูกเขียนบอกวิธีการทำและอัตราส่วนของส่วนผสมไว้อย่างชัดเจน ทั้งบาท สลึง เฟื้อง ไพ มาตราส่วนที่ออกจะสร้างความมึนงงให้กับคนสมัยใหม่อย่างเราสักหน่อย แต่นั่นคือสิ่งที่เป็นเอกลักษณ์เฉพาะตัวของตำราอาหารเล่มนี้ที่เชิญชวนให้เราอยากอ่านมากขึ้น 

วัตถุดิบที่ใช้ในการต้มแกง ในสมัยนั้นเรียกได้ว่าไม่ได้แตกต่างกับสมัยนี้สักเท่าไรนัก มีน้ำตาลหม้อ เยื่อเคย น้ำปลาดี น้ำเชื้อ ถ้าให้แปลเป็นคำที่เข้าใจง่ายนั้นก็คือ น้ำตาลมะพร้าว กะปิ น้ำปลา และน้ำสต๊อกนั่นเอง เน้นความพิถีพิถันในการทำ ใช้เครื่องสมุนไพร ผักผลไม้และวัตถุดิบจากธรรมชาติในการให้รสชาติอาหาร ส่วนเนื้อสัตว์ก็เน้นหาได้ง่ายตามแม่น้ำลำคลองและตามธรรมชาติ ปรุงออกมาเป็นแกงไทยฉบับ ‘แม่ครัวหัวป่าก์’ ทั้งทีงานนี้ต้องไม่ธรรมดาแน่นอน จะมีสูตรอะไรบ้างตามมาดูกันเลยเจ้าค่ะ! 

ต้มโพล้งคือต้มโคล้งในสมัยก่อน ส่วนหน้าตานั้นก็ไม่ใช่จะเหมือนกับต้มโคล้งอย่างที่คนสมัยนี้เขากินกันหรอกหนา ทั้งสี กลิ่น รสชาตินั้นต่างไป รสเผ็ดร้อนจะได้จากพริกไทยขาว เปรี้ยวนุ่มละมุนจากน้ำมะขามเปียก เค็มจากน้ำปลาอย่างดีหวานจากน้ำเชื้อหรือน้ำสต๊อก หอมแดง และเนื้อสัตว์ที่ใส่ถึง 3 ชนิดด้วยกัน ทั้งหมูสามชั้น เนื้อกุ้งและปลาสลิดแห้ง ให้ความกลมกล่อมและกลิ่นที่เป็นเอกลักษณ์เฉพาะต้มโพล้ง โรยปิดท้ายด้วยต้นหอมเป็นอันจบ ซดร้อนๆ คล่องคอมากเลยทีเดียว ซึ่งสูตรจากในตำรามีดังนี้…
“…เครื่องปรุง–หัวหอมหนัก 2 บาท เยื่อเคยหนักสลึงเฟื้อง เกลือหนัก 1 สลึง พริกไทยหนัก 1 สลึง น้ำเชื้อหนัก 20 บาท ปลาสลิดแห้งหนัก 15 บาท กุ้งสดหนัก 2 บาท หมูเนื้อมันสามชั้นหนัก 10 บาท ส้มมะขามเปียกคั้นเอาแต่น้ำ หนัก 8 บาท น้ำปลาหนัก 4 บาท น้ำตาลหม้อหนัก 1 บาท หัวหอมสดหนัก 3 บาท ใบหอมหนัก 3 สลึง  

สูตรต้มโพล้งปลาสลิด
วิธีทำ – เอาหัวหอม เยื่อเคย พริกไทยลงครกโขลกให้ละเอียด เอาน้ำเชื้อเทลงในครกละลายให้เข้ากัน ตักลงหม้อปิดฝาขึ้นตั้งไฟไว้จนเดือด เอากุ้งสดมาหักหัวชักไส้ออกปอกเปลือกล้างน้ำให้สะอาด เอาแต่เนื้อมาหั่นเป็นชิ้นๆ หมูเนื้อสามชั้นหั่นเป็นชิ้นเล็กๆ ปลาสลิดแห้งผ่าสองซีกแกะก้างออกเอาแต่เนื้อล้างน้ำ เมื่อแกงเดือดแล้ว เปิดฝาละมีเอาของสามสิ่งนี้เทลง ปิดฝาละมีไว้ เมื่อเดือดอีกครั้งหนึ่ง เอาส้มมะขามเปียกคั้นเอาแต่น้ำ น้ำปลาดี น้ำตาลหม้อเหยาะลง เอาหัวหอมสดปอกฝานตามหัวเป็นชิ้นบางๆ ใบหอมตัดเป็นท่อนยาวองคุลีหนึ่งล้างน้ำให้สะอาดเทลงหม้อแกงชิมดูจืดเค็มตามชอบ เมื่อสุกดีแล้วปลงหม้อลง ตักลงชามยกไปตั้งให้รับประทาน…”  

ตะพาบน้ำเป็นสัตว์ที่คนในสมัยก่อนนิยมกินกันเป็นปกติ มักนำมาทำแกงคั่วน้ำข้นๆ ใส่รสเปรี้ยวจากระกำและมะอึก เน้นกลิ่นหอมจากใบมะกรูดและผิวมะกรูด ในปัจจุบันตะพาบน้ำจัดเป็นอาหารป่าที่คนไม่ค่อยนิยมกินกันสักเท่าไร อีกทั้งยังเป็นสัตว์อนุรักษ์จึงเลี่ยงมาใช้เนื้อหมูในการปรุงแทน เรียกว่า แกงหมูตะพาบน้ำ หรือแกงตะพาบน้ำแปลง โดยจะใช้ส่วนขาหมู หนังหมู หรือหูหมูมาแทนเชิง (กระดองส่วนท้อง) และเนื้อของตะพาบน้ำ รสชาติแกงจะออกเปรี้ยวนำเค็มหวาน หอมกลิ่นเครื่องแกงที่เข้ากับผลไม้อย่างระกำและมะอึกได้อย่างลงตัว ส่วนวิธีการแกงนั้นบอกเลยว่าต้องให้เวลาเสียหน่อย ทั้งเคี่ยวทั้งโขลก แต่ถือเป็นเมนูเก่าแก่ที่อยากให้ได้ลองทำกินกัน ขอยกสูตรในตำรามาให้ได้อ่านกันดังนี้… 

สูตรแกงหมูตะพาบน้ำ
“.… เครื่องปรุง-พริกแห้งหนัก 2 บาทสลึงเฟื้อง กระเทียมหนัก 1 บาท หอมแดงหนัก 6 สลึงเฟื้อง ข่าสดขูดให้ขาวหั่นเป็นแว่นหนัก 1 เฟื้อง ตะไคร้สดหั่นให้ละเอียดหนักสลึงเฟื้อง เยื่อกะปิแกงหนัก 7 สลึง รากผักชีสดหนักสลึงเฟื้อง พริกไทยแห้งหนัก 2 ไพ ลูกผักชีหนัก 2 ไพ ยี่หร่าหนัก 1 เฟื้อง เกลือหนักสลึงเฟื้อง ของ 11 สิ่งนี้เทลงครกตำให้ละเอียดเสียก่อน เรียกว่า “พริกขิง” เนื้อตะพาบน้ำและเชิงหนัก 32 บาท 2 สลึง กะทิเคี่ยวให้ข้นแล้วหนัก 28 บาท น้ำปลาดีหนัก 5 บาท น้ำส้มมะขามเปียกคั้นให้ข้นหนัก 12 บาท น้ำตาลหม้อหนัก 6 สลึงเฟื้อง ผลมะอึกสดหั่นเป็นเสี้ยวหนัก 7 บาท ผลระกำเอาแต่เนื้อหนัก 4 บาท ใบมะกรูดหั่นให้ละเอียดหนัก 1 เฟื้อง หางกะทิหนัก 20 บาท 
วิธีทำ – เอากะทิลงหม้อตั้งไฟจนเดือด แล้วจึงเอาเนื้อตะพาบน้ำเทลงกวนไปมาจนกะทิแตกมัน แล้วเอาพริกขิงที่ตำไว้ลงผัดพอมีกลิ่นหอม เอาน้ำปลาดีปรุงลงเอาน้ำหางกะทิล้างครก พริกขิงเทเหยาะลงพอเดือด แล้วเอาน้ำส้มมะขาม น้ำตาลเทลงแล้วจึงเอาผลระกำ ใบมะกรูดหั่นโรยลง ชิมดูรสตามแต่จะชอบจืดเค็มอย่างไร เมื่อพอดีแล้วยกหม้อลงเป็นสุกตักลงชามไปตั้งให้รับประทาน 

หมายเหตุ – ถ้าตะพาบน้ำนั้นตัวใหญ่ เนื้อเหนียวแข็ง ต้องเคี่ยวนานหน่อยพอเนื้ออ่อนดี วิธีจะทำเนื้อตะพาบน้ำ เมื่อตายแล้วต้องเอาขึ้นเผาไฟ เพราะเป็นสัตว์เลือดเย็น ถ้าจะหั่นตอนตายใหม่ๆ เนื้อจะไม่สู้สนิทและมีคาวมากเอาแล้วตัดเชิงต่างหาก เชิงนั้นหั่นเป็นชิ้นพอดีอย่าให้บางนัก เนื้อหั่นเป็นชิ้นเล็กๆ แกงคั่วส้มเช่นนี้ใช้หนังปลาโลมา หรือหนังหมู หัวหมู แทนตะพาบน้ำก็ได้เหมือนกัน…”
หมายเหตุ 
1 บาท = 15 กรัม
1 สลึง = 3.75 กรัม
1 เฟื้อง = 2 กรัม
4 ไพ = 2 กรัม




share this














ณัฐณิชา
ทวีมาก

food team










พัชริดา
พันธุมาศ

graphic designer










พรพิมล
โรจน์สิริอนันต์

photographer







หนังสือ, อาหารไทย, อาหารไทยโบราณ, แกงไทย, แกงไทยโบราณ, แม่ครัวหัวป่าก์ 







recommended articles









ตำรับต่างแดนในตำราอาหารไทยเล่มแรก ‘แม่ครัวหัวป่าก์’









‘ปากะศิลป’ ของดีที่หายไป









เมนูลับจากเมืองเล็ก ‘สมุทรสงคราม’









ไก่จำบัง กำบังความเป็นไทยภายใต้การปรุงอย่างฝรั่ง









สูตรอาหารไทยยุคต้อนรับฝรั่ง ลูกชิ้นไก่กับแป้งอิตาลี









‘แสร้งว่า’ เครื่องจิ้มรสนัว ความอร่อยที่จงใจแสร้ง









‘หมี่กรอบโบราณ’ ต้องมีกลิ่นรสสดชื่นจากส้มซ่า 









เค้กช็อกโกแลตลาวาจาก small kitchen cookbook










recommended videos









น้ำจิ้มสุกี้ ติดครัวไว้ ทำได้มากกว่าสุกี้ | ของดีติดครัว must have!!!








asmr จาปากูรี ใจความของ parasite รวมอยู่ในจานนี้








แจกสูตรไก่ทอดแบบ kfc ทำเองง่ายๆ ไม่ต้องง้อร้าน – by เชฟน่าน | ciy – cook it yourself








ไดฟูกุ i ciy – cook it yourself








ผัดเซี่ยงไฮ้ผงกะหรี่ซีฟู้ด i cook or die!








ปูผัดผงกะหรี่ | ciy – cook it yourself








ป๊อปไซเคิล








มันบดชีสยืดด!! – by เชฟน่าน ciy



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







