






ให้โฮมเมดคุกกี้เป็นของขวัญปีใหม่ได้ใจกว่ากันเยอะ








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

ทำอาหารยากตรงไหน




ให้โฮมเมดคุกกี้เป็นของขวัญปีใหม่ได้ใจกว่ากันเยอะ

story by
เชฟน่าน
|
20.12.2018 






8,046 views











[ give star ]





pin







pinned







share








star rating










 0 / 5 


submit
reset
















ส่งต่อความสุขในเทศกาลปีใหม่ด้วย homemade chocolate & nut soft cookies ของขวัญที่ทำด้วยใจ มอบให้ด้วยรัก 

เทศกาลปีใหม่กลับมาเยือนพวกเราอีกแล้ว พร้อมกับบรรยากาศชื่นมื่นสังสรรค์เต็มไปด้วยรอยยิ้ม ผมขอเดาว่าเพื่อนๆ ต้องมีนัดกันเต็มตารางอย่างแน่นอน ทั้งเพื่อนฝูงครอบครัวเต็มไปหมด ช่างเป็นช่วงเวลาที่ดีเหมาะกับอากาศเย็นสบายแบบนี้จริงๆ และขอเดาอีกว่า หลายคนกำลังคิดถึงของฝากของขวัญอยู่เป็นแน่แท้…
คนทำครัวอย่างเรา อะไรจะดีกว่าการปรุงของฝากด้วยมือ ทำของฝากด้วยใจ เพื่อมอบให้กับบุคคลอันเป็นที่รัก แต่ข้อจำกัดของของฝากที่เราจะนำมาฝากกันในช่วงปีใหม่แบบนี้ก็มีอยู่เยอะพอตัว อย่างแรกก็คือ น่าจะต้องสามารถทำได้ทีละเยอะๆ เนื่องจากคนรักเยอะ ต้องฝากหลายคน นอกจากนั้นของขวัญของเราน่าจะต้องเก็บได้นาน เนื่องจากช่วงเวลาในการพบปะสังสรรค์ก็แตกต่างกันออกไป สุดท้ายที่สำคัญมากๆ ก็คือของขวัญของเราน่าจะต้องทำไม่ยากจนเกินไป จนไม่ทำให้เราท้อแท้ใจไปเสียก่อน
จากทั้งสามข้อที่กล่าวมาผมว่ามีอาหารอยู่อย่างหนึ่งที่ตอบโจทย์ได้ทั้งหมด นั่นก็คือ ‘คุกกี้’ นั่นเอง
คุกกี้ทำง่าย เก็บได้นานพอสมควร สามารถจัดเป็นกล่องของขวัญได้อย่างสวยงาม และแถมรสชาติยังอร่อยถูกปากทุกคนตั้งแต่เด็กจนไปถึงผู้ใหญ่ ก่อนจะปิดปีใหม่แบบนี้ผมเลยมีไอเดียคุกกี้โฮมเมดมาให้เพื่อนๆ เอาไปลองทำกันกับ “homemade chocolate & nut soft cookies”
ชื่อยาวมาก มีใจความว่าเป็นคุกกี้ที่ทำเองที่บ้านด้วยใจ เป็นแบบนุ่ม ใส่ช็อกโกแลต และถั่ว ให้มันอร่อยสุดๆ ไปเลย 

ด้วยความที่คุกกี้ทำง่ายเหลือเกิน ของขวัญปีใหม่จึงต้องพิถีพิถันกันเสียหน่อย ผมเลือกใช้ช็อกโกแลตแท้คุณภาพดี หลายคนอาจสงสัยว่า อะไรคือช็อกโกแลตดี ช็อกโกแลตดีก็คือช็อกโกแลตที่มีส่วนของเนื้อโกโก้ในปริมาณมาก ยิ่งมากยิ่งขมยิ่งดีต่อสุขภาพ หรือที่หลายคนเรียกว่า dark chocolate ถ้าไม่ใช่สายดาร์กสามารถเลือกใช้ milk chocolate ได้ ช็อกโกแลตประเภทนี้มีส่วนผสมของเนื้อโกโก้น้อยหน่อย มีน้ำตาลและนมเป็นส่วนผสมมากหน่อย หรือใครจะออกแนว white chocolate แทนก็ย่อมได้ ซึ่งเจ้าช็อกโกแลตขาวนี้ไม่มีส่วนประกอบของเนื้อโกโก้เลย มีเพียงน้ำตาลและไขมันจากผลโกโก้เท่านั้น ข้อควรหลีกเลี่ยงก็คือ ไม่ควรใช้ช็อกโกแลตเทียมหรือเรียกในท้องตลาดว่า compound chocolate ช็อกโกแลตเทียมนี้ทำจากไขมันพืช ผสมน้ำตาล แต่งกลิ่นและสีให้มีความคล้ายช็อกโกแลต กินแล้วจะมีอาการติดลิ้นติดเพดานปาก ข้อดีคือราคาถูกกว่าช็อกโกแลตแท้มากมายนัก แต่ถ้าจะนำมาทำเป็นของขวัญปีใหม่ให้คนที่เรารัก หลีกเลี่ยงดีกว่านะครับ
อีกส่วนที่สำคัญคือถั่วหรือธัญพืช สามารถเลือกที่เราชอบหรือคนที่เรากำลังจะไปมอบให้ชอบได้เลย ถั่วจะให้ความมันและรสสัมผัสกรุบกรอบกับคุกกี้ ผมเลือกใช้ถั่วแมคคาเดเมีย เป็นถั่วฝรั่งที่สีสวยรสชาติดีและที่สำคัญสามารถปลูกในเมืองไทยได้แล้ว เพื่อนๆ ก็สามารถเลือกใช้ถั่วหรือธัญพืชอื่นๆ ได้ตามใจชอบ เช่น อัลมอนด์ วอลนัท เม็ดมะม่วงหิมพานต์ เป็นต้น อย่าลืมว่าถั่วหรือธัญพืชที่ใช้ในการทำคุกกี้ต้องสุกแล้ว คือผ่านการอบมาก่อนแล้วนะครับ สามารถซื้อแบบอบมาเลย หรือแบบดิบแล้วมาอบให้สุกก่อนนำมาใช้
หลังจากที่เราคัดสรรวัตถุดิบเรียบร้อยแล้วก็เริ่มลงมือทำกันเลย ขั้นตอนในการอบคุกกี้นั้นง่ายแสนง่าย มีอยู่ 3 ขั้นตอนเท่านั้นเอง

ขั้นแรก นำเนยสดชนิดจืดนุ่ม คือนำออกมาจากตู้เย็นให้พอคลายตัว มาตีกับน้ำตาลทรายแดงให้เข้ากันเป็นครีม จากนั้นใส่ไข่ไก่สดๆ ไป 1 ฟอง ตามด้วยกลิ่นวานิลลา ตีส่วนผสมให้เข้ากันดีด้วยตะกร้อมือ

ขั้นที่สอง ร่อนส่วนผสมแป้งสาลี ผงโกโก้ เบกกิ้งโซดา และเกลือให้ละเอียด เตรียมไว้ จากนั้นเทลงผสมกับส่วนผสมไข่ เนยน้ำตาล ในขั้นตอนที่ 1 คนส่วนผสมให้เข้ากันดี ตามด้วยช็อกโกแลตและถั่ว ตะล่อมส่วนผสมให้เข้ากันดี

ขั้นที่สาม อุ่นเตาอบไฟบนล่างเตรียมไว้ที่อุณหภูมิ 170 องศาเซลเซียส เตรียมถาดสำหรับอบ โดยรองด้วยแผ่นซิลิโคนหรือกระดาษไข ใช้สกู๊ปไอศกรีมหรือช้อนตักส่วนผสมคุกกี้ลงในถาดอบ เว้นระยะห่างระหว่างคุกกี้ประมาณ 2 นิ้ว เนื่องจากขณะอบคุกกี้จะแผ่ตัวแบนออกด้านข้าง นำถาดคุกกี้เข้าเตาอบที่ระยะ 1/3 ของความสูงเตาอบจากด้านล่าง อบนาน 12 นาที

แค่สามขั้นตอนง่ายๆ ก็จะได้คุกกี้นุ่มแสนอร่อยที่พร้อมจะนำไปฝากเป็นของขวัญปีใหม่ให้กับคนที่เรารักแล้วนะครับ ของขวัญปีใหม่ที่ทำด้วยใจ ปรุงด้วยมือ มีคุณค่าต่อทั้งผู้ทำอย่างเรา และผู้ที่ได้รับมากมายนัก แสดงถึงความรักความใส่ใจที่เรามีให้แก่กันได้เป็นอย่างดี ผมขอส่งบทความนี้เป็นของขวัญปีใหม่ต่อเพื่อนๆ ทุกคน ขอให้ทุกคนสุขภาพกาย สุขภาพใจแข็งแรง มีความสุขมากๆ ตลอดปีหมู 2562 นี้ แล้วอย่าลืมส่งต่อความสุขจากการทำอาหารให้ครอบครัว คนที่รักรอบข้างต่อไปนะคร้าบบบ 

chocolate and macadamia nut soft cookies 
จำนวน 12-15 ชิ้น
ingredients
เนยสดชนิดจืดนุ่ม 90 กรัม
น้ำตาลทรายแดง 1 ถ้วย
ไข่ไก่ 1 ฟอง
กลิ่นวานิลลา 1  ช้อนชา
แป้งสาลีอเนกประสงค์ 1  ถ้วย
ผงโกโก้ ¼ ถ้วย
เบกกิ้งโซดา  ½ ช้อนชา
เกลือสมุทร ¼  ช้อนชา
ดาร์กช็อกโกแลตแบบแท่งสับหยาบ  150 กรัม
ถั่วแมกคาเดเมียอบ 100  กรัม        
บทความเพิ่มเติม

คุกกี้บราวนี่ เนื้อหนึบหนับ ช็อกโกแลตเน้นๆ – by เชฟน่าน ciy l cook it yourself
3 ซอฟต์คุกกี้แสนอร่อย by เชฟเน็ต
คุกกี้ดอกไม้เนยสด
คุกกี้ช็อกโกแลตชิพแบบนุ่ม
คุกกี้นูเทลล่ากระทะร้อน





share this














น่าน
หงษ์วิวัฒน์

chef










ศศิกานต์
เพิ่มสุขทวี

graphic designer







คุกกี้, ช็อกโกแลต, ทำอาหารยากตรงไหน, เชฟน่าน, เบเกอรี 







recommended articles









ขนมหวาน vegan  กินเลย ไม่ต้องกลัวอ้วนอีกต่อไป!









ทุกเรื่อง ‘ช็อกโกแลต’ ที่ต้องรู้ก่อนทำขนมแสนอร่อย









แจกสูตรขนมหวานช็อกโกแลตที่กินยังไงก็ไม่อ้วน!  









lava chocolate cake in cup









3 สูตรขนมสายอุปกรณ์น้อย แต่อร่อยชัวร์!









6 หนังเล่าเรื่องผ่านช็อกโกแลต









sable cookies คุกกี้ตัด… ทำครั้งเดียว กินได้นานนน









ชั่ง-ตวง–วัด เป๊ะปังไม่มีพลาด มือใหม่ก็เอาอยู่!










recommended videos









เต้าหู้ทอดซอสเทอริยากิ สูตรเจ








คุกกี้เสี่ยงทายทำนายรัก​ fortune cookies








cook สู้โควิด | ชีสทอดยืด!!! ของกินเล่น กินเพลิน








ขนมปังกระเทียม i เข้าครัวกับตัวจิ๋ว








สุขภาพดีกับป้านิดดา ตอน กินรักษาเกาต์








บิงซูแตงโมปลาแห้ง | cook or die!








ไส้กรอกอีสาน i cook or die!








ขนม ปัง! กระเทียม ไร้เทียมทาน



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







