






เรื่องของ ‘เค้ก’ ที่มือใหม่หัดอบควรรู้








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cooking essential




เรื่องของ ‘เค้ก’ ที่มือใหม่หัดอบควรรู้

story by
ณวรา เปลี่ยนบุญเลิศ
|
11.10.2021 






3,518 views











[ give star ]





pin







pinned







share








star rating










 0 / 5 


submit
reset
















เบสิกเค้กทุกขั้นตอน ที่คนทำเค้กต้องรู้ 

เค้ก เป็นเบเกอรีขนมอบที่มีมาตั้งแต่สมัยกรีกโรมัน ประกอบไปด้วยแป้ง ไข่ไก่ และน้ำตาล ส่วนผสมแค่ 3 อย่างนี้เองสามารถแตกแขนงได้เป็นเค้กหลายร้อยชนิด เพียงใส่ส่วนผสมปรุงแต่งรสชาติเช่นเนย ผลไม้ โกโก้ ฯลฯ หรือเพิ่มความนุ่มด้วยผงฟู เบกกิ้งโซดา นม น้ำมัน ก็แล้วแต่ แต่ละคนมีรสนิยมกินเค้กไม่เหมือนกัน คนไทยนิยมกินเค้กเนื้อนุ่มเบาอย่างชิฟฟอนเค้ก ฝรั่งส่วนใหญ่ชอบกินเค้กหนักนมเนยอย่างฟรุ๊ตเค้ก บัตเตอร์เค้ก เค้กแต่ละชนิดมีขั้นตอนต่างกันอย่างไร ใส่อะไรลงไปให้ผลแบบไหน อันนี้เป็นเรื่องหลัก ส่วนเรื่องรองก็คือเทคนิคเฉพาะของแต่ละคน เราจึงพบบ่อยๆ ว่าเค้กสูตรเดียวกัน แต่ละคนทำออกมาเนื้อนุ่มต่างกัน คนอเมริกันมีเค้กเก่าแก่อันหนึ่งเรียกว่า ‘pound cake’ ‘พาวนด์เค้ก’ เป็นเค้กที่ใส่แป้ง น้ำตาล เนย ไข่อย่างละ 1 pound เท่าๆ กัน ซึ่งถือว่าทำให้จำง่ายดี เดิมทีแล้วเป็นเค้กที่ไม่มีผงฟู แต่ภายหลังได้ถูกดัดแปลงให้เพิ่มผงฟูหรือนมเข้าไปบ้าง จึงทำให้เนื้อเค้กนุ่มขึ้น ดังนั้นถ้าเข้าใจหลักของเค้กแต่ละแบบ ทีนี้ก็ไปบรรเลงเทคนิคส่วนตัวกันได้เลย
ส่วนประกอบหลักของเค้ก 

แป้งสาลี มี 2 อย่าง คือ แป้งเค้ก และแป้งสาลีอเนกประสงค์ ทั้งสองชนิดทำจากข้าวสาลีเหมือนๆ กัน แต่แป้งเค้กเนื้อเบากว่าแป้งสาลีอเนกประสงค์และผสมสารขึ้นฟูมาเรียบร้อยแล้วจากโรงงาน 
ไข่ไก่ ควรใช้ไข่ไก่ฟองใหญ่ สดใหม่ จะทำให้เนื้อเค้กขึ้นฟูดี (อ่านเรื่องของดีอยู่ที่ไข่แดง) และ (ไข่ขาว โฟมโปรตีนชั้นยอดที่ช่วยสร้างความพิเศษในอาหาร)
น้ำตาล เค้กทั่วไปโดยมากนิยมใช้น้ำตาลทรายขาว จนกระทั่งน้ำตาลทรายแบบละเอียดหรือชื่อการค้าเรียกน้ำตาลเบเกอรี แต่เค้กบางชนิดอาจใช้น้ำตาลทรายแดงด้วยเพื่อให้สีสวยและเนื้อชุ่มฉ่ำขึ้น ส่วนน้ำตาลไอซิ่งก็มีใช้บ้างแต่ไม่นิยม ส่วนหนึ่งเป็นเพราะน้ำตาลไอซิ่งมีแป้งข้าวโพดผสมอยู่เล็กน้อยซึ่งอาจส่งผลต่อเนื้อเค้ก  อีกเหตุผลหนึ่งที่ผู้เขียนคิด คือคุณสมบัติการละลายน้ำได้ง่ายของน้ำตาลไอซิ่ง ทำให้เมื่อตีผสมกับไข่ไก่แล้ว ไม่สามารถกักเก็บอากาศได้ แต่ก็มีเห็นใช้บ้างในเค้กที่ใส่แป้งอัลมอนด์ (อัลมอนด์ป่น) หรือเค้กแองเจิลฟู้ด


ประเภทเค้ก

sponge cake (เค้กสปอนจ์) ประกอบด้วยแป้ง ไข่ไก่ น้ำตาล (บางสูตรอาจใส่นมด้วย) เทคนิคสำคัญอยู่ที่การตีไข่กับน้ำตาลให้ฟูเต็มที่ก่อนจะค่อยๆ ตะล่อมแป้งให้เข้ากัน
chiffon cake (เค้กชิฟฟอน) เนื้อเค้กมีโครงสร้างของไข่เป็นหลัก ใช้วิธีแยกตีไข่ขาวกับไข่แดง เนื้อเค้กจึงเนื้อนุ่มเบากว่าเค้กสปอนจ์ 
butter cake (เค้กบัตเตอร์) เนื้อเค้กมีส่วนประกอบของเนยเป็นหลัก เค้กนุ่มจากไขมันเนย แต่เบาได้จากการตีเนยกับน้ำตาลเพื่อเก็บฟองอากาศ
angle food cake (เค้กแองเจิลฟูด) เป็นเค้กไร้ไขมัน เนื้อเค้กประกอบด้วยไข่ขาวเป็นหลัก วิธีทำคือตีไข่ขาวเหมือนทำเมอร์แรงก์แล้วตะล่อมแป้งลงไปผสม 

 
พิมพ์เค้กและการเตรียม
พิมพ์เค้กมีส่วนสำคัญอย่างมาก ถ้าพิมพ์เล็กเกินไป เนื้อเค้กจะฟูล้น ถ้าพิมพ์ใหญ่เกิน เนื้อเค้กจะแห้งและไหม้ง่าย เนื้อพิมพ์ที่ดีควรนำความร้อนเร็วและไม่เสียทรงเมื่อใช้งานหนัก พิมพ์เค้กที่เราพบบ่อยทำจากอะลูมิเนียม ข้อดีคือราคาถูก ทำความสะอาดง่าย ข้อควรระวังคือใช้งานไปนานๆ อาจบุบหรือเสียทรงได้ง่าย บางชนิดเป็นพิมพ์เคลือบเทฟลอน ข้อดีคือเนื้อเค้กไม่ติดพิมพ์ แต่ปกติเพื่อความมั่นใจเราก็ควรปูกระดาษไขหรือทาเนยและกลอกแป้งด้านในพิมพ์อยู่แล้ว นอกจากนี้ปริมาณเนื้อเค้กที่ใส่ก็สำคัญ ไม่ควรใส่เค้กเกิน ¾ ของพิมพ์ โดยเฉพาะเมื่อใส่เนื้อเค้กที่มีผงฟูหรือเบกกิ้งโซดา เมื่อเค้กขึ้นสูงเกินพิมพ์จะหน้าแตกหรือล้นจากพิมพ์

เก็บฟองอากาศให้เต็มที่ก่อนเข้าอบ
ฟองอากาศในเค้กก่อนเข้าอบเป็นเรื่องสำคัญที่สุด นอกจากเราใส่พวกผงฟูและเบกกิ้งโซดา ให้ทำปฏิกิริยากับสิ่งต่างๆ จนทำให้เค้กฟูขึ้นแล้ว ขั้นตอนการทำเค้กแต่ละประเภทก็มีส่วนสำคัญอย่างยิ่งในการสร้างฟองอากาศ ซึ่งอันนี้ baker จำเป็นต้องรู้ เช่น การทำเค้กบัตเตอร์ จุดสำคัญคือการตีเนยกับน้ำตาลจนเป็นเป็นครีมสีนวลๆ ฟองอากาศจะถูกรวบรวม ณ ขั้นตอนนี้ ส่วนเค้กสปอนจ์ฟองอากาศจะเกิดตอนตีไข่ไก่กับน้ำตาลให้ขึ้นฟู เค้กชิฟฟอนและเค้กแองเจิลก็เช่นกัน จุดสำคัญคือการตีไข่ขาวกับน้ำตาลจนเป็นเมอร์แรงก์ตั้งยอดอ่อน แต่ถ้าตีนานจนแข็งเกินไป เนื้อเมอแรงก์จะแห้งเป็นก้อนๆ และผสมกับส่วนผสมอื่นยาก ทุกอย่างล้วนมีความสำคัญทั้งสิ้น 

อบแล้วรู้ได้อย่างไรว่าเค้กสุก ? 
ส่วนใหญ่เราอบเค้กที่อุณหภูมิ 160-200 องศาเซลเซียส เค้กที่มีไขมันและน้ำตาลสูงอย่างเค้กบัตเตอร์ใช้เวลาอบนาน จึงอบด้วยไฟต่ำประมาณ 160 องศาเซลเซียส ส่วนเค้กไข่ไก่เนื้อโปร่งเบา อย่างสปันจ์และชิฟฟอนเค้ก เค้กแองเจิลฟู้ด ต้องอบไฟสูงเพื่อให้เนื้อเค้กฟูและฟอร์มตัวขึ้นเป็นโครงอย่างรวดเร็ว จึงใช้ไฟประมาณ 180 องศาเซลเซียส หรือบางคนอาจมีเทคนิคใช้ไฟแรงประมาณ 200 องศาเซลเซียสก่อนแล้วลดลงทีหลัง  ทีนี้อบแล้วจะรู้ได้อย่างไรว่าเนื้อเค้กสุก ให้ใช้ไม้ปลายแหลมจิ้มตรงกลางเนื้อเค้กดูว่ามีเนื้อเค้กเหลวๆ ติดขึ้นมาหรือเปล่า ถ้ามีคือยังไม่สุก ส่วนถ้าติดขึ้นมาเป็นเศษเค้กขุยๆ ก็แปลว่าสุกแล้ว ข้อควรระวังในการอบเค้กคือเราต้องรู้จักลักษณะและกำลังไฟของเตาอบ ถ้าเตาอบเล็กเกินไป หน้าเค้กอาจจะไหม้ก่อนเนื้อในเค้กจะสุก ดังนั้นอาจใช้แผ่นอะลูมิเนียมฟอยล์มาคลุมโหย่งๆ เพื่อบังไม่ให้ไหม้เสียก่อน (ไม่ควรปิดฟอยล์แนบกับพิมพ์ มิเช่นนั้นเนื้อเค้กจะแฉะ) เค้กเกือบจะทุกประเภทนำออกจากเตาแล้วควรถอดออกจากพิมพ์ทันที มิเช่นนั้นจะแฉะที่ก้นพิมพ์ ยกเว้นเค้กแองเจิลที่ต้องวางคว่ำพิมพ์เค้กให้หายร้อนในพิมพ์เลย เพราะด้วยความที่เนื้อเค้กเบามากต้องใช้แรงโน้มถ่วงขณะคว่ำพิมพ์ลงช่วยดึงให้เค้กไม่ยุบตัว
เมื่อเรารู้ประเภทและเทคนิคการทำเค้กแบบนี้แล้ว ลองไปทำเค้ก 3 ประเภทนี้ดู เค้กเลมอนไพน์นัทเป็นเนื้อเค้กประเภทเค้กบัตเตอร์ มีเนื้อนุ่มจากเนยและโยเกิร์ต เค้กแยมโรลเป็นเนื้อชิฟฟอนนำมาม้วนกับไส้แยมและครีม สุดท้ายเป็นเค้กแองเจิลฟู้ด เค้กจากไข่ขาว มีไขมันต่ำ เหมาะสำหรับคนชอบเนื้อเค้กที่เบามากๆ 



คลิกดูสูตรเค้กแยมโรล



คลิกดูสูตรเค้กเลมอนไพน์นัท

คลิกดูสูตรช็อกโกแลตแองเจิลฟู้ดเค้ก


บทความที่เกี่ยวข้อง

ศาสตร์แห่งการทำเค้ก เนื้อเค้ก 3 สูตร บัตเตอร์เค้ก สปันจ์เค้ก ชิฟฟ่อนเค้ก


vintage cake เสน่ห์เค้กโบราณสุดคลาสสิก


เค้กไข่ขาวสไตล์โปรตุเกส


คัสเตลลาเค้ก จุดเริ่มต้นของขนมญี่ปุ่นผสมตะวันตก


เคล็ดลับเค้กนุ่มนิ่มสไตล์ญี่ปุ่น





share this














ณวรา
เปลี่ยนบุญเลิศ

chef










พัชริดา
พันธุมาศ

graphic designer







เค้ก, เบเกอรี, เบเกอร์รี 







recommended articles









ขนมหวาน vegan  กินเลย ไม่ต้องกลัวอ้วนอีกต่อไป!









sable cookies คุกกี้ตัด… ทำครั้งเดียว กินได้นานนน









พายบานอฟฟี









วูปปี้พาย









เค้กแบลกฟลอเรส









ชีสเค้ก









บิสคอตติ









ชูส์ครีมนูเทลล่า










recommended videos









ลาบคาร์ฟ | food story








เทคนิคง่ายๆ ต้มไข่ให้ถูกใจ รับรองเป๊ะทุกครั้ง – by เชฟน่าน | ciy – cook it yourself








ข้าวหน้าแกงกระหรี่กุ้งทอด i video & recipe








street food แซ่บซุยตะลุยโฮจิมินห์








ไก่ทอดเกลือ i cook or die!








ร้านอาหารเหนือ อันดับ 1 ในดวงใจ | ทริปกินแหลกล้างโลก เชียงใหม่ ep. 5








จาจังมยอน บะหมี่ซอสดำสุดฮิตในซีรีส์เกาหลี – by เชฟน่าน l ciy – cook ityour self








นมสตรอว์เบอร์รีสดสไตล์เกาหลี ‘fresh strawberry milk’ i cafe at home



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























