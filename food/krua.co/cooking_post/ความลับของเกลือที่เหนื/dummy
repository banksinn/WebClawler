






ความลับของเกลือที่เหนือความเค็ม








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














cooking

cook to know




ความลับของเกลือที่เหนือความเค็ม

story by
ธัญชนก ศรียานนท์
|
02.08.2019 






4,181 views











[ give star ]





pin







pinned







share








star rating










 0 / 5 


submit
reset
















เผยความลับของเกล็ดเกลือ นำไปใช้อย่างไรให้ได้ประโยชน์มากกว่าเครื่องปรุงรสเค็ม 

เกลือเป็นหนึ่งในวัตถุดิบเก่าแก่และถือเป็นพื้นฐานของเครื่องปรุงชนิดอื่นๆ แม้เมื่อพูดถึงเกลือ เราคงนึกถึงประโยชน์ในการใช้ปรุงอาหารให้มีรสเค็ม จริงๆ แล้วเกลือนำไปใช้ประโยชน์ได้หลากหลาย เพียงแต่ต้องรู้วิธีใช้ที่ถูกต้อง อาทิ ช่วยดับกลิ่นคาวที่ติดอยู่บนฝ่ามือ ทดสอบความสดของไข่ไก่ ช่วยถนอมอาหาร แถมเกลือยังเป็นแร่ธาตุที่สำคัญของร่างกายหากได้รับในปริมาณที่พอดีอีกด้วย มาดูประโยชน์ของเกลือที่นอกจากความเค็มกันค่ะ
1. ช่วยป้องกันไม่ให้ผลไม้ดำและคล้ำหลังปอกเปลือก
ผลไม้บางชนิด เช่น แอปเปิล กระท้อน สาลี่ ถ้าปอกเปลือกหรือหั่นทิ้งไว้ จะเกิดความคล้ำบนผิวผลไม้ การแช่ผลไม้ในน้ำที่ผสมเกลือจะช่วยป้องกันไม่ให้ผลไม้ดำหรือคล้ำได้ เพียงแค่นำเกลือไปละลายในน้ำ นำผลไม้ต่างๆ ที่หั่นแล้วลงไปแช่ในน้ำเกลือ จากนั้นก็หยิบผลไม้ขึ้นมาจัดใส่จานพร้อมรับประทานได้ทันที

2. ดับกลิ่นคาวที่ติดมือ
ใครจำเป็นต้องจับของคาวอย่างปลา กุ้ง ปู ทำให้มีกลิ่นคาวติดมือ ถ้าต้องการให้กลิ่นคาวหายไปก็เพียงแค่นำเกลือมาถูบนฝ่ามือ เพราะเกลือไม่เพียงช่วยดูดซับกลิ่นคาวจากฝ่ามือ ยังขัดคราบคาวบนฝ่ามือได้อีกด้วย จากนั้นก็ค่อยล้างออกด้วยน้ำสะอาดแค่นี้กลิ่นคาวที่ไม่พึงประสงค์ก็จะหายไป
3. ต้มผักให้สีสวยน่ารับประทาน 
ยิ่งต้มผักด้วยเวลาน้อยเท่าไร สารอาหารในผักก็จะคงอยู่มากเท่านั้น การลวกผักในน้ำร้อนจัดอย่างรวดเร็ว จึงช่วยรักษาทั้งคุณค่าทางโภชนาการและรูปลักษณ์ของผักให้สวยงาม เริ่มจากต้มน้ำให้เดือด ใส่เกลือ 1 ช้อนชา เกลือจะช่วยให้สีของผักที่ลวกออกมานั้นมีสีสดน่ารับประทาน ลวกผัก 1 นาที ในน้ำเดือดจัด แล้วแช่ผักในน้ำเย็นจัดทันที ผักจะสีสวยสดและกรอบอร่อยน่ารับประทานมากยิ่งขึ้น 

4. ทดสอบความสดของไข่ไก่หรือไข่เป็ด
ซื้อไข่ไก่หรือไข่เป็ดมาแต่ไม่แน่ใจว่าไข่ที่ซื้อมานั้นสดสะอาดหรือไม่ ให้ใส่เกลือ 2 ช้อนชาลงในน้ำสะอาดและแช่ไข่ทิ้งไว้ ถ้าไข่ที่ซื้อมาสดจริงจะจมน้ำ ถ้าไข่ไม่สดก็จะลอยขึ้นไปบนผิวน้ำ แต่ไม่ได้แปลว่าไข่ที่ลอยจะเป็นไข่เน่านะคะ เป็นเพียงแค่ไข่ที่มีอายุมากขึ้นเท่านั้นเอง เพราะภายในไข่มีโพรงอากาศอยู่ เมื่อเวลาผ่านไป น้ำในไข่จะระเหยออกไป และโพรงอากาศนี้ก็จะยิ่งขยายใหญ่ขึ้นเรื่อยๆ ทำให้ไข่ลอยน้ำ ซึ่งหมายความว่าไข่มีอายุหลายวันแล้ว
5. ช่วยให้การล้างผักสะอาดมากขึ้น
เกลือเป็นตัวช่วยในการช่วยล้างผักให้สะอาดมากยิ่งขึ้น ใส่เกลือ 1 ช้อนโต๊ะ นำมาผสมกับน้ำ 4 ลิตร แล้วนำผักผลไม้มาแช่ทิ้งไว้ประมาณ 10 นาที หลังจากนั้นให้ล้างออกด้วยน้ำสะอาดสัก 2-3 ครั้ง จะช่วยลดปริมาณสารพิษตกค้างได้ ใส่ผักที่ล้างทำความสะอาดแล้วเรียบร้อยไว้บนตะแกรง พักให้ผักสะเด็ดน้ำ แล้วจึงนำไปประกอบอาหารตามต้องการ

6. ช่วยให้รักษาความเย็นของน้ำแข็งให้นานมากขึ้น
เวลาเอาเกลือละลายน้ำ ถ้าจะให้เกลือละลายเร็วเราต้องใช้น้ำร้อน ที่เป็นแบบนี้เพราะเกลือต้องการความร้อน สำหรับช่วยในการละลายตัวให้หมดโดยเร็วนั่นเอง ดังนั้น เมื่อเอาน้ำแข็งใส่ลงไปในเกลือ เกลือที่ต้องการละลายตัวจะไม่สามารถหาความร้อนที่ไหนมาช่วยละลายได้ จึงดึงความร้อนจากน้ำแข็งไปใช้ ทำให้น้ำแข็งซึ่งเย็นอยู่แล้วยิ่งเย็นขึ้นไปอีก

7. ช่วยถนอมอาหาร
การถนอมอาหารด้วยเกลือมีมาแต่โบราณ และใช้ได้กับอาหารหลายประเภททั้งเนื้อสัตว์ อาหารทะเลรวมถึงผักผลไม้ ซึ่งยังคงสืบทอดเป็นภูมิปัญญามาจนถึงคนรุ่นปัจจุบันอย่างเรา ตัวอย่างเช่นคนภาคอีสานที่นิยมถนอมอาหารด้วยเกลือ ตั้งแต่ผักผลไม้ไปจนถึงอาหารยอดฮิตอย่างปลาร้าและปลาส้ม
8. ทอดปลาไม่ติดกระทะ 
ถ้าคุณมั่นใจว่าปลาสดแล้ว แต่ทอดทีไรก็ยังเจอปัญหาปลาติดกระทะ มีวิธีแก้คือนำปลาไปล้างน้ำให้สะอาด ซับเนื้อปลาให้แห้งดี แล้วทาเกลือป่นให้ทั่วตัวปลา ก่อนนำลงทอดในน้ำมันร้อนๆ (สังเกตดูจากควันที่ลอยขึ้นมา) ขณะทอดควรใช้ไฟปานกลาง วิธีนี้นอกจากจะช่วยไม่ให้ปลาติดกระทะ ยังช่วยไม่ให้น้ำมันกระเด็นอีกด้วย 
อ่านบทความเพิ่มเติม

เบื้องหลังรสเค็มที่เต็มไปด้วยเรื่องราวของ ‘เกลือ’
น้ำมัน 7 ชนิดที่คนทำอาหารควรรู้จัก
ยืดความอร่อยด้วย ‘น้ำตาล’





share this














ธัญชนก
ศรียานนท์

food team










พรพิมล
โรจน์สิริอนันต์

photographer










อรพิม
วรรณกายนต์

photographer







เกลือ, เครื่องปรุง, เคล็ดลับ 







recommended articles









ฮาวทูกักตุน ‘ของสด’ สู้ covid-19









ข้าวญี่ปุ่นหุงยังไงให้อร่อย?









ไขความลับฉบับ ‘ชูส์ครีม’ รู้ไว้ทำยังไงก็ไม่พัง









ซอสพริกหมักเอง ทำง่าย อร่อยดี มีโพรไบโอติกส์









ชั่ง-ตวง–วัด เป๊ะปังไม่มีพลาด มือใหม่ก็เอาอยู่!









ซอสหอยนางรม









คอทเทจชีส









วิธีกินแบบหมดจด ลดขยะเป็นศูนย์










recommended videos









scotch egg ไข่สก็อตไส้ไหลเยิ้ม ลูกใหญ่เต็มคำ | cafe at home








cook or die! บัวลอยทุเรียน








ข้าวหน้าเนื้อบุลโกกิชุ่มซอส ทำง่าย รสชาติแบบต้นตำหรับ korean beef bulgogi | home cooking by เชฟน่าน








ข้าวแรมฟืน อาหารถิ่นหากินยากจากเชียงตุง ต้องลอง! | food story








โอโคโนมิยากิเนื้อปู​ | super good food by foodland








ปีกไก่ย่างคลุกซอส i เข้าครัวกับตัวจิ๋ว








ไอศกรีมทุเรียน i cook or die!








ขนมจีนน้ำยาแกงไก่ l cook or die!



















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























