






‘เอส แอนด์ พี’ เปิดสัมผัสรสละมุน ขนมไหว้พระจันทร์ 4 ไส้ใหม่!








 




























































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














pr news




‘เอส แอนด์ พี’ เปิดสัมผัสรสละมุน ขนมไหว้พระจันทร์ 4 ไส้ใหม่!
09.09.2019






share












เปิดตัว s&p mooncake 2019 ภายใต้คอนเซ็ปต์ “ปิดตาชมจันทร์ เปิดสัมผัสรสละมุน”

บริษัท เอส แอนด์ พี ซินดิเคท จำกัด (มหาชน) เนื่องในเทศกาลไหว้พระจันทร์เปิดตัว “s&p mooncake 2019” ภายใต้คอนเซ็ปต์ “ปิดตาชมจันทร์ เปิดสัมผัสรสละมุน” นำเสนอขนมไหว้พระจันทร์ 4 ไส้ใหม่ ได้แก่ ไส้ส้มช็อกโกแลตลาวา ไส้เบอร์รีผสมอาซาอิเบอร์รี ไส้อินทผลัมธัญพืช ไส้พุทราและชามะลิ ตอกย้ำความเป็นผู้นำตลาดขนมไหว้พระจันทร์ ด้วยนวัตกรรมด้านรสชาติและการเลือกสรรวัตถุดิบที่มีคุณค่า เพื่อนำไปมอบเป็นของขวัญเสริมความเป็นสิริมงคลให้แก่กัน พร้อมตอกย้ำคอนเซ็ปต์การส่งต่อบรรจุภัณฑ์ที่มีคุณค่า ด้วยการเปิดตัวเซตโคมไฟใต้แสงจันทร์ ซึ่งเป็นความร่วมมือระหว่าง เอส แอนด์ พี และ เอสซีจี แพคเกจจิ้ง ในการผลิตบรรจุภัณฑ์รักษ์โลก 
โดยมี ภัทรา ศิลาอ่อน ประธานกรรมการ ประเวศวุฒิ ไรวา รองประธานกรรมการ เกษสุดา ไรวา ประธานกรรมการบริหาร วิทูร ศิลาอ่อน ประธานเจ้าหน้าที่บริหาร และกำธร ศิลาอ่อน กรรมการผู้จัดการใหญ่สายการผลิตและการเงิน พร้อมไฮไลต์พิเศษ สาธิตขั้นตอนการทำขนมไหว้พระจันทร์ โดยมณีสุดา ศิลาอ่อน ผู้อำนวยการสำนักพัฒนาความยั่งยืนและสื่อสารองค์กร และพีช-พชร จิราธิวัฒน์ ดารานักแสดง นอกจากนี้ ยังได้รับเกียรติจาก วิชาญ จิตร์ภักดี กรรมการผู้จัดการใหญ่ ธุรกิจแพคเกจจิ้ง เอสซีจี ร่วมงาน ณ ร้านอาหารเอส แอนด์ พี เฮดควอเตอร์ ถ. เพชรบุรีตัดใหม่
เกษสุดา ไรวา ประธานกรรมการบริหาร และ วิทูร ศิลาอ่อน ประธานเจ้าหน้าที่บริหาร บมจ.เอส แอนด์ พี ซินดิเคท กล่าวถึงนวัตกรรมด้านรสชาติ ของขนมไหว้พระจันทร์ปีนี้ว่า 
“เอส แอนด์ พี ผู้นำตลาดขนมไหว้พระจันทร์ของไทย ในปี 2019 นี้ ได้วิจัยและพัฒนาไส้ของขนมไหว้พระจันทร์กว่า 17 ไส้ มาพร้อมกับความสวยงามที่ไม่ธรรมดา ด้วยสีสันบนเปลือกขนม และการเลือกสรรวัตถุดิบที่มี่คุณค่า ผสานไข่แดงเค็มคัดพิเศษ รวมทั้งยังมีขนาดหลากหลายไม่ว่าจะเป็น 80 กรัม 150 กรัม และ 170 กรัม รวมกว่า 22 รายการ สำหรับขนมไหว้พระจันทร์ 4 รสชาติใหม่ ได้แก่ ไส้ส้มช็อกโกแลตลาวา ไส้เบอร์รีผสมอาซาอิเบอร์รี่ ไส้อินทผลัมธัญพืช ไส้พุทราและชามะลิ 

ไส้ส้มช็อกโกแลตลาวา


ไส้เบอร์รีผสมอาซาอิเบอร์รี่


ไส้อินทผลัมธัญพืช


ไส้พุทราและชามะลิ

อย่างไรก็ตามเอส แอนด์ พี ยังคงพัฒนาคุณภาพขนมไหว้พระจันทร์ไส้คลาสสิกยอดนิยมอย่างต่อเนื่อง ได้แก่ ไส้หมอนทองล้วน/ ไข่1/ ไข่2 ไส้หมอนทองแมคคาเดเมีย ไส้หมอนทองเจ ไส้แปดเซียน ไส้โหงวยิ้งล้วน/ ไข่ ไส้งาดำ ไส้บัวล้วน/ ไข่ ไส้บัวแมคคาเดเมียไข่ นอกจากนี้ ยังมีไส้ชากุหลาบสตรอว์เบอรี ไส้มัตฉะเรดบีน และไส้มันม่วง สำหรับคนรุ่นใหม่ รวมไปถึงขนมไหว้พระจันทร์ 80 กรัมที่มีขนาดเล็ก รับประทานง่าย ได้แก่ ไส้คัสตาร์ด ไส้หมอนทอง และไส้มะม่วง เพื่อเป็นทางเลือกให้กับผู้บริโภคอีกด้วย”
กำธร ศิลาอ่อน กรรมการผู้จัดการใหญ่สายการผลิตและการเงิน บมจ.เอส แอนด์ พี ซินดิเคท กล่าวถึงบรรจุภัณฑ์ขนมไหว้พระจันทร์ปี 2019 ว่า  “นอกจากเอส แอนด์ พี จะพิถีพิถันในเรื่องการคัดสรรวัตถุดิบที่มีคุณค่าและคุณภาพเยี่ยม ที่มาพร้อมกับรสชาติความอร่อยแล้ว เรายังมุ่งมั่นพัฒนาดีไซน์บรรจุภัณฑ์ให้มีความสวยงาม และทันสมัย เพื่อเพิ่มคุณค่าแห่งการมอบให้แก่กัน โดยสามารถนำไปใช้ประโยชน์ต่อยอด อันเป็นการใช้ทรัพยากรให้มีคุณค่าสูงสุด ซึ่งในปีนี้ เอส แอนด์ พี ออกแบบลวดลายเป็นเทพธิดา ยุค4.0 ที่สื่อถึงเทพธิดาในตำนานไหว้พระจันทร์ภายใต้ภาพลักษณ์ใหม่ เป็นผู้หญิงยุคใหม่ที่งดงามเยาว์วัย มีความเป็นแฟชั่นนิยมมากขึ้นโดยยังคงผสมผสานความเป็นวัฒนธรรมจีน สัตว์มงคล นกยูง ซึ่งเป็นสัญลักษณ์ของความงดงาม ความรัก ความสุข ความโชคดี และความเจริญในด้านการเงิน และกระต่าย ซึ่งเป็นสัญลักษณ์ของอำนาจ ความสามารถ ความกล้าหาญ และความยุติธรรม 
นอกจากนี้ ตามความเชื่อของชาวจีนสมัยโบราณยังเชื่อว่าฝูงกระต่ายสีขาวบนดวงจันทร์ยังมีหน้าที่ปรุงยาอายุวัฒนะอีกด้วย นับเป็นการมอบสิ่งดีดีให้แก่กัน นอกจากนี้ เอส แอนด์ พี ยังสานต่อความร่วมมือกับ เอสซีจี ในการออกแบบและผลิตบรรจุภัณฑ์เซตลิมิเต็ด อิดิชั่น ‘เซตโคมไฟใต้แสงจันทร์’ ภายใต้คอนเซ็ปต์รักษ์โลกอีกด้วย”

วิชาญ จิตร์ภักดี กรรมการผู้จัดการใหญ่ ธุรกิจแพคเกจจิ้ง เอสซีจี กล่าวถึงความร่วมมือในการออกแบบบรรจุภัณฑ์ขนมไหว้พระจันทร์กับเอส แอนด์ พี ปี 2019 ว่า “เอส แอนด์ พี และ เอสซีจี ได้ร่วมมือกันพัฒนาบรรจุภัณฑ์ที่ตอบสนองฟังก์ชั่นการใช้งานของผู้บริโภคและตอบโจทย์ด้านสิ่งแวดล้อมไปพร้อมๆ กัน
โดยออกแบบจากแนวคิดที่ว่า เหนือกว่าการเป็นบรรจุภัณฑ์ คือ การมอบของขวัญที่มีคุณค่าและความหมายอันดีที่ส่งให้แก่กันและกัน เพื่อร่วมประสานพลังเปลี่ยนสิ่งแวดล้อมให้ดีขึ้นด้วยแนวคิดเศรษฐกิจหมุนเวียน (circular economy) ส่งเสริมการใช้ทรัพยากรที่คุ้มค่าให้กับผู้บริโภค โดยบรรจุภัณฑ์ของเอส แอนด์ พี สามารถนำไปใช้งานต่อได้อย่างคุ้มค่า รวมถึงสามารถนำกลับมารีไซเคิลได้อีกด้วย ภายใต้คอนเซ็ปต์ “shining moonlight” โคมไฟมงคลที่ให้ความสว่างในคืนวันพระจันทร์เต็มดวงอันเป็นสัญลักษณ์ของความอุดมสมบูรณ์ และการมีชีวิตที่สว่างไสว เก็บใส่กล่องลิ้นชักสีแดงสีแห่งความโชคดีและความสุข พร้อมลวดลายสีทอง ซึ่งเป็นสีแห่งความเจริญรุ่งเรือง 
นอกจากนี้ เรายังมีโครงการความร่วมมืออื่นๆ ในการส่งเสริมด้านสิ่งแวดล้อม โดย เอส แอนด์ พี มีความมุ่งมั่นในการลดการใช้พลาสติก เปลี่ยนมาใช้บรรจุภัณฑ์เยื่อธรรมชาติสำหรับบรรจุอาหารปลอดภัย มีการใช้หลอดกระดาษ ถุงกระดาษ ตลอดจนส่งเสริมวิสาหกิจชุมชน ด้วยการสนับสนุนกระเช้าของขวัญจากเส้นเทปกระดาษ ซึ่งอยากให้ติดตามกันในเร็วๆ นี้”
ภายในงาน มณีสุดา ศิลาอ่อน และ พีช-พชร จิราธิวัฒน์ มีการสาธิตขั้นตอนการทำขนมไหว้พระจันทร์ไส้ใหม่ ไส้อินทผลัมธัญพืช ซึ่งรวมความอร่อยและกลิ่นหอมของธัญพืชชนิดต่างๆ อันอุดมไปด้วยคุณประโยชน์สูง เป็นไฮไลท์พิเศษ 
พร้อมนำเสนอโปรโมชั่นพิเศษ! ซื้อขนมไหว้พระจันทร์ 4 ชิ้น ฟรี 1 ชิ้น เฉพาะขนาด 170 กรัม และ 150 กรัม พร้อมรับส่วนลดท้ายบิลมูลค่า 50 บาท (จำกัดสูงสุด 5 สิทธิ์/บิล) เมื่อซื้อขนมไหว้พระจันทร์ เอส แอนด์ พี ทุกไส้ ทุกขนาด ทุก 500 บาท (หลังหักส่วนลด) สำหรับใช้เป็นส่วนลดสำหรับการซื้ออาหาร เครื่องดื่ม และเบเกอรี่ (ยกเว้นขนมไหว้พระจันทร์) ในครั้งต่อไป ตั้งแต่ 200 บาทขึ้นไป ตั้งแต่วันนี้ – 16 กันยายน 2562 ณ ร้าน เอสแอนด์ พี ที่ร่วมรายการ
นอกจากนี้ ยังมีขนมไหว้พระจันทร์มังกรทองสูตรต้นตำรับที่มีตำนานมากว่า 60 ปี ด้วยการคัดสรรวัตถุดิบคุณภาพและบรรจงผลิตอย่างพิถีพิถันหลากหลายรสชาติ อาทิ ไส้ทุเรียนหมอนทอง ไส้บัว ไส้โหงวยิ้ง ไส้งาดำ และ 2 ไส้ใหม่ ไส้ส้มยูสุ และไส้ชากุหลาบเชอร์รี่ สามารถหาซื้อได้ที่ห้างสรรพสินค้าชั้นนำทั่วไป และขนมไหว้พระจันทร์วานิลลา สูตรต้นตำรับ ไส้ทุเรียนไข่เค็ม และเม็ดบัวบรรจุในกระป๋องเหล็กทรงกลม 4 แบบ ลายแมว กระต่าย หนู และแรคคูน ซึ่งมีจำหน่ายทั้งแบบกล่องเซ็ท (บรรจุ 4 กระป๋อง) และแบบกระป๋อง รวมไปถึง ขนมไหว้พระจันทร์ แบบบางพิเศษ (moonlight) ขนาด 35 กรัม ไส้ทุเรียนหมอนทองรสชาติหวานกลมกล่อมกำลังดี เพื่อเพิ่มความสะดวกในการรับประทาน ตลอดช่วงเทศกาลไหว้พระจันทร์นี้ 




share this pr news







recommended pr news








เครื่องทำน้ำอุ่นชาร์ป ออนเซน รุ่นอีโค่วัน “ปลอดภัยทุกองศา คุ้มค่าทุกอุณหภูมิ”







ชม ช้อป ชิม “น้ำมันเมล็ดชา” น้ำมันมะกอกแห่งโลกตะวันออก







“เพราะชีวิตเต็มไปด้วยเรื่องสนุก” กับ นิตยสาร new life ฉบับที่ 126







แม็คโคร เปิดเวที “แม็คโคร โฮเรก้า ชาเลนจ์ 2019”















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018


























