






ขนมปังทูโทนชาเขียวไส้ถั่วแดง (matcha azuki wool roll bread)








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














recipe




ขนมปังทูโทนชาเขียวไส้ถั่วแดง (matcha azuki wool roll bread)

recipe by ณัฐณิชา ทวีมาก|
30.04.2021 






5,049 views











[ give star ]





pin







pinned







share








star rating










 0 / 5 


submit
reset
































serves
1 ก้อน



level

ปานกลาง 


ขนมปังก้อนกลมสุดฮิต เนื้อนุ่ม หอมชาเขียว สูตรนี้เป็นขนมปังทูโทนชาเขียวสอดไส้ถั่วแดงกวน "wool roll bread" คือขนมปังที่ขึ้นรูปโดยการกรีดแป้งให้เป็นเส้นทำให้เมื่ออบออกมาเเล้วหน้าขนมปังมีลายเป็นเส้นสวยงามคล้ายขนสัตว์ จะทำไว้กินเองหรือทำแจกก็เลิศ! 


ingredients

ผงชาเขียว 

3	
กรัม 



น้ำร้อน 

1	
ช้อนโต๊ะ 



แป้งขนมปัง 

300 
กรัม 



น้ำตาลทราย 

30	
กรัม



เกลือป่น 

4 
กรัม



ยีสต์ 

3	
กรัม



นมสดชนิดจืด 

80 
กรัม



วิปปิ้งครีม 

100	
กรัม



ไข่ไก่ตีพอเข้ากัน 

1	
ฟอง 



เนยสดชนิดจืดนุ่ม 

30	
กรัม



ถั่วแดงกวนสำเร็จรูป 

150	
กรัม



เนยนุ่ม สำหรับทาพิมพ์  






นมสดจืด สำหรับทาหน้าขนมปัง 






อุปกรณ์ เครื่องตีเค้ก พลาสติกแรป พิมพ์เค้กกลมขนาด 2 ปอนด์ กระดาษไข ผ้าสะอาดชุบน้ำหมาด แปรงทาขนม 







method

ผสมผงชาเขียวและน้ำร้อนเข้าด้วยกัน เตรียมไว้ ทำขนมปังโดยผสมแป้งขนมปัง น้ำตาลทราย เกลือ ยีสต์ รวมกันในโถตีแป้ง ใช้ที่ตีหัวตะขอตีด้วยความเร็วต่ำให้ส่วนผสมเข้ากัน ค่อยๆเทนมสดจืดลงไปจนหมด ตามด้วยวิปปิ้งครีมและไข่ไก่ตามลำดับ ปรับระดับเป็นความเร็วปานกลาง ใส่เนยนุ่ม ตีจนส่วนผสมเข้ากันและแป้งโดว์เนียน ไม่ติดข้างโถ (ประมาณ 15-20 นาที) ทดสอบโดยดึงแป้งขึ้นมาแล้วสามารถขึงเป็นแผ่นฟิลม์บางๆได้ นำแป้งออกมานวดเล็กน้อย จากนั้นแบ่งแป้งออกเป็น 2 ก้อน ก้อนละ 300 กรัม คลึงแป้งก้อนแรกให้เป็นก้อนกลม ใส่ในอ่างผสม ปิดด้วยพลาสติกแรป พักทิ้งไว้ที่อุณหภูมิห้องนาน 1 ชั่วโมงหรือจนแป้งโดว์ขึ้นฟูเป็น 2 เท่า ใส่แป้งอีกก้อนกลับลงโถตี ใส่ชาเขียวที่เตรียมไว้ ตีด้วยความเร็วปานกลางจนเป็นเนื้อเดียวกัน จากนั้นคลึงแป้งเป็นก้อนกลม ใส่ในอ่างผสมอีกใบ ปิดพลาสติกแร๊ป พักไว้ 1 ชั่วโมงเช่นเดียวกับแป้งก้อนแรก
ระหว่างนั้นเตรียมพิมพ์โดยใช้แปรงทาเนยด้านในพิมพ์ให้ทั่ว ปูก้นพิมพ์ด้วยกระดาษไข และอุ่นเตาอบไฟบน-ล่างที่อุณหภูมิ 175 องศาเซลเซียส รอไว้ เมื่อครบเวลา นำแป้งก้อนสีขาวมานวดเพื่อไล่อากาศออกเล็กน้อย แบ่งแป้งออกเป็น 5 ก้อน ก้อนละ 60 กรัม ใช้มือคลึงให้เป็นก้อนกลมและผิวหน้าตึง ปิดด้วยผ้าชุบน้ำบิดหมาด ทำเช่นเดียวกันกับแป้งสีเขียว
นำแป้งสีขาวมาคว่ำด้านหน้าลง ใช้ไม้คลึงแป้งรีดขึ้น-ลง ให้แผ่ออก จากนั้นวางแป้งสีเขียวลงบนแป้งสีขาว รีดให้แป้งแผ่ออกและติดกัน ตักไส้ถั่วแดงกวนประมาณ 30 กรัม ปาดบนแป้งด้านหนึ่ง จากนั้นใช้มีดหรือที่ตัดแป้งตัดอีกด้านหนึ่งให้เป็นเส้นถี่ ๆ ขนาดประมาณ 0.5 ซม. จากนั้นม้วนแป้งด้านที่มีไส้ขึ้นไปจนสุด เก็บรอยพับให้แน่นเพื่อไม่ให้ขนมปังคลายตัวออก วางแป้งโดว์ที่ม้วนไว้ลงในพิมพ์กลม ทำเช่นนี้จนครบทั้ง 5 ชิ้น คลุมด้วยผ้าหมาดๆ พักไว้ที่อุณหภูมิห้องนาน 1 ชั่วโมงหรือจนแป้งขึ้นฟูเท่ากับขอบพิมพ์
เมื่อครบเวลา ใช้แปรงจุ่มนมสดทาหน้าขนมปังบางๆ นำเข้าอบนาน 25-30 นาที (เช็คขนมปังโดยใช้ไม้ปลายแหลมจิ้มแล้วไม่มีเศษขนมปังติดขึ้นมา) นำขนมปังออกจากพิมพ์ พักไว้บนตะแกรงจนเย็นสนิท

 
 










gallery



































ค้นหาสูตรอาหาร






share this








ขนมปัง, ขนมอบ, ถั่วแดงกวน, นมสดจืด, ผงชาเขียว, ยีสต์, วิปปิ้งครีม, อบ, เบเกอร์รี, แป้งขนมปัง 










recommended articles









นามะโชคุปัง (nama shokupan)









homemade bread ง่ายนิ๊ดเดียว









แป้งโรตี









มัจฉะคอฟฟี่ดัลโกนา (matcha coffee dalgona)









ขนมปังกรอบคาราเมล (caramel bread popcorn)









หาของกินที่ตลาดเช้าเมืองชูชก









กระเพาะปลาที่ไม่ใช่กระเพาะปลา เอ๊ะ ยังไง!









หมี่หลอ










recommended videos









wool roll bread ขนมปังโรลสุดฮิต พิเศษด้วยเนื้อทูโทนชาเขียว สอดไส้ถั่วแดง | video & recipe








พายเชอร์รี








shibuya toast i video & recipe








กระทะเคลือบ ที่ต้องมีติดครัว | ของดีติดครัว must have!!!








ไก่ต้มเกลือในซอยลึกลับ








กับข้าวคุณแม่เวียดนาม








rise café ปิ่นโตรักษ์โลก ต้านโควิด | food review








4 สูตร เครื่องดื่มปาร์ตี้สุขภาพดี




















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























