






แซลมอนเวลลิงตัน (salmon wellington)








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














recipe




แซลมอนเวลลิงตัน (salmon wellington)

recipe by ชรินรัตน์ จริงจิตร|
15.06.2021 






5,154 views











[ give star ]





pin







pinned







share








star rating










 0 / 5 


submit
reset
































serves
3 คน 



level

ยาก 


ทำเมนูเมืองผู้ดีอังกฤษอย่าง salmon wellington กินเองที่บ้าน แป้งพัฟฟ์เพสทรี (puff pastry) ที่ห่อหุ้งเนื้อด้านในอย่างปลาแซลมอนและผักโขมที่ผัดให้หอมกับกระเทีบม หอมใหญ่ และวิปปิ้งครีม ก่อนนำไปอบให้แป้งเหลือง กรอบ และหอม เสิร์ฟคู่กับผักสลัดและซอสครีมเลมอนรสชาติเปรี้ยวนิดๆหอมกลิ่นผักชีลาวและเคเปอร์


ingredients

ปลาแซลมอนเลาะหนัง 

400	
กรัม



แป้งพัฟฟ์เพสทรี (puff pastry) 

250	
กรัม 



เกลือและพริกไทยดำป่นปริมาณตามชอบ 






น้ำมันมะกอกสำหรับย่าง 






ไข่แดงผสมน้ำสำหรับทาแป้งพัฟฟ์ก่อนอบ 






ผักสลัดสำหรับจัดเสิร์ฟ 






อุปกรณ์ ถาดและแผ่นอบซิลิโคนสำหรับรองอบ ไม้คลึงแป้ง แปรงสำหรับทาไข่ 






 

ผักโขมผัด







น้ำมันมะกอก 

1	
ช้อนโต๊ะ



เบคอนหั่นเต๋าเล็ก 

50	
กรัม



หอมใหญ่สับละเอียด 

¼	
ถ้วย



กระเทียมจีนสับละเอียด 

1	
ช้อนโต๊ะ



ผักโขมแช่แข็งสับหยาบ 

100	
กรัม



วิปปิ้งครีม 

¼	
ถ้วย



เกลือป่นและพริกไทยดำป่น	ปริมาณตามชอบ 








 

ซอสครีมเลมอน







เนยสดชนิดจืด 

1	
ช้อนโต๊ะ



หอมใหญ่สับละเอียด 

¼	
ถ้วย



วิปปิ้งครีม 

½	
ถ้วย



น้ำ 

¼	
ถ้วย



เคเปอร์สับหยาบ 

1	
ช้อนชา



ผักชีลาวสับละเอียด 

1	
ช้อนชา



น้ำเลมอน 

½	
ช้อนโต๊ะ



เกลือป่นและพริกไทยดำป่นปริมาณตามชอบ 









method
1. ทำซอสครีมเลมอนโดยตั้งหม้อเนยบนไฟกลาง พอเนยละลายใส่หอมใหญ่ลงผัดให้สุกใส ใส่วิปปิ้งครีมและน้ำลงในหม้อ คนให้ส่วนผสมทุกอย่างเข้ากัน ลดเป็นไฟอ่อน ใส่พอเริ่มเดือดใส่เคเปอร์และผักชีลาวลง คนให้เข้ากัน ปิดไฟ ปรุงรสด้วยน้ำเลมอน เกลือและพริกไทย ชิมรสตามชอบ คนให้ส่วนผสมเข้ากันอีกครั้ง ปิดไฟ เทใส่ถ้วย พักไว้
2. ทำผักโขมผัดโดยตั้งกระทะน้ำมันมะกอกบนไฟกลาง ใส่เบคอนลงเจียวให้เหลืองหอม เทน้ำมันส่วนเกินออก ให้เหลือน้ำมันในกระทะประมาณ 2 ช้อนโต๊ะ จากนั้นใส่หอมใหญ่และกระเทียมลงผัดให้สุกหอม ตามด้วยผักโขมผัดให้เข้ากันอีกครั้ง ใส่วิปปิ้งครีม ปรุงรสด้วยเกลือและพริกไทย ผัดคลุกเคล้าให้เข้ากันอีกครั้ง ปิดไฟ ตักผักโขมใส่จาน เกลี่ยให้กระจายออก พักให้หายร้อน
3. ทำเนื้อปลาแซลมอนโดย ล้างเนื้อปลาให้สะอาด แล่เอาหนังออก ซับน้ำให้แห้ง ปรุงรสเนื้อปลาทั้งสองด้านด้วยเกลือและพริกไทยให้ทั่ว พักไว้ ตั้งกระทะน้ำมันบนไฟกลางพอร้อน นำเนื้อปลาลงย่างในกระทะ ทั้ง 2 ด้าน โดยสังเกตให้เนื้อปลาสุกขึ้นมาประมาณด้านละ ¼ ของความหนาชิ้นปลา พลิกกลับด้าน ย่างต่ออีกด้านให้ระดับความสุกเท่ากัน ปิดไฟ ตักเนื้อปลาขึ้นพักบนตะแกรงให้หายร้อน (หรือจะนำเนื้อปลาแช่ในตู้เย็นเพื่อให้เนื้อปลาคลายร้อนได้เร็วขึ้น)
4. อุ่นเตาอบที่อุณหภูมิ 200 องศาเซลเซียส เตรียมไว้ รีดแผ่นแป้งพัฟฟ์เพสทรี ให้มีขนาดที่ใหญ่กว่าชิ้นปลาประมาณ 2 เท่า วางผักโขมที่ผัดแล้วลงตรงกลางแผ่นแป้งให้มีขนาดเท่ากับชิ้นปลา วางชิ้นปลาแซลมอนบนผักโขม ตัดมุมแป้งพัฟฟ์ทั้ง 4 ด้านออกเล็กน้อย จากนั้นทาส่วนผสมไข่แดงที่เตรียมไว้ตามขอบแป้งพัฟฟ์ให้รอบ พับแป้งขึ้นมาหุ้มชิ้นปลาให้สนิททั้ง 4 ด้าน กดแผ่นแป้งให้แน่นโดยเฉพาะรอยต่อแป้ง พลิกกลับด้านใช้มีดกรีดแผ่นแป้งเบาๆให้เป็นลายตาราง ทาส่วนผสมไข่แดงให้ทั่วหน้าแป้ง นำเข้าอบในเตาอบที่อุ่นไว้ อบ 20 – 25 นาที จนแผ่นแป้งพัฟฟ์สุกและสีเหลืองทองนำออกมา นำออกพักไว้บนตะแกรง
5. จัดเสิร์ฟโดย หั่นแซลมอนเวลลิงตันเป็นชิ้นหนาประมาณ 1 – 1.5 นิ้ว เสิร์ฟพร้อมซอสครีมเลมอนและผักสลัด
หมายเหตุ : สามารถหาซื้อแป้งพัฟฟ์เพสทรี (puff pastry) สำเร็จรูปได้ที่วิลลามาร์เก็ต ฟู้ดแลนด์  และแม็คโคร
อ่านบทความเพิ่มเติม
salmon wellington เมนูสุดหรูที่ทำเองได้ง่ายๆ










gallery


















































ค้นหาสูตรอาหาร






share this








จานหลัก, จานเดียว, ซอส, สเต๊ก, อาหารทะเล, อาหารฝรั่ง, เมนูซอส, เมนูฝรั่ง 










recommended articles









ขนมปังเนยสด









ลาซันญ่าเนื้อ









มินิเชพเพิร์ดพาย









สเต๊กเนื้อซอสบัลซามิก









ซุปครีมไก่









พูลพอร์กเบอร์เกอร์









หมูอบยัดไส้แอปเปิลและแครนเบอร์รี









เป็ดอบส้มกับมันฝรั่งยัดไส้










recommended videos









4 ร้านเด็ด อร่อยเด็ดแบบเด็กจันท์ i food review








แซนด์วิชสตรอเบอร์รีสไตล์ญี่ปุ่น – home cooking by เชฟน่าน








มารู้จักน้ำมันมะกอกกัน น้ำมันดี ที่ต้องมีติดครัว | ของดีติดครัว must have!!!








เมี่ยงคำดอกบัวของยาย savoury sacred lotus leaf wraps | video & recipe








แซนด์วิชหมูทงคัตสึ | cook สู้โควิด








journey of meats ร้านที่คนรักเนื้อต้องห้ามพลาด !








ถอดรหัสพริกแกงไทย by คุณพริ้ง








เห็ดอบชีสไข่ข้น – home cooking by เชฟน่าน




















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























