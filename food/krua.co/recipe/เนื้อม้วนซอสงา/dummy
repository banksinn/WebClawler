






เนื้อม้วนซอสงา








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














recipe




เนื้อม้วนซอสงา

recipe by เชฟน่าน|
08.03.2018 






1,727 views











[ give star ]





pin







pinned







share








star rating










 0 / 5 


submit
reset

























serves
14 ชิ้น



level

ปานกลาง 


อาหารจะอร่อยต้องกินกันเป็นหมู่คณะครับ โดยเฉพาะในงานปาร์ตี้ที่มีบรรยากาศครื้นเครง เมื่อทุกคนมีความสุข ก็ไม่ยากแล้วที่อาหารของคุณจะอร่อย แต่การทำอาหารปาร์ตี้สำหรับคนเยอะๆมันเหนื่อยนะครับ ผมจึงมีหลักการว่า เลือกเมนูให้ง่ายเข้าไว้เมนูที่ผมแสนภูมิใจนำเสนอก็คือ “เนื้อม้วนซอสงา” เนื้อวัวสไลซ์บางๆย่างไฟหอมกรุ่นนำมาพันกับผักรสหวานให้เนื้อสัมผัสกรุบกรอบกินกับซอสงารสชาติเข้มข้น ทำเท่าไรก็หมดแน่นอนครับเนื่องจากเนื้อวัวเป็นพระเอกของเรา จึงต้องคัดสรรคุณภาพให้สุดยอดกันสักหน่อยผมเลือกใช้เนื้อวัวส่วนสันคอจากออสเตรเลียรสชาติเข้มข้นมีมันแทรกเยอะ เมื่อโดนไฟน้ำมันจากเนื้อจะค่อยๆออกมา อร่อยเหาะไปเลย เนื้อโคขุนของคนไทยก็ใช้ได้นะครับ อร่อยไม่แพ้กัน แถมราคาถูกกว่าด้วย แต่เรื่องความนุ่มต้องยกให้วัวต่างชาติเวลาสั่งซื้อเนื้อสไลซ์บางให้สั่งหนาประมาณ 2 มิลลิเมตร หรือบอกว่าขอเนื้อสไลซ์สไตล์สุกียากี้ ร้านขายเนื้อเขาจะรู้ทันทีว่าเราอยากได้บางประมาณไหน ด้วยความที่เนื้อส่วนสันคอมีไขมันแทรกมาก เมื่อสไลซ์เป็นชิ้นบางแล้วนำมาย่างชิ้นเนื้อจะขาดง่าย พอนำเนื้อย่างมาพันจะเป็นชิ้นรุ่งริ่งไม่สวย แต่เนื้อสันคอขึ้นชื่อเรื่องรสชาติเข้มข้น หรือฝรั่งเรียกว่า flavorful ผมจึงเลือกใช้เนื้อส่วนนี้ในเมนูนี้ครับ ถ้าใครอยากให้ชิ้นเนื้อออกมาสวยสามารถเปลี่ยนไปใช้เนื้อส่วนสันนอกแทนได้นะครับ


ingredients

แครอทหั่นแท่งเล็ก 

1
ถ้วย



หัวไช้เท้าหั่นแท่งเล็ก 

1
ถ้วย



ซูคินีหั่นแท่งเล็ก 

1
ถ้วย



ไควาเระตัดก้าน 

½
ถ้วย



เนื้อวัวส่วนสันคอสไลซ์บาง 

200
กรัม



เกลือและพริกไทยดำบดใหม่สำหรับปรุงรสเนื้อ 






น้ำมันมะกอกสำหรับทากระทะย่าง 






 

ซอสงา







ซอสถั่วเหลืองญี่ปุ่น (โชยุ) 

2
ช้อนโต๊ะ



หอมใหญ่สับละเอียด 

¼
ถ้วย



น้ำมันมะกอก 

2
ช้อนโต๊ะ



สาเก 

2
ช้อนโต๊ะ



งาขาวคั่ว 

2
ช้อนโต๊ะ



น้ำตาลทรายแดง 

1
ช้อนโต๊ะ



มิโสะหรือเต้าเจี้ยวญี่ปุ่น 

1
ช้อนชา



วิปปิ้งครีม 

2
ช้อนโต๊ะ






method
เริ่มต้นโดยการเตรียมซอสงากันก่อนเลย ง่ายมากครับไม่ต้องผ่านความร้อนเลย ใส่ซอสถั่วเหลืองญี่ปุ่น เลือกสูตรเค็มปกติ หอมใหญ่สับละเอียดน้ำมันมะกอก สาเก งาขาวคั่ว น้ำตาลทรายแดง มิโสะหรือเต้าเจี้ยวญี่ปุ่น และวิปปิ้งครีมลงในเครื่องปั่น ปั่นเข้าด้วยกนั ให้ละเอียดเป็นเนื้อเดียว เอาให้เนียนเลยนะครับ พักไว้ก่อนแล้วหันมาเตรียมผักกัน หั่นแครอทและหัวไช้เท้าเป็นแผ่นหนาประมาณ 3 มิลลิเมตร จากนั้นหั่นเป็นแท่งยาวประมาณ 5 เซนติเมตร ส่วนซูคินีหั่นเป็นท่อนยาวเท่าๆกัน แล้วใช้มีดค่อยๆแล่เอาแต่เปลือกสีเขียวติดเนื้อขาวเล็กน้อยเท่านั้น แล้วหั่นเป็นแท่ง ไควาเระหั่นยาวเท่าๆกัน นำผักทั้งหมดแช่น้ำเย็นจัดให้กรอบ เตรียมไว้จากนั้นนำเนื้อสไลซ์บางมาตัดเป็นชิ้นกว้างประมาณ 5 เซนติเมตร ยาว 15 เซนติเมตร เมื่อย่างแล้วเนื้อจะหดลงมาหน่อย พอพันกับผักแล้วจะพอดีปรุงรสชิ้นเนื้อด้วยเกลือและพริกไทยให้ทั่ว โดยปรุงแค่ด้านเดียว เนื่องจากเนื้อบางมาก ทาน้ำมันมะกอกบนกระทะย่างแล้วตั้งบนไฟแรงให้ร้อนจัด แผ่ชิ้นเนื้อลงย่าง ระวังอย่าให้เนื้อทับกัน เนื้อจะสุกอย่างรวดเร็ว ใช้เวลาย่างประมาณ 5-8 วินาที เมื่อเนื้อสุกถึงด้านบนเกือบทั้งหมด ให้กลับเนื้อย่างต่ออีก 2 วินาที นำขึ้นจากกระทะย่าง ทำอย่างนี้จนหมด นำเนื้อที่ย่างสุกแล้วมาห่อแครอท หัวไช้เท้า ซูคินี และไควาเระ ที่เตรียมไว้ ทำจนเนื้อหมด ได้ประมาณ 14-15 ชิ้น เสิร์ฟกับซอสงา จัดเสิร์ฟในสไตล์ค็อกเทล หยิบกินง่าย เวลาเสิร์ฟซอสงาจะนำไปอุ่นให้ร้อนก่อนก็ได้รสชาติดีไปอีกแบบ เนื้อย่างหอมๆกับรสชาติหวานกรอบของผัก เข้ากันได้ดีกับซอสงารสเข้มข้น ขอให้มีความสุขกับอาหารและปาร์ตี้ของคุณนะครับcheers!










gallery



































ค้นหาสูตรอาหาร






share this








keep calm and cook fusion, ซอสงา, อาหารปาร์ตี้, อาหารฟิวชั่น, เชฟน่าน, เนื้อวัว, โชยุ 










recommended articles









คิมบับ









ทาโก้เนื้อ









เฟรนช์ฟรายส์









ปลาแซลมอนหนังกรอบกับซัลซ่ามะม่วง









ปลาหมึกทอดคาลามารี









ลาบเกี๊ยวทอด









ข้าวหน้าปลาแซลมอนซอสครีมมิโสะ









มินิสเต๊กเนื้อ










recommended videos









ทำเค้กเกาหลีบอกรักหวานๆ วันวาเลนไทน์ raspberry chiffon cake | video and recipe








เครปเชอร์รีครีมชีสสสส








ข้าวมันไก่เบตงแท้ๆ อยู่ใกล้แค่อารีย์ ไม่ต้องไปไกลถึงยะลา | #ววแอดไวซ์เด้อ








4 สูตร เครื่องดื่มปาร์ตี้สุขภาพดี








เค้กหม้อหุงข้าว ทำง่ายๆ เนื้อนุ่ม








ข้าวแกงกะหรี่หมูสามชั้นทอดน้ำปลา l cook or die








ร้านโกช้อย เมืองตรัง ห้ามพลาดขาหมูเย็น – ขาหมูร้อน | ทริปกินแหลกตรัง หรอยจังฮู้วว! ep.1








ที่สุดของ ‘แครอทเค้ก’ ย่านอารีย์ | เบื้องหลังความอร่อย laliart coffee




















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







