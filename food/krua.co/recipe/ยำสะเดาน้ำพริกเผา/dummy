






ยำสะเดาน้ำพริกเผา








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














recipe




ยำสะเดาน้ำพริกเผา

recipe by ชรินรัตน์ จริงจิตร|
11.02.2021 






731 views











[ give star ]





pin







pinned







share








star rating










 0 / 5 


submit
reset
































serves
2 คน



level

ปานกลาง 


นำเอาสะเดามายำในแบบโบราณที่ใส่น้ำพริกเผาและหัวกะทิลงในน้ำยำ แถมด้วยเครื่องเคล้าอย่างหอมเจียว ถั่วลิสง และมะพร้าวขูด เพิ่มความหอมมันเข้าไปอีก และเปลี่ยนตัวเนื้อสัตว์ให้เป็นไก่ย่างโดยเลือกใช้ส่วนน่องติดสะโพกเพราะมีความมันและนุ่มให้คล้ายกับเนื้อสัมผัสของปลาดุก นำไปเคล้ากับเครื่องเทศอย่าง สามเกลอ และหมักด้วยเครื่องปรุงรสต่างๆให้ออกเค็มเล็กน้อย เมื่อกินคู่กันกับตัวน้ำยำและสะเดานั้น บอกได้เลยว่าจะลืมความขมของสะเดาในพลิบตา


ingredients

น่องไก่ติดสะโพก 

1
ชิ้น



รากผักชีสับหยาบ 

1
ราก



กระเทียมไทยแกะเปลือก 

3
กลีบ



พริกไทยขาวเม็ด 

½
ช้อนชา



ซีอิ๊วขาว 

2
ช้อนโต๊ะ



น้ำมันหอย 

1½
ช้อนโต๊ะ



ซีอิ๊วดำ 

¼
ช้อนชา



น้ำตาลทราย 

1½
ช้อนชา



น้ำมันพืช 

1
ช้อนโต๊ะ



สะเดา 

2
กำ



หอมเจียว 

1
ช้อนโต๊ะ



มะพร้าวคั่ว 

1
ช้อนโต๊ะ



ถั่วลิสงคั่วป่น 

1
ช้อนโต๊ะ



ไข่นกกระทาต้มผ่าครึ่งและหัวกะทิสำหรับจัดเสิร์ฟ 






 

น้ำยำ







น้ำตาลทราย 

1
ช้อนโต๊ะ



น้ำมะนาว 

1
ช้อนโต๊ะ



น้ำปลา 

1
ช้อนโต๊ะ



น้ำพริกเผา 

1½
ช้อนชา



พริกจินดาแดงหั่นแฉลบ 

1
ช้อนชา






method
1. หมักเนื้อไก่โดยหั่นน่องติดสะโพกออกเป็นสองส่วนคือส่วนน่องกับส่วนสะโพก ล้างน้ำให้สะอาด ซับน้ำให้แห้ง พักไว้ในอ่างผสม โขลกรากผักชี กระเทียม และพริกไทยให้เข้ากันดี ตักลงในอ่างผสมตามด้วยซีอิ๊วขาว น้ำมันหอย ซีอิ๊วดำ น้ำตาลทราย และน้ำมันพืช นวดคลุกเคล้าส่วนผสมทุกอย่างให้เข้ากัน หมักทิ้งไว้ในตู้เย็นช่องธรรมดาประมาณ 10 นาที ระหว่างนั้นอุ่นเตาอบที่อุณหภูมิ 200 องศาเซลเซียส พักไว้
2. ทำน้ำยำโดยผสมน้ำตาลทราย น้ำมะนาว น้ำปลา และน้ำพริกเผาในอ่างผสม คนให้เข้ากัน จนน้ำตาลละลาย ใส่พริกจินดา คนให้เข้ากันอีกครั้ง ชิมรสให้ออกเปรี้ยว เค็ม หวาน พักไว้
3. นำเนื้อไก่ที่หมักได้ที่แล้ววางบนตะแกรง นำเข้าเตาอบที่อุ่นไว้ อบนานประมาณ 20 นาที หรือจนกว่าเนื้อไก่จะสุก และมีสีเหลืองสวย (โดยระหว่างย่างทาเนื้อไก่ด้วยน้ำซอสที่เหลือเป็นระยะๆ เพื่อไม่ให้เนื้อไก่แห้งและทำให้สีสวย) นำเนื้อไก่ที่ย่างสุกแล้วออกจากเตา หั่นส่วนสะโพกเป็นชิ้นพอคำ ใส่จาน พักไว้
4. เตรียมสะเดาโดยจุดเตาถ่านรอให้ไฟพออุ่นๆ นำสะเดาลงย่างบนตะแกรงโดยพลิกไปมา จนสะเดาสะดุ้งและสีสดขึ้น ย่างประมาณ 10 นาที (ระหว่างย่างหมันพลิกสะเดาไปมาเผื่อไม่ให้สะเดาไหม้ด้านด้านหนึ่ง) พอครบกำหนดนำสะเดาขึ้น ใส่จานพักไว้ แล้วรูดเอาแต่ดอกกับยอดออกจากก้าน
5. ใส่สะเดาที่รูดแล้วลงในอ่างผสมตามด้วยหอมเจียว มะพร้าวคั่ว และถั่วลิสง เคล้าส่วนผสมให้เข้ากัน จากนั้นใส่น้ำยำลงในอ่างผสม เคล้าให้น้ำยำเคลือบเครื่องยำจนทั่ว
6. จัดไก่ย่างลงในจาน ตามด้วยยำสะเดาน้ำพริกเผาและไข่นกกระทาต้ม ราดด้วยหัวกะทิ เสิร์ฟ
 
หมายเหตุ
        การย่างสะเดานั้นเป็นวิธีสมัยก่อน โดยบางบ้านจะนิยมนำสะเดามาย่างหรือฟาดบนเตาถ่าน เพื่อให้สะเดาสะดุ้งไฟ การทำเช่นนี้จะช่วยดึงรสชาติของสะเดาให้เด่นชัดยิ่งขึ้น และช่วยลดความขมของสะเดาลงไปได้เช่นเดียวกับการนำสะเดาไปลวก
 
อ่านบทความเพิ่มเติม
สะเดาขมเคล้าสรรพคุณปลายหนาว










gallery








































ค้นหาสูตรอาหาร






share this








กับข้าว, กินตามกาล, น้ำพริกเผา, น้ำยำ, น้ำยำโบราณ, ยำสะเดา, สะเดา, อาหารตามฤดูกาล, อาหารไทย, ไก่ย่าง 










recommended articles









ก๋วยเตี๋ยวแคะ









ตำหมูย่างกระเทียมสด









เส้นปลาต้มยำ









ก๋วยเตี๋ยวเย็นตาโฟแคะ









แกงไก่หน่อไม้ดอง









แกงส้มกุ้งชะอมไข่ทอด









แกงคั่วฟักกับไก่









กระเพาะหมูผัดเกี้ยมไฉ่










recommended videos









แกงมัสมั่นเนื้อ i video & recipe








จิยูกะโอกะ ย่านที่น่ากินที่สุด!








ร้านใหม่ central world ต้มปลาผัดกาดดองเสฉวน สุดแซ่บ กินแล้วตื่น!! lt fish restaurant | ววแอดไวซ์เด้อ








กุ้งทอดต้มยำแห้ง | home cooking by chef nan








สุกี้โบราณ








de passionate เอสเพรสโซ่เสาวรสโซดา i home cooking by chef nan








เที่ยวสวนผลไม้ เข้าใจเกษตรอินทรีย์ | food story








เห็ด เห็ด เห็ด ไปเลยจ้า




















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























