






ข้าวหน้าโคโรเกะครีมปู








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














recipe




ข้าวหน้าโคโรเกะครีมปู

recipe by |
08.03.2018 






1,784 views











[ give star ]





pin







pinned







share








star rating










 0 / 5 


submit
reset

























serves
2-3 คน



level

ปานกลาง 


korokke หรือ croquette หมายถึง อะไรก็ได้ตั้งแต่เนื้อสัตว์สับ มันฝรั่งบด ผักต่างๆ อาหารทะเล
ปั้นก้อนและชุบเกล็ดขนมปังทอด นิยมทั้งทำกินในครัวบ้านและมีขายทั่วไปโดยเฉพาะร้านขายเนื้อที่จะได้รับความนิยมเป็นพิเศษ เพราะทอดร้อนๆหน้าร้านโคโรเกะครีมปูเป็นโคโรเกะยอดฮิตที่อร่อยด้วยเนื้อปูกับซอสเบชาเมล ราดซอสทงคัตสึ เสิร์ฟเป็นของว่างหรือดงบุริก็อร่อยเด็ด


ingredients

เนยสดชนิดจืด 

10
กรัม



หอมใหญ่สับละเอียด 

¾
ถ้วย



เนื้อปูแกะนึ่งสุก 

100
กรัม



แป้งสาลีอเนกประสงค์ 

¼
ถ้วย



ไข่ไก่ตีพอเข้ากัน 

2
ฟอง



เกล็ดขนมปังโขลกหรือปั่นละเอียด 

½
ถ้วย



น้ำมันปาล์มสำหรับทอด 






ข้าวสวยญี่ปุ่น กะหล่ำปลีซอย ซุปมิโสะ และผักดอง สำหรับจัดเสิร์ฟ  






 

ซอสขาว







เนยสดชนิดจืด 

30
กรัม



แป้งสาลีอเนกประสงค์ 

2½
ช้อนโต๊ะ



นมสดชนิดจืด 

¾
ถ้วย



เกลือป่นและพริกไทยดำป่นอย่างละเล็กน้อย 









method
1. ทำซอสขาวโดยตั้งกระทะเนยบนไฟกลาง พอเนยละลายใส่แป้งสาลี ผัดให้เข้ากัน ใส่นมพร้อมผัดให้เข้ากัน (ค่อยๆใส่นมทีละน้อยจนหมด) ปรุงรสด้วยเกลือพริกไทย (อย่าให้เค็มมาก) ซอสจะค่อนข้างข้น ปิดไฟ ตักใส่อ่างผสมใบใหญ่ไว้
2. ตั้งกระทะเนยบนไฟกลาง พอเนยละลายใส่หอมใหญ่ลงผัดพอสุกนุ่ม (ไม่ต้องเกรียม) ปิดไฟ ตักหอมใหญ่ที่ผัดใส่อ่างซอสขาว ใส่เนื้อปู ผสมให้เข้ากัน ตักใส่จานแบน ปิดผิวหน้าด้วยพลาสติกแร็ป นำเข้าแช่ในตู้เย็นช่องแช่แข็งนาน 20 นาทีเพื่อให้เซ็ตตัว ระหว่างรอ ทำซอสทงคัตสึโดยผสมซอสมะเขือเทศ ¼ ถ้วย ซอสวูสเตอร์เชียร์กับซีอิ๊วญี่ปุ่นอย่างละ 1 ช้อนโต๊ะ และน้ำตาลทราย1 ช้อนชา ให้เข้ากัน เตรียมไว้
3. นำส่วนผสมออกจากช่องแช่แข็ง ส่วนผสมจะข้นหนืดพอปั้นได้ ตักส่วนผสม 25 กรัม ปั้นเป็นทรงยาวรี เรียงใส่จาน ทำจนหมด จะได้โคโรเกะ 12-13 ชิ้นเตรียมแป้งสาลีอเนกประสงค์ ไข่ไก่ และเกล็ดขนมปัง ใส่ชามไว้แยกกัน คลุกโคโรเกะลงในแป้งสาลีให้พอเกาะติดบางๆ ชุบไข่ แล้วชุบเกล็ดขนมปัง ตามลำดับทำซ้ำอีกครั้ง (รวมเป็นชุบอย่างละ 2 ชั้นเพื่อให้เปลือกโคโรเกะไม่แตกเวลาทอด) นำโคโรเกะเข้าแช่ในตู้เย็นช่องแช่แข็ง 5 นาทีเพื่อให้เซ็ตตัว
4. ตั้งกระทะน้ำมันบนไฟกลาง พอน้ำมันร้อน (ทดสอบโดยใส่เกล็ดขนมปังลงไปแล้วฟูทันที มีฟองอากาศรอบๆ) ใส่โคโรเกะลงทอดพอสุกเหลือง ใช้กระชอนช้อนเกล็ดขนมปังที่หลุดออกทิ้งเพื่อรักษาคุณภาพของน้ำมัน ตักโคโรเกะขึ้นพักให้สะเด็ดน้ำมัน ทำจนหมด เมื่อจะเสิร์ฟจึงตักข้าวใส่จาน วางกะหล่ำปลีซอยจัดโคโรเกะวางบนกะหล่ำปลี ราดซอสทงคัตสึ เสิร์ฟกับซุปมิโสะและผักดอง
 
สูตรอาหารโดย กรณิศ รัตนามหัทธนะ








ค้นหาสูตรอาหาร






share this








ข้าวราดหน้าญี่ปุ่น, ซอสขาว, มันฝรั่ง, อาหารจานเดียว, อาหารญี่ปุ่น, เนื้อปู, โครเกตต์, โคโรเกะ 










recommended articles









ข้าวหน้าแกงกะหรี่กุ้งทอด









ข้าวหน้าซึคุเนะ









โครเกตต์มันม่วง









ข้าวหน้าหมูทอดคลุกซอส









ข้าวหน้าแฮมเบิร์ก









ราดหน้าเกี๊ยวกรอบ









ข้าวหน้าเต้าหู้คัตสึด้ง









โคโรเกะครีมปูอัด










recommended videos









ข้าวห่อไข่ลุ้นระทึก








คั่วกลิ้งเจ








ร้านเค้กอันดับหนึ่งของโตเกียว!!








ปลาแซลมอนหนังกร๊อบกรอบ








รีวิวเตาย่างไฟฟ้าไร้ควัน รุ่นใหม่ vs รุ่นเก่า รุ่นไหนควรมีติดครัว? | ของดีติดครัว must have!!!








หอยแมลงภู่ผัดฉ่า








cake me you ชีสเค้กโฮมเมด ที่คนรักชีสไม่ควรพลาด l review from home








cook or die! ยำผักกูด




















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























