






ชีสเค้กนิวยอร์ก








 



















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














recipe




ชีสเค้กนิวยอร์ก

recipe by ณวรา เปลี่ยนบุญเลิศ|
07.03.2018 






30,858 views











[ give star ]





pin







pinned







share








star rating










 0 / 5 


submit
reset

























serves
8 คน



level

ยาก 


ชีสเค้กนิวยอร์กเป็นชีสเค้กพื้นฐานที่ทุกคนรู้จัก ชีสเค้กชนิดนี้หากเป็นแบบดั้งเดิมจะทำจากครีมชีสล้วนๆไม่ได้ผสมรสชาติใดๆ ในเนื้อเค้ก หรือแม้แต่ด้านบนเค้กก็ไม่ได้ราดหน้าตกแต่งให้สวยงาม ส่วนผสมหลักของเนื้อเค้กมีเพียงครีมชีส น้ำตาล ไข่ไก่ และวิปปิ้งครีม ชีสเค้กนิวยอร์กส่วนใหญ่ใช้ครีมชีสปริมาณมาก (ส่วนใหญ่ใช้ครีมชีส 2 ก้อน หรือ 500 กรัมขึ้นไปต่อพิมพ์ขนาด 9 นิ้ว) บางสูตรอาจเพิ่มไข่แดงเข้าไปเพื่อความมันและเนื้อเค้กที่เนียนยิ่งขึ้น บางสูตรอาจเพิ่มรสชาติด้วยน้ำมะนาวหรือผิวมะนาว สูตรนี้เราทำตามสูตรแบบดั้งเดิมแต่ใช้ครีมชีสเพียง 2 ก้อนสำหรับพิมพ์ขนาดเล็กลงมาหน่อย เพื่อเอาใจคนอยากรับประทานของอร่อยในปริมาณไม่มากจนเกินไป


ingredients

 

ฐานชีสเค้ก







เนยสดชนิดจืดสำหรับทาพิมพ์ 

1
ช้อนโต๊ะ



ไดเจสทีฟบิสกิต 

10
แผ่น



เนยสดชนิดจืดละลาย 

5
ช้อนโต๊ะ



เกลือป่น 

1
หยิบมือ



อุปกรณ์ พิมพ์เค้กแบบถอดข้างขนาดเส้นผ่าศูนย์กลาง 8 นิ้ว แปรงสำหรับทาเนย กระดาษไขสำหรับรองพิมพ์ เครื่องตีไข่ไฟฟ้า 








 

ชีสเค้ก







ครีมชีส 

500
กรัม



น้ำตาลทราย 

3/4
ถ้วย



ไข่ไก่ [ฟองละ 65 กรัม] 

2
ฟอง



แป้งข้าวโพด 

2
ช้อนโต๊ะ



วิปปิ้งครีมชนิดกล่อง 

1/4
ถ้วย






method
1. อุ่นเตาอบที่อุณหภูมิ 180 องศาเซลเซียส เตรียมไว้ จากนั้นเตรียมพิมพ์โดยทาเนยบางๆ ให้ทั่วพิมพ์ แล้วตัดกระดาษไขให้เท่ากับก้นพิมพ์แล้วปูให้ทั่ว พักไว้
2. ทำฐานชีสเค้กโดยบดไดเจสทีฟบิสกิตให้ละเอียด ใส่บิสกิตลงในอ่างผสม ใส่เนยละลายและเกลือลงไป คลุกให้เข้ากันจนมีลักษณะเป็นทรายเปียก เทบิสกิตกรุลงในพิมพ์ที่เตรียมไว้ อัดให้เต็มฐานพิมพ์ ใช้ช้อนเกลี่ยให้เรียบหนาเสมอกันอัดให้เต็มด้านล่างของพิมพ์ นำเข้าเตาอบที่อุ่นไว้ อบนานประมาณ 5-10 นาที พอให้บิสกิตหอม ยกออกจากเตาอบพักบนตะแกรงให้หายร้อน ปรับอุณหภูมิเตาอบเป็น 160 องศาเซลเซียส ใส่น้ำ 1 ถ้วย วางไว้ด้านล่างของเตาอบ
3. ทำชีสเค้กโดยตีครีมชีสในอ่างผสมด้วยเครื่องตีไข่ไฟฟ้าด้วยความเร็วต่ำสุดจนครีมชีสนุ่มเนียน แล้วจึงค่อยๆ ใส่น้ำตาลลงไป ตีจนเนียนเข้ากัน ใส่ไข่ไก่ทีละฟอง เมื่อเข้ากันดีแล้วจึงจะใส่อีกฟอง ใส่แป้งข้าวโพด ตีจนเข้ากัน ค่อยๆ เทวิปปิ้งครีมลงไปช้าๆ เป็นสาย พอเนื้อชีสเค้กเข้ากันดีแล้วปิดเครื่อง
4. เทเนื้อชีสเค้กลงในพิมพ์ที่กรุไว้ ใช้พายยางเกลี่ยหน้าให้เรียบเสมอกัน นำเข้าอบในเตาอบที่อุ่นไว้ อบนานประมาณ 50 นาที หรือจนชีสเค้กสุก ปิดเตาอบ พักไว้ในเตาอบต่ออีกประมาณ 10 นาที นำออกมาพักบนตะแกรงจนหายร้อนแล้วนำเข้าแช่ในตู้เย็นช่องธรรมดา 1 คืน ก่อนถอดออกจากพิมพ์










gallery


















































ค้นหาสูตรอาหาร






share this








ขนมอบ, ขนมอเมริกัน, ของหวานฝรั่ง, ครีมชีส, ชีสเค้ก, บิสกิต, อบ, อาหารตะวันตก, อาหารปาร์ตี้, ไข่ไก่ 










recommended articles









ชีสเค้กคุกกี้ช็อกโกแลต









บราวนี 3สไตล์









บราวนีชีสเค้ก









พายบานอฟฟี









คีชผักโขม









คุกกี้เนยช็อกโกแลต









เค้กเนยส้ม









บัตเตอร์เค้ก










recommended videos









7 วันเมนูไข่ต้องรอด อร่อย ง่าย ไม่เบื่อ! i cook or die!








หมูสามชั้นทอดน้ำปลา i ciy – cook it yourself








เค้กมะพร้าวอ่อน ไส้ล้นทะลัก ทำกินง่ายทำขายรุ่ง | video & recipe








สลัดบีทรูปกับมันฝรั่งทอด








ตับหวาน i ciy – cook it yourself








ยำกุ้งสดปลาร้าแซ่บ i cook or die!








เครปทองม้วนใส่ไส้ i video & recipe








เค้กช็อกโกแล็ตอันดับหนึ่งหนึ่งหนึ่ง…




















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























