






โรลพัฟโลวามะม่วง








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














recipe




โรลพัฟโลวามะม่วง

recipe by ณวรา เปลี่ยนบุญเลิศ|
19.02.2021 






4,921 views











[ give star ]





pin







pinned







share








star rating










 0 / 5 


submit
reset
































serves
6-8 ชิ้น



level

ยาก 


เบื่อแล้วขนมจากเนย นม ไข่แบบหนักๆ มาลองทำขนมจากเมอร์แรงก์ไข่ขาวกันดูบ้าง คราวนี้เป็นการทำพัฟโลวาหรือขนมประจำชาติของนิวซีแลนด์ให้เป็นสไตล์โรลเค้กสักหน่อย (โดยปกติพัฟโลวาแบบดั้งเดิมจะเป็นเมอร์แรงก์ไข่ขาวอบแบบกรอบนอก นุ่มใน) คราวนี้เราลองอบไฟแรงหน่อยใช้เวลาสั้นๆทำให้เนื้อเมอร์แรงก์ออกมากนุ่มเป้นฟองน้ำทั้งชิ้น แล้วนำมาทาไส้ครีมผสมมัสคาร์โพเนชีส รสชาติครีมๆเบาๆ ม้วนให้เป็นโรล แช่เย็นให้เซ็ตตัว กินกับซอสมะม่วงรสอมเปรี้ยวเสาวรสหน่อยๆ


ingredients

ไข่ขาวไข่ไก่ 

130
กรัม



น้ำตาลทราย 

150
กรัม



น้ำมะนาว 

5
กรัม



เกลือป่น 

1
หยิบมือ



แป้งข้าวโพด 

15
กรัม



อัลมอนด์สไลซ์ 

30
กรัม



วิปปิ้งครีม มะม่วงน้ำดอกไม้สไลซ์ และใบเล็บครุฑสำหรับตกแต่งหน้าเค้ก 






อุปกรณ์จำเป็น: ถาดอบขนาด 13x10 นิ้ว กระดาษไข สปาตูลา 






 

ไส้โรล







มัสคาร์โพเนชีส 

125
กรัม



วิปปิ้งครีม 

100
กรัม



มะม่วงน้ำดอกไม้หั่นเต๋า 

1
ลูก





 

ซอสเสาวรสมะม่วง







เสาวรสเพียวเร 

100
กรัม



มะม่วงเพียวเร 

100
กรัม



น้ำตาลทราย 

20
กรัม






method
1. อุ่นเตาอบที่อุณหภูมิ 180 องศาเซลเซียส เลื่อนตะแกรงเตาอบประมาณ 1/3 จากด้านล่าง ปูกระดาษไขในถาดอบ เตรียมไว้ ทำพัฟโลวาโดยตีไข่ขาวจนเริ่มเป็นฟองหยาบๆ จึงค่อยๆใส่น้ำตาลทรายทีละน้อยจนหมด ใส่น้ำมะนาว เกลือป่น และแป้งข้าวโพด ตีต่อจนได้เมอร์แรงเนื้อแน่น ตักใส่ถาดอบที่เตรียมไว้ ใช้สปาตูลาเกลี่ยให้เรียบเสมอกันทั้งถาด โรยด้วยอัลมอนด์สไลซ์ให้ทั่ว นำเข้าอบนาน 13-15 นาที ระหว่างนั้นตัดกระดาษไข 1 แผ่นให้ขนาดใหญ่กว่าถาดอบเล็กน้อย โรยน้ำตาลไอซิ่งให้ทั่ว รอไว้ พอได้เวลาพัฟโลวาสุก (ทดสอบโดยเอามือแตะแล้วเนื้อเมอร์แรงก์เด้งไม่ติดมือ หรือใช้ไม้ปลายแหลมจิ้มขึ้นมาแล้วไม่มีเนื้อไข่ขาวเหลวๆติด) คว่ำถาดพัฟโลวาลงบนกระดาษไขที่โรยน้ำตาลไอซิ่งไว้ (เอาด้านที่มีอัลมอนด์สัมผัสกับน้ำตาลไอซิ่ง) เอาถาดออกจากเค้ก ลอกกระดาษไขออก พักไว้ให้เค้กเย็นสนิท (แต่อย่านานเกินไป มิเช่นนั้นพัฟโลวาจะหดตัวและแห้งเกิน)
2. ทำไส้โรลโดยนำมัสคาร์โพเนชีสออกมาไว้นอกตู้เย็นประมาณ 10 นาทีให้คลายความเย็น ระหว่างนั้นตีวิปปิ้งครีมในอ่างผสมด้วยตะกร้อจนข้น (ข้นประมาณเดียวกันกับมัสคาร์โพเนชีส) ตักวิปปิ้งครีมครึ่งหนึ่งลงผสมกับมัสคาร์โพเนชีส ผสมเบาๆให้เข้ากันด้วยพายยาง แล้วจึงใส่วิปปิ้งครีมที่เหลือ ผสมให้เข้ากัน (ไม่ควรใช้ตะกร้อตีเพราะมัสคาร์โพเนชีสจะแตกตัว) พักไว้
3. ทำโรลโดยทาไส้ครีมที่ทำไว้ให้ทั่วเนื้อฟัพโลวาที่เย็นสนิทแล้ว เกลี่ยให้เรียบทั่วทั้งแผ่น โรยมะม่วงหั่นเต๋าให้ทั่ว เว้นขอบไว้1นิ้ว (ขอบด้านยาวของพัฟโลวา) ค่อยๆม้วนพัฟโลวาโดยใช้วิธีประคองกระดาษไขผลักเนื้อเค้กม้วนออกนอกตัว เมื่อสุดแผ่นพัฟโลวาแล้วจัดกระดาษไข ม้วนให้เนื้อเค้กแน่นเข้าหากัน ใส่ถาดเข้าตู้เย็นไว้อย่างน้อย 2 ชั่วโมงให้เซ็ตตัวดี
4. ระหว่างนั้นทำซอสเสาวรสมะม่วงโดยใส่เสาวรสเพียวเร มะม่วงเพียวเร และน้ำตาลทรายลงในหม้อ ยกขึ้นตั้งบนไฟกลาง เคี่ยวประมาณ 5 นาทีให้ซอสข้นขึ้นและน้ำตาลละลาย ปิดไฟ พักไว้ให้เย็นสนิทแล้วนำเข้าตู้เย็นช่องธรรมดา
5. นำพัฟโลวาออกจากตู้เย็น นำมาใส่จาน ตกแต่งด้านบนด้วยวิปปิ้งครีม มะม่วง และใบเล็บครุฑ ตัดเป็นชิ้นหนา 1 นิ้ว เสิร์ฟกับซอสเสาวรสมะม่วง
อ่านบทความเพิ่ม
เมนูไข่ขาวเหลือใช้ แก้กรรมให้คนทำเบเกอรี่










gallery






























ค้นหาสูตรอาหาร






share this








pavlova, ขนมจากมะม่วง, ขนมหวานฝรั่ง, ขนมอบ, ของหวานฝรั่ง, น้ำตาลทราย, น้ำตาลไอซิ่ง, พัฟโลวา, มัสคาร์โพเนชีส, วิปปิ้งครีม, อัลมอนด์, เค้กจากไข่ขาว, เบเกอร์รี, เมอร์แรงก์, เมอร์แรงก์ไข่ขาว, เสาวรส, ไข่ขาว 










recommended articles









เครปแอปเปิลคาราเมล









คุกกี้ดับเบิลช็อกโกแลต









บราวนี 3สไตล์









เค้กแบลกฟลอเรส









เค้กชาเย็น









เค้กเลมอนป๊อปปี้ซีด









ชีสเค้กรังผึ้ง ( honey cheesecake)









แองเจิลฟู้ดเค้ก










recommended videos









asmr | video & recipe – tomato cheese tart








บุกร้านครัวซองต์เจ้าดัง เปิดวันแรกขายหมดตั้งแต่เที่ยง! | ววแอดไวซ์เด้อ








ศาสตร์แห่งการทำขนมปัง ขนมปังบาแก็ตและขนมปังปอนด์








cook or die! ส้มตำผลไม้เชค








เที่ยวทิพย์ กินเบอร์เกอร์ shake shack ให้หายคิดถึงอเมริกา | #ววแอดไวซ์เด้อ








homeburg – crafted burger ของคนบ้า i food review








เค้กช็อกโกคีโต








perfect egg คัมภีร์ไข่ ทำอย่างไรให้เพอร์เฟค! | cook to know




















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























