






คุกกี้เนยช็อกโกแลต








 



















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














recipe




คุกกี้เนยช็อกโกแลต

recipe by ณวรา เปลี่ยนบุญเลิศ|
07.03.2018 






8,848 views











[ give star ]





pin







pinned







share








star rating










 0 / 5 


submit
reset

























serves
24 ชิ้น



level

ปานกลาง 


คุกกี้เนยช็อกโกแลตหรือ spritzgeback เป็นบิสกิตสัญชาติเยอรมันที่ทำรับประทานกันในช่วงคริสต์มาส คำว่า spritzen ในภาษาเยอรมันมาจากคำว่า squirt ที่แปลว่าบีบหรือฉีด ดังนั้นคุกกี้ชนิดนี้จึงเป็นคุกกี้แบบบีบด้วยหัวบีบหรือกระบอกกดคุกกี้ กล่าวกันว่าแม่บ้านชาวเยอรมันมักใช้เวลาเป็นสัปดาห์ในช่วงคริสต์มาสเพื่อทำเบเกอรี รวมถึงคุกกี้ชนิดนี้กับเด็กๆ และยังเป็นการสืบทอดขนมสูตรดั้งเดิมของครอบครัวอีกด้วย


ingredients

แป้งเค้ก 

2 1/3
ถ้วย



เกลือป่น 

1/2
ช้อนชา



ผงฟู 

1/2
ช้อนชา



เนยสดชนิดจืด 

1/2
ถ้วย + 3 ช้อนโต๊ะ



น้ำตาลไอซิ่ง 

1
ถ้วย + 1 ช้อนโต๊ะ



ไข่ขาวของไข่ไก่ [65-70 กรัม] 

3/4
ฟอง



กลิ่นวานิลลา 

1/2
ช้อนชา



มิลก์ช็อกโกแลต 

180
กรัม



อุปกรณ์ เครื่องตีไข่ไฟฟ้า ถุงบีบและหัวบีบแฉกขนาดเส้นผ่าศูนย์กลาง 10 มม. ถาดอบคุกกี้ขนาด 14x14 นิ้ว แผ่นอบซิลิโคน 







method
1. อุ่นเตาอบที่อุณหภูมิ 170 องศาเซลเซียส เตรียมไว้ ร่อนแป้งเค้ก เกลือ และผงฟู ลงในอ่างผสมเข้าด้วยกัน พักไว้
2. ตีเนยกับน้ำตาลไอซิ่งในอ่างผสมด้วยเครื่องตีไข่ไฟฟ้าความเร็วปานกลางจนขึ้นฟู ค่อยๆ ใส่ไข่ขาวที่ตีพอเข้ากันกับกลิ่นวานิลลาลงไปช้าๆ พร้อมกับตีไปด้วย ตีพอเข้ากัน ปิดเครื่อง ใส่แป้งที่ร่อนไว้ลงไป ใช้พายยางตะล่อมเบาๆ ให้เข้ากันตักใส่ถุงบีบทีละครึ่ง (เพราะเนื้อคุกกี้ชนิดนี้ข้น ใส่ถุงบีบพอประมาณจะทำให้บีบได้ง่ายกว่า)
3. บีบคุกกี้เป็นเส้นยาว 2 นิ้ว ลงในถาดที่ปูแผ่นอบซิลิโคน โดยเว้นระยะห่างระหว่างคุกกี้ประมาณ 1 นิ้ว บีบจนเต็มถาด นำเข้าอบในเตาอบที่อุ่นไว้ อบนาน 15 นาที หรือจนคุกกี้สุก สังเกตจากก้นคุกกี้เป็นสีเหลืองอ่อนๆ พักไว้บนถาดต่ออีกประมาณ 5 นาที จนหายร้อน
4. ทำช็อกโกแลตเคลือบ โดยละลายมิลก์ช็อกโกแลตบนหม้อน้ำร้อน คนตลอดเวลาเพื่อให้ช็อกโกแลตละลายเร็วขึ้น เมื่อช็อกโกแลตละลาย (อุณหภูมิ 45 องศาเซลเซียส) ยกลงจากหม้อ วางพักบนอ่างน้ำแข็งประมาณ 30 วินาที ระหว่างนั้นคนไปด้วยจนช็อกโกแลตเริ่มเย็นลง (อุณหภูมิ 25 องศาเซลเซียส) แล้วยกอ่างช็อกโกแลตขึ้นตั้งบนหม้ออีกครั้ง คนให้ทั่วจนช็อกโกแลตดูเงาและข้นขึ้น ทดสอบโดยแตะช็อกโกแลตที่ตรงใต้ริมฝีปากล่างแล้วรู้สึกธรรมดา (อุณหภูมิ 32 องศาเซลเซียส) ยกอ่างช็อกโกแลตลง จากนั้นนำคุกกี้ด้านหนึ่งลงจุ่มช็อกโกแลต วางคุกกี้พักบนตะแกรงจนช็อกโกแลตเซตตัว
 
tips

การนำช็อกโกแลตไปเคลือบหรือตกแต่ง ควรเป็นช็อกโกแลตที่ผ่านการปรับอุณหภูมิ (tempering) ดังขั้นตอนด้านบนก่อนเพื่อทำให้ไขมันในช็อกโกแลตเรียงตัวกันดีขึ้น จะช่วยให้ช็อกโกแลตเป็นเงามากขึ้น
การใช้น้ำตาลไอซิ่งเหมาะสำหรับคุกกี้ที่ใช้วิธีการบีบหรือตัด จะช่วยทำให้เนื้อคุกกี้เนียนและรสชาตินุ่มนวลยิ่งขึ้น

อ่านบทความเพิ่มเติม
10 สูตรขนมเพิ่มรายได้เสริมช่วงโควิด เราต้องรอด!










gallery




























































ค้นหาสูตรอาหาร






share this








ของหวานฝรั่ง, คุกกี้, มิลก์ช็อกโกแลต, มิล์คช็อกโกแลต, อบ, อาหารตะวันตก, เนย, แป้งสาลี, ไข่ 










recommended articles









พายบานอฟฟี









บาวารัวส์เสาวรส









บราวนี 3สไตล์









มาการอง









ขนมปังมันเทศ









วูปปี้พาย









ทรัฟเฟิลดาร์กช็อกโกแลต









แอปเปิลพาย










recommended videos









เสพงานศิลป์บนโต๊ะอาหารเปอรานากัน​chef’s table ที่เมืองตรัง​ | ทริปกินแหลกตรัง หรอยจังฮู้วว! ep.6








4 เมนูจากหม้อหุงข้าว อร่อยเร็ว ครบจบในหม้อเดียว! | cook or die!








เคล็ดลับกะหล่ำปลีผัดน้ำปลา ผัดยังไงให้อร่อยเหมือนกินที่ร้าน! – by เชฟน่าน | ciy – cook it yourself








สตูไก่ สไตล์กุ๊กช็อป อาหารลูกครึ่งฝรั่งจีน – by เชฟน่าน ciy l cook it yourself








ข้าวหน้าเนื้อไข่ดอง i cook or die!








เครียดลงกระเพาะ โรคฮิตคนวัยทำงาน l สุขภาพดีกับป้านิดดา








เที่ยวทิพย์ กินเบอร์เกอร์ shake shack ให้หายคิดถึงอเมริกา | #ววแอดไวซ์เด้อ








ข้าวหน้าเทมปุระซอสน้้ำปลา by เชฟน่าน | ciy – cook it yourself




















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018




























