






บาวารัวส์เสาวรส








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














recipe




บาวารัวส์เสาวรส

recipe by ณวรา เปลี่ยนบุญเลิศ|
29.01.2020 






1,970 views











[ give star ]





pin







pinned







share








star rating










 0 / 5 


submit
reset
































serves
12 ชิ้น



level

ยาก 


บาวารัวส์เป็นคัสตาร์ดชนิดเย็นที่เซ็ตตัวด้วยเจลาติน มีเนื้อเนียนเบาโดยการผสมวิปปิ้งครีมที่ตีจนขึ้นฟูแล้วใส่ไปในตอนท้ายก่อนเทใส่พิมพ์ ขนมจะอยู่ตัวภายในภาชนะหรือพิมพ์ที่ปูรองด้วยเนื้อเค้ก บาวารัวส์ผลไม้เป็นที่นิยมทำ เนื่องจากมีสีสันสวยงามและรสเปรี้ยวหวานถูกปากคนไทย สูตรนี้ใช้รสของเสาวรสซึ่งเป็นผลไม้ที่ให้ผลผลิตตลอดปี มีมากช่วงเดือนตุลาคมถึงพฤศจิกายน เสาวรสมีหลายพันธุ์ เช่น ผลสีม่วง สีเหลือง พันธุ์ผสม แต่พันธุ์ผลสีม่วงจะเป็นที่นิยมหรือหาง่ายมากกว่า เนื้อในสีเหลือง ฉ่ำน้ำ มีกลิ่นหอม รสเปรี้ยวอมหวาน เลือกซื้อผลที่มีน้ำหนัก ด้านในจะมีเนื้อมาก


ingredients

กีวีหั่นสี่เหลี่ยมลูกเต๋าขนาด 0.5 นิ้ว 

2
ผล



น้ำตาลไอซิ่งสำหรับโรย 






อุปกรณ์: เครื่องปั่นน้ำ ถาดอบ กระดาษไข ถุงบีบ และหัวบีบกลมขนาด 8 มม. ชามกระเบื้องสี่เหลี่ยมขนาด 12x3x4 นิ้ว 






 

เลดี้ฟิงเกอร์







แป้งสาลีอเนกประสงค์ 

100
กรัม



ไข่ไก่แยกไข่แดงไข่ขาว 

4
ฟอง



น้ำตาลทราย 

50+50
กรัม



ครีมออฟทาร์ทาร์ 

1/8
ช้อนชา





 

บาวารัวส์เสาวรส







เนื้อเสาวรส 

450
กรัม



น้ำตาลทราย 

70
กรัม



เจลาตินชนิดผง 

15
กรัม



น้ำอุ่น 

45
กรัม



ไข่แดงไข่ไก่ 

3
ฟอง



น้ำตาลทราย 

35
กรัม



น้ำ 

50
กรัม



วิปปิ้งครีม 

225
กรัม






method
1. อุ่นเตาอบที่อุณหภูมิ 200 องศาเซลเซียสและวาดเส้นบนกระดาษไข 2 เส้น ให้ห่างกัน 3.5 นิ้ว ทำเช่นนี้ 4 คู่ โดยเว้นระยะห่างกันอย่างน้อย 0.5 นิ้ว แล้วกลับด้านที่วาดลงบนถาดอบ เตรียมไว้
2. ทำเลดี้ฟิงเกอร์โดยร่อนแป้งสาลีลงบนกระดาษไข พักไว้ก่อน ตีไข่แดงและน้ำตาลทราย 50 กรัม ด้วยตะกร้อจนไข่แดงฟูและสีออกนวลๆ พักไว้ ตีไข่ขาวและครีมออฟทาร์ทาร์ด้วยเครื่องตีเค้กหัวตีตะกร้อความเร็วปานกลางจนเป็นฟองหยาบ จึงเริ่มใส่น้ำตาลที่เหลือทีละ 1 ช้อนโต๊ะ จนหมด ตีต่อจนไข่ขาวมันวาวและตั้งยอดอ่อน ตักไข่ขาวทีละส่วนออกมาผสมกับไข่แดงที่ตี ตะล่อมเบาๆจนเข้ากัน ใส่แป้งสาลีที่ร่อนไว้ทีละ ½ ส่วน ตะล่อมเบาๆจนเข้ากัน ตักเลดี้ฟิงเกอร์ใส่ถุงบีบ บีบเลดี้ฟิงเกอร์เป็นแนวทแยงระหว่างคู่เส้นลากเส้นไว้ (จะได้เลดี้ฟิงเกอร์ 4 แผ่น) นำเข้าอบในเตาอบที่อุ่นไว้ อบนาน 10 นาที นำออกจากเตาอบ แล้วลอกกระดาษไขออก ตัดขอบให้ตรงเรียบร้อย รองด้านในชามกระเบื้องด้วยพลาสติกแร็ปโดยให้ชายพลาสติกแร็ปเลยขอบชามขึ้นมาประมาณ 3 นิ้ว ตัดเลดี้ฟิงเกอร์ให้พอดีกับขอบด้านในชาม วางเลดี้ฟิงเกอร์ทั้ง 3 ด้านของชามกระเบื้อง เตรียมไว้
3. ทำเพียวเรเสาวรสโดยปั่นเนื้อเสาวรสในเครื่องปั่นน้ำให้ละเอียด กรองเอาแต่น้ำใสๆ ได้ประมาณ 300 กรัม แบ่ง ¼ ส่วนของน้ำเสาวรสใส่หม้อพร้อมกับน้ำตาลทราย ยกขึ้นตั้งบนไฟกลาง พอให้น้ำตาลละลาย แล้วเทลงผสมกับเสาวรสที่เหลือ (แบ่งใส่สองครั้งเพื่อให้น้ำเสาวรสครั้งที่สองไปลดอุณหภูมิทำให้ส่วนผสมทั้งหมดเย็นเร็วขึ้น) วางภาชนะที่ใส่เพียวเรเสาวรสบนอ่างน้ำแข็งเพื่อให้เพียวเรเริ่มข้นขึ้น (หรือจนเพียวเรมีอุณหภูมิประมาณ 20 องศาเซลเซียส)
4. ทำบาวารัวส์โดยใส่ผงเจลาตินในน้ำอุ่นพักไว้ประมาณ 5 นาที จนเจลาติน อิ่มน้ำคนให้เข้ำกัน นำเข้าไมโครเวฟไฟกลางประมาณ 30 วินาที นำออกมาคนจนเจลาตินละลายไม่เป็นก้อน พักไว้ก่อน ใส่ไข่แดง น้ำตาลทรายและน้ำ ลงในอ่างผสม ยกขึ้นตีด้วยตะกร้อบนหม้อน้ำเดือดอ่อนๆจนส่วนผสมข้นเป็นสีเหลืองอ่อน ยกลงตีต่อจนเย็นสนิท ใส่เพียวเรเสาวรสและเจลาติน ใช้พายยางค่อยๆตะล่อมให้เข้ากันเตรียมไว้
5. ตีวิปปิ้งครีมด้วยตะกร้อมือจนข้น (ทดสอบโดยยกตะกร้อแล้ววาดเป็นลวดลายได้) แบ่งวิปปิ้งครีมทีละครึ่งตะล่อมผสมกับส่วนผสมข้อ 4 ที่เตรียมไว้ เมื่อเข้ากันดีแล้ว เทบาวารัวส์เสาวรสประมาณ ½ ส่วนลงในชามกระเบื้องที่เตรียมไว้ ใส่กีวีให้ทั่ว เทบาวารัวส์ที่เหลือจนถึงขอบเลดี้ฟิงเกอร์ปิดด้วยแผ่นเลดี้ฟิงเกอร์ที่เหลือ นำเข้าตู้เย็นช่องแช่แข็งประมาณ 2 ชั่วโมง จนเซ็ตตัว
6. จัดเสิร์ฟโดยประกบชามกระเบื้องด้วยจานสี่เหลี่ยมยาว คว่ำบาวารัวส์ออกมา ลอกพลาสติกแร็ปออก โรยน้ำตาลไอซิ่ง หั่นเป็นชิ้นหนา 1 นิ้ว
อ่านบทความเพ่ิมเติม
tropical fruits ในของหวานสไตล์ยุโรป










gallery

























ค้นหาสูตรอาหาร






share this








bavarian, bavarois, ขนมหวานฝรั่ง, ขนมหวานฝรั่งเศส, ของหวานฝรั่ง, ของหวานฝรั่งเศส, บาวารัวส์, วิปปิ้งครีม, เบเกอร์รี, เสาวรส, แป้งสาลีอเนกประสงค์, ไข่ไก่ 










recommended articles









มูสส้มช็อกโกแลต









แอปเปิลพาย









โรลสับปะรด









คุกกี้เนยช็อกโกแลต









โดนัทแฟนซี









ชีสเค้กมะขามป้อม









มูสทรีโอ









สปาเก็ตตีเห็ดมิลกี้สามอย่าง










recommended videos









พัฟโลวา








mil toast house คาเฟ่ขนมปังจากเกาหลี เปิดใหม่ที่สยาม | ววแอดไวซ์เดอร์








สูตรหมักหมูนุ่ม เก็บได้นาน ทำเมนูอะไรก็อร่อย i cook or die!








ไก่ทอดที่รักและชาบูที่หลง in tokyo | ทริปกินแหลกล้างโลก tohoku ep.7








shibuya toast i video & recipe








4 ร้านเด็ด แซ่บซุยตะลุยเชียงใหม่ | ทริปกินแหลกล้างโลก เชียงใหม่ ep.7








เค้กมะม่วงโยเกิร์ต i cook or die!








ช็อกโกแลตเย็น เข้มข้น สำหรับ chocolate lover ตัวจริง | food review




















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







