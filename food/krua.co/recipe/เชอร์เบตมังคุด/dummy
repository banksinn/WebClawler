






เชอร์เบตมังคุด








 




















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














recipe




เชอร์เบตมังคุด

recipe by ณวรา เปลี่ยนบุญเลิศ|
07.03.2018 






7,237 views











[ give star ]





pin







pinned







share








star rating










 0 / 5 


submit
reset

























serves
6-8 คน



level

ยาก 


ชอร์เบตหรือซอร์เบต์ (sorbet) ในภาษาอิตาเลียน ของหวานเย็นทำจากน้ำผลไม้ คล้ายไอศกรีม แต่เนื้อเนียนเบากว่าเพราะไม่ใช้นมหรือครีม นิยมกินตบท้ายมื้อหรือระหว่างคอร์สอาหารเพื่อล้างปาก เพราะรสชาติเปรี้ยวอมหวาน ไม่เลี่ยน เชอร์เบตสูตรนี้ใช้มังคุดผลไม้ไทยหาง่าย ราคาถูกโดยเฉพาะเมื่ออยู่ในฤดูกาลช่วงเดือนพฤษภาคมถึงสิงหาคม เลือกซื้อมังคุดลูกใหญ่ เปลือกไม่แข็ง สีม่วงเข้มเกือบดำ มีขั้วสด เนื้อในสีขาวนวลรสเปรี้ยวอมหวาน นอกจากนี้ผลไม้อื่น เช่น น้อยหน่า เลมอน หรือผลิตภัณฑ์จากผลไม้ประเภทอื่นก็ใช้ได้ เช่น ผลไม้แช่แข็ง (สตรอว์เบอร์รี ราสป์เบอร์รี)
พูเรผลไม้


ingredients

มังคุด 

4
กิโลกรัม



ไข่ขาวไข่ไก่ 

40
กรัม



น้ำตาลทราย 

90
กรัม



น้ำมะนาว 

½
ช้อนชา



อุปกรณ์ เครื่องปั่น กระชอนกรอง เครื่องทำไอศกรีม 







method
1. เตรียมเนื้อมังคุด โดยบากเปลือกมังคุดโดยรอบ แซะเนื้อมังคุดออกมาใส่อ่าง ส่วนเปลือกล้างให้สะอาด เก็บ เข้าตู้เย็นช่องแช่แข็ง ไว้ใส่เชอร์เบต ปั่นเนื้อมังคุดในเครื่องปั่นจนเนียน กรองเอาแต่น้ำมังคุดสีขาว ใส่อ่างผสม พักไว้
2. ทำเมอแรงก์โดยตีไข่ขาวในอ่างผสมด้วยตะกร้อพอขึ้นฟูแล้วค่อยๆ ใส่น้ำตาลและน้ำมะนาว พร้อมกับตีจนไข่ขาว ขึ้นฟูและมันวาว ตักไข่ขาวใส่ในอ่างน้ำมังคุดที่พักไว้ตะล่อมเบาๆด้วยตะกร้อให้เข้ากัน เทลงในเครื่องปั่นไอศกรีมตามขั้นตอน ใช้เวลาปั่นประมาณ 15 นาที หรือปั่นจนได้เนื้อเชอร์เบตเนียนละเอียดตามต้องการ (ขึ้นอยู่กับประเภทและคุณภาพของเครื่องทำไอศกรีมที่ใช้) ตักเชอร์เบตใส่ภาชนะ ปิดฝาให้สนิท นำเข้าตู้เย็นช่องแช่แข็งประมาณ 3 ชั่วโมง ก่อนรับประทาน
3. จัดเสิร์ฟโดยตักเชอร์เบตใส่ถ้วยหรือเปลือกมังคุดที่เก็บไว้ รับประทานทันที
 
tips

ไม่ควรแกะเนื้อมังคุดทิ้งไว้นาน เพราะเนื้อมังคุดจะคล้ำ ทำให้เมื่อนำไปปั่นเป็นเชอร์เบตไม่น่ารับประทาน
การผสมไข่ขาวหรือเมอแรงก์ลงในเชอร์เบตช่วยให้เนื้อเชอร์เบตเนียนเบาขึ้น
ข้อสำคัญคือควรเลือกใช้ไข่ไก่สดสะอาดล้างเปลือกไข่ให้สะอาดก่อนแยกไข่ออกจากเปลือก
เครื่องทำไอศกรีมที่ใช้ในสูตรนี้เป็นเครื่องทำไอศกรีมแบบมีคอมเพรสเซอร์ทำความเย็นในตัว วิธีใช้เครื่องคือเปิดเครื่องทำไอศกรีมทิ้งไว้ประมาณ 5-10 นาที ให้ถังใส่ไอศกรีมเริ่มเย็นลง จึงใส่เนื้อเชอร์เบตที่ทำเสร็จลงปั่น หากใช้เครื่องทำไอศกรีมแบบถังเยือกแข็ง ควรแช่เนื้อเชอร์เบตให้เย็นจัดก่อน แล้วจึงนำไปปั่นในเครื่องทำไอศกรีม

 
อ่านบทความเพิ่มเติม
tropical fruits ในของหวานสไตล์ยุโรป
เซตเมนูน่ากินสำหรับกรุ๊ปเลือดของคุณ










gallery




























































ค้นหาสูตรอาหาร






share this








ขนมไม่อบ, ของหวานฝรั่ง, น้ำตาล, มังคุด, แช่เย็น, ไข่ขาว, ไอศครีม 










recommended articles









เชอร์เบทฝรั่ง









แครมบูรเลมะพร้าว









เค้กกล้วยหอมวอลนัต









พันนาคอตตาทับทิม









บาวารัวส์เสาวรส









ชีสเค้กมะขามป้อม









พัฟโลวา









ซอฟต์คุกกี้ตำลึง










recommended videos









ลาบหมึก l cook or die!








ข้าวคลุกพริกเกลือ








ไข่ลูกเขย sweet and sour eggs | video & recipe








มันหวานญี่ปุ่นไส้คัสตาร์ด ขนมคิคุสไตล์ญี่ปุ่น japanese sweet potato dessert | video and recipe








ข้าวหน้าเนื้อบุลโกกิชุ่มซอส ทำง่าย รสชาติแบบต้นตำหรับ korean beef bulgogi | home cooking by เชฟน่าน








ขนมจีนโคราช อร่อยลืมเคี้ยว i food review








เข้าครัวชิวๆ ด้วยเครื่องปั่นมือถือ | ของดีติดครัว must have!!!








สปาเกตตีซอสเพสโต้โหระพา สูตรเฮลท์ตี้ ทำง่ายๆ ที่บ้าน | super good food by foodland




















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







