






มินิสเต๊กเนื้อ








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














recipe




มินิสเต๊กเนื้อ

recipe by |
08.03.2018 






1,666 views











[ give star ]





pin







pinned







share








star rating










 0 / 5 


submit
reset

























serves
15-20 ชิ้น



level

ปานกลาง 


การปรุงสเต๊กของฝรั่งสมัยก่อนจะเน้นใช้เนื้อดีๆ (prime cut) ไม่ต้องหมักหรือเสริมรสอะไรมากมายก็อร่อย แต่การปศุสัตว์เนื้อโคขุนที่แพร่หลายไปทั่วโลกบวกกับความนิยมกินสเต๊กเนื้อวัวเพิ่มมากขึ้น จึงมีการใช้เนื้อวัวส่วนอื่นๆที่ไม่ใช่ prime cut ซึ่งมีราคาไม่แพง แม้จะเหนียวกว่าและอร่อยน้อยกว่า แต่พ่อครัวแก้ได้ด้วยการใช้เครื่องหมัก (marinade) เครื่องพอก (rub) สารพัดชนิดมาเพิ่มรสชาติให้ชิ้นเนื้อ หลักๆมีเกลือ เครื่องปรุงรสเปรี้ยว (น้ำมะนาว น้ำส้มสายชู ไวน์) น้ำมัน นม เบียร์ สมุนไพร เครื่องเทศ


ingredients

เนื้อวัวส่วนสันนอก 

300
กรัม



ซอสฮอร์สแรดิชมัสตาร์ดสำเร็จรูป  

1
ช้อนโต๊ะ



น้ำมันมะกอกสำหรับย่าง ยอดออริกาโนสำหรับตกแต่ง 






 

เครื่องหมัก







กระเทียมจีนสับละเอียด 

1
ช้อนโต๊ะ



ออริกาโนสับละเอียด 

1
ช้อนโต๊ะ



น้ำมันมะกอก 

2
ช้อนโต๊ะ



เกลือป่น 

1/2
ช้อนชา



พริกไทยดำป่น 

1/2
ช้อนชา



น้ำผึ้ง 

2
ช้อนชา



ดิจองมัสตาร์ด 

1 1/2
ช้อนชา





 

กระเทียมทอด







กระเทียมจีน 

3
กลีบ



น้ำมันพืชสำหรับทอด 

1/2
ถ้วย





 

ผักผัดเนย







เห็ดชิเมจิสีน้ำตาล 

15-20
ดอก



หน่อไม้ฝรั่งแท่งเล็ก 

30-40
แท่ง



เนยสดชนิดจืด 

1
ช้อนโต๊ะ



เกลือป่นและพริกไทยดำป่นปริมาณเล็กน้อย 









method
1. ล้างเนื้อวัวให้สะอาด ซับให้แห้ง แล่เป็นชิ้นใหญ่หนา 1.5 ซม. ทำเครื่องหมักโดยผสมกระเทียม ออริกาโน น้ำมันมะกอก เกลือ พริกไทยดำ น้ำผึ้ง และดิจองมัสตาร์ด ให้เข้ากันในอ่างผสม พอกเครื่องหมักบนเนื้อวัว ห่อด้วยพลาสติกแร็ป หมักในตู้เย็นช่องธรรมดานานข้ามคืน หรือหมักอย่างน้อย 3 ชั่วโมง
2. ทำกระเทียมทอดโดยแกะเปลือกกระเทียม ล้างให้สะอาด ฝานกระเทียมตามยาวเป็นชิ้นบาง 2 มิลลิเมตร ตั้งกระทะบนเตา ใส่กระเทียมและน้ำมันพืช เปิดไฟอ่อน ใช้ตะหลิวคนไปเรื่อยๆ พอกระเทียมเริ่มเหลือง ประมาณ 5-8 นาที ตักขึ้นใส่จานหรือถาด เกลี่ยให้กระเทียมกระจายออกเพื่อระบายความร้อนกระเทียมจะเหลืองและกรอบขึ้น (ถ้านำกระเทียมขึ้นช้าไป กระเทียมทอดจะมีสีเข้มและขม)
3. นำเนื้อออกจากตู้เย็น พักไว้ให้คลายความเย็น 10 นาที ตั้งกระทะย่างหรือกระทะก้นแบนบนไฟกลางค่อนข้างแรง กลอกน้ำมันมะกอกให้ทั่วและเทออก พอน้ำมันร้อนจัดใส่ชิ้นเนื้อลงย่างให้สีเข้มขึ้นและเกรียมเล็กน้อยประมาณ 15-30 วินาที ลดเป็นไฟกลางค่อนข้างอ่อน ย่างจนชิ้นเนื้อด้านนอกสุกแต่ด้านในยังเป็นสีชมพูเล็กน้อยด้านละประมาณ 4-5 นาที นำขึ้นจากกระทะ พักไว้ให้น้ำหวานกระจายไปทั่วชิ้นประมาณ 7-10 นาที แล่เป็นชิ้นยาวบาง 0.25 ซม. ทำจนหมด จะได้ประมาณ 15-20 ชิ้น เตรียมไว้
4. ทำผักผัดเนยโดยแยกเห็ดชิเมจิออกเป็นดอกๆ ล้างให้สะอาด พักบนตะแกรงให้สะเด็ดน้ำ ตัดปลายเห็ดให้เหลือความยาวประมาณ 3-4 ซม. ล้างหน่อไม้ฝรั่งให้สะอาด พักบนตะแกรงให้สะเด็ดน้ำ ตัดโคนออกให้เหลือส่วนบนประมาณ 5-6 ซม. ตั้งกระทะเนยบนไฟกลาง พอเนยละลายใส่เห็ดและหน่อไม้ฝรั่ง โรยเกลือและพริกไทยป่นเล็กน้อย ผัดหรือกระดกกระทะอย่างรวดเร็วให้ของเหลวเคลือบผัก ประมาณ 30 วินาที ผักจะสุกแต่ยังกรอบ ปิดไฟ ตักขึ้นใส่จาน
5. จัดเสิร์ฟโดยแผ่ชิ้นเนื้อ 1 ชิ้น ลงบนจาน วางเห็ด 1 ชิ้น และหน่อไม้ฝรั่ง 2 ชิ้น ที่ปลายด้านหนึ่ง ม้วน ชิ้นเนื้อให้ค่อนข้างแน่นไปจนสุดปลายอีกด้าน (ถ้าชิ้นเนื้อคลายออก ให้เฉือนปลายชิ้นให้บางลงเล็กน้อย) ทำจนหมด จะได้เนื้อม้วน 15-20 ชิ้น บีบซอสฮอร์สแรดิชมัสตาร์ดเล็กน้อยบนชิ้นเนื้อ วางชิ้นกระเทียมทอด (ซอสจะช่วยยึดกระเทียมไว้ไม่ให้หล่น) บีบซอสอีกครั้งบนกระเทียม ตกแต่งด้วยยอดออริกาโน เสิร์ฟทันที
 
หมายเหตุ

ซอสฮอร์สแรดิชมัสตาร์ดหาซื้อได้ที่ซูเปอร์มาร์เกตทั่วไป เช่น ฟู้ดแลนด์ วิลล่า มีรสเผ็ดฉุนขึ้นจมูก เข้ากันดีกับสเต๊กเนื้อ

 
สูตรอาหารโดย กรณิศ รัตนามหัทธนะ








ค้นหาสูตรอาหาร






share this








canape, คาร์นาเป้, ย่าง, สเต๊ก, อาหารทานง่าย, อาหารปาร์ตี้, อาหารฝรั่ง, เนื้อวัว 










recommended articles









ขนมปังทอดไส้ปูอัดกับชีส









ซุปหน่อไม้ฝรั่ง









กูแชร์ไส้ซอสเห็ด









ซาลาเปาจิ๋วไส้ฟักทองและเห็ด









สเต็กเนื้อ









คาเนลโลนีปวยเล้งอบชีส









คิมบับ









สลัดกะหล่ำปลี










recommended videos









มินิสเต๊กเนื้อ








หมูทอดไส้ชีส ยืดดดด แบบไม่เลี่ยน – home cooking by chefnan








ร้านของแม่บ้านผู้คลั่งไคล้กาแฟดริป​ ronin capsule | heartmade วัตถุดิบหลักจากหัวใจ








‘วุ่นขนมหวาน’ แปลงร่างขนมหวานไทยอย่างครีเอทีฟ | food story








ฝั่นโก๋








ยำไข่ดาวเค็ม i cook or die!








ไข่ลูกเขย sweet and sour eggs | video & recipe








ศาสตร์แห่งคุกกี้ คุกกี้กรอบ vs คุกกี้นิ่ม​ | cook to know




















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







