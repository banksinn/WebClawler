






หมูสามชั้นตุ๋นกระเจี๊ยบ








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














recipe




หมูสามชั้นตุ๋นกระเจี๊ยบ

recipe by ชรินรัตน์ จริงจิตร|
10.12.2020 






1,236 views











[ give star ]





pin







pinned







share








star rating










 0 / 5 


submit
reset
































serves
2 คน


กระเจี๊ยบมาตุ๋นกับหมูสามชั้น ให้เนื้อสามชั้นนั้นเปื่อยนุ่ม โดยได้แรงบันดานใจมาจาก หมูตุ๋นไวน์แดงของฝรั่ง เลยคิดว่ากระเจี๊ยบเราก็มีความเป็นกรด รสเปรี้ยว ก็น่าจะทดแทนกันได้กับไวน์แดง จึงนำมาตุ๋น โดยในหม้อที่ตุ๋นนั้นก็จะประกอบไปด้วยหอมใหญ่ กระเทียม พริกไทย และใบกระวาน เพิ่มกลิ่นและรสชาติให้กับหมูสามชั้นตุ๋นในครั้งนี้ ใช้เวลาเคี่ยวนานประมาณ 2 ชั่วโมง เพื่อให้เนื้อหมูมีความนุ่ม จากนั้นก็นำออกมาตัดให้เป็นชิ้นพอคำ นำไปทอดในกระทะให้เหลืองสวยทุกด้าน จากนั้นก็จะนำกระเจี๊ยบสดมาซอยเป็นเส้น ผัดให้นุ่มรวมกับหอมใหญ่ เบคอน ปรุงรสด้วยน้ำตาลทรายแดงเล็กน้อยเพื่อตัดรสเปรี้ยว ส่วนนำที่เคี่ยวก็นำมากรองเอาแต่น้ำแล้วนำไปเคี่ยวให้งวด ปรุงรสด้วยน้ำตาลทรายแดง เกลือ และพริกไทยเล็กน้อย จากนั้นค่อยใส่วิปปิ้งครีมและเนยตอนท้าย เพื่อให้ได้รสชาติซอสที่กลมกล่อม จากนั้นก็จัดเสิร์ฟกับมันบด และแครอทผัดเนย 


ingredients

น้ำมันมะกอก 

3
ช้อนโต๊ะ



หอมใหญ่หั่นสี่ 

1
หัว



กระเทียมกลีบใหญ่บุบ 

4
กลีบ



ดอกกระเจี๊ยบแดงแกะกลีบ 

200
กรัม



ใบกระวาน 

4
ใบ



พริกไทยเม็ดหลากสี 

½
ช้อนชา



หมูสามชั้นขนาด (5 x 6 นิ้ว) 

500
กรัม



น้ำ 

1.5
ลิตร



เกลือสมุทร 

2	
ช้อนชา



แครอทผัดเนย สำหรับจัดเสิร์ฟ 






ผักสลัดสำหรับตกแต่ง 






 

ซอสกระเจี๊ยบ







น้ำตุ๋นหมูสามชั้น 

1
ถ้วย



น้ำตาลทรายแดง 

2
ช้อนโต๊ะ



วิปปิ้งครีม 

1
ช้อนโต๊ะ



เนยสดชนิดจืด 

10
กรัม



เกลือป่นและพริกไทยดำป่นปริมาณตามชอบ 








 

กระเจี๊ยบผัด







น้ำมันมะกอก 

2
ช้อนโต๊ะ



หอมใหญ่สับละเอียด 

1
ช้อนโต๊ะ



เบคอนซอยเส้น 

1
ช้อนโต๊ะ



ดอกกระเจี๊ยบซอย 

1
ถ้วย



น้ำตาลทรายแดง 

3
ช้อนโต๊ะ



เกลือสมุทร 

¼
ช้อนชา



พริกไทยดำป่น 

¼
ช้อนชา



น้ำ 

½
ถ้วย





 

มันบด







มันฝรั่ง 

2
ลูก



วิปปิ้งครีม 

1
ช้อนโต๊ะ



เนยสดชนิดจืด 

5
กรัม



เกลือสมุทรและพริกไทยดำป่นปริมาณตามชอบ 









method
1. ทำหมูสามชั้นตุ๋นกระเจี๊ยบโดยตั้งหม้อบนไฟกลางใส่น้ำมันมะกอกลงในหม้อ พอร้อนใส่หอมใหญ่ กระเทียม กระเจี๊ยบ ใบกระวาน และพริกไทยเม็ดหลากสีลงในหม้อ ผัดให้ส่วนผสมทุกอย่างเข้ากัน ใส่หมูสามชั้นลงในหม้อ (โดยเอาด้านหนังลง) พอด้านหนังเริ่มตึงกลับด้านเนื้อหมู เติมน้ำ ปรุงรสด้วยเกลือสมุทร พอน้ำเดือด ลดเป็นไฟอ่อน เคี่ยวนานประมาณ 2 ชั่วโมง (ระหว่างเคี่ยวหมันช้อนฟองออกเป็นระยะ)
2. ระหว่างเคี่ยวเนื้อหมู เตรียมมันบดโดยตั้งหม้อน้ำบนไฟกลาง ใส่มันลงในหม้อ ต้มนานประมาณ 15 นาที หรือจนมันจะสุก โดยใช้ไม้จิ้มฟันจิ้มลงในมัน ถ้าเนื้อมันหลุดออกมาแสดงว่าเนื้อมันสุกได้ที่แล้ว ตักขึ้น ปอกเปลือกออก บดมันโดยใช้ส้อมบีเนื้อมันให้ละเอียด ใส่วิปปิ้งครีมและเนย คลุกเคล้าส่วนผสมของมันให้เข้ากันดี ปรุงรสด้วยเกลือและพริกไทยปริมาณตามชอบ พักไว้
3. ทำกระเจี๊ยบผัดโดยตั้งกระทะน้ำมันมะกอกบนไฟกลาง พอร้อนใส่หอมใหญ่และเบคอนลงผัดให้สุกหอม จากนั้นใส่ดอกกระเจี๊ยบลงผัดพอเริ่มนุ่ม ปรุงรสด้วยน้ำตาล เกลือ และพริกไทย ผัดคลุกเคล้าให้เข้ากัน ใส่น้ำลดเป็นไฟอ่อน เคี่ยวให้พอน้ำงวด ปิดไฟ พักไว้
4. พอครบกำหนดหมูตุ๋นได้ที่ ตักหมูตุ๋นขึ้นมา ตัดเป็นชิ้น ขนาดประมาณ 2.5 x 2.5 นิ้ว ใช้ส้อมจิ้มบริเวณด้านหนังให้ทั่ว พักไว้ จากนั้นกรองน้ำที่ตุ๋นเอาแต่น้ำเก็บไว้ ทำซอสกระเจี๊ยบโดย ตั้งหม้อบนไฟกลาง ใส่น้ำที่เคี่ยวหมูลงในหม้อ ใส่น้ำตาล เคี่ยวจนน้ำเริ่มงวด ใส่วิปปิ้งครีมและเนย คนให้ส่วนผสมทุกอย่างเข้ากัน ปรุงรสด้วยเกลือและพริกไทย ปิดไฟ พักไว้
5. ตั้งกระทะน้ำมันบนไฟกลาง พอร้อนนำหมูสามชั้นที่เตรียมไว้ ลงทอดโดยนำด้านหนังลงทอดก่อน จนหนังเริ่มฟูพองเล็กน้อย พลิกกลับด้าน ทอดให้ทั่วเนื้อหมู ทอดพอแค่มีสีเหลืองสวย ปิดไฟ พักไว้บนตะแกรง
6. จัดเสิร์ฟโดยตักมันบดลงในจาน ตามด้วยเนื้อหมู แครอท และกระเจี๊ยบผัด ราดด้วยน้ำซอสที่เคี่ยว ตกแต่งด้วยผักสลัด
 
อ่านบทความเพิ่มเติม
กระเจี๊ยบแดงรสเปรี้ยวหวานผสานลมหนาว










gallery






























ค้นหาสูตรอาหาร






share this








กระเจี๊ยบ, กินตามกาล, ดอกกระเจี๊ยบ, หมูตุ๋น, หมูสามชั้น, อาหารฝรั่ง, เมนูตุ๋น 










recommended articles









แซลมอนเวลลิงตัน (salmon wellington)









เป็ดอบส้มกับมันฝรั่งยัดไส้









มินิสเต๊กหมู









ลาซันญ่าเนื้อ









ซีฟู้ดย่างซอสตำลึง









คาเนลโลนีปวยเล้งอบชีส









แอปเปิลพาย









หมูม้วนไส้แอปเปิลและลูกเกด










recommended videos









ตำกระท้อน i cook or die!








cook สู้ covid-19| แซนด์วิชชีสเยิ้ม








ทาโก้ซอสเนื้อ i ciy – cook it yourself








ขนมปังกระเทียม i เข้าครัวกับตัวจิ๋ว








หมูกระทะ i cook or die!








ซุปไก่ใส่สับปะรดของคุณย่า








ถอดรหัสหมูกรอบ i ciy – cook it yourself








แซ่บซุยตะลุยชุมพร​ ตอน​ 1 #ววแอดไวซ์เด้อ




















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







