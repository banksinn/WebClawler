






แองเจิลฟู้ดเค้ก








 





















 









































recipe search





home
recipe
cooking
food story
video
contributor
about us
contact us

















search
  site search





recipe search





search



















term of use














recipe




แองเจิลฟู้ดเค้ก

recipe by ณวรา เปลี่ยนบุญเลิศ|
16.04.2020 






2,522 views











[ give star ]





pin







pinned







share








star rating










 0 / 5 


submit
reset
































serves
1 พิมพ์ (8 ชิ้น)



level

ปานกลาง 


แองเจิลฟู้ดเค้ก (angel food cake) เนื้อเค้กฟูเบา สีขาวล้วน เพราะใส่ไข่ขาวอย่างเดียวแทนที่จะใส่ไข่ไก่ทั้งฟอง เคล็ดลับการทำแองเจิลฟู้ดเค้ก คือ ใช้น้ำตาลทรายป่นละเอียดตีกับไข่ขาวจนได้เป็นเมอแรงก์เนื้อเนียน (วิธีทำน้ำตาลทรายป่นละเอียดคือนำน้ำตาลทรายไปปั่นในเครื่องผสมอาหารจนได้เกล็ดละเอียด) และแบ่งน้ำตาลที่ปั่นไว้ครึ่งหนึ่งร่อนรวมกับแป้งและส่วนผสมอื่นๆก่อน เวลาผสมแป้งกับเมอแรงก์จะเข้ากันได้ง่ายขึ้น ข้อดีของเค้กชนิดนี้นอกจากเป็นการกำจัดไข่ขาวที่มักเหลือใช้จากการทำเบเกอรีมากมายแล้ว แองเจิลฟู้ดเค้กยังเป็นเค้กที่ไม่มีไขมัน เหมาะสำหรับคนรักสุขภาพอีกด้วย แต่ผู้เขียนแนะนำให้รับประทานคู่กับครีมสดและผลไม้รสเปรี้ยว เช่น สตรอว์เบอร์รี จะทำให้ละมุนลิ้นยิ่งขึ้น


ingredients

น้ำตาลทรายขาว 

260
กรัม



แป้งเค้ก 

110
กรัม



เกลือป่น 

1/4
ช้อนชา



ครีมออฟทาร์ทาร์ 

1
ช้อนชา



ไข่ขาวของไข่ไก่ 

260
กรัม



กลิ่นวานิลลา 

2
ช้อนชา



วิปปิ้งครีมชนิดตีแล้ว 






ผลไม้สด เช่น สตรวอ์เบอร์รี กีวี บลูเบอร์รี และลูกพีช สำหรับจัดเสิร์ฟ 






อุปกรณ์จำเป็น: พิมพ์ปล่องขนาดเส้นผ่าศูนย์กลาง 10 นิ้ว สูง 4 นิ้ว 







method
1. อุ่นเตาอบที่อุณหภูมิ 180 องศาเซลเซียส เตรียมไว้ เตรียมพิมพ์โดยฉีดหรือพรมน้ำด้านข้างพิมพ์พอทั่วรองกระดาษไขด้านล่างของพิมพ์ พักไว้
2. ปั่นน้ำตาลทั้งหมดด้วยเครื่องผสมอาหารจนได้เกล็ดละเอียด แบ่งน้ำตาล 100 กรัม ออกมาร่อนรวมกับแป้งเค้กและเกลือป่น พักไว้
3. นำน้ำตาลที่เหลือผสมกับครีมออฟทาร์ทาร์ คนให้เข้ากัน พักไว้
4. ตีไข่ขาวและกลิ่นวานิลลาในเครื่องตีเค้กโดยใช้หัวตีตะกร้อตีด้วยความเร็วปานกลางจนเริ่มตั้งยอดอ่อนค่อยๆใส่น้ำตาลที่ผสมกับครีมออฟทาร์ทาร์ทีละ 1 ช้อนโต๊ะ เมื่อใส่น้ำตาลหมด เร่งเป็นความเร็วค่อนข้างสูง ตีต่อจนไข่ขาวตั้งยอดแข็ง มันวาว ปิดเครื่อง
5. ตักครีมไข่ขาวใส่อ่างผสมขนาดใหญ่ ร่อนแป้งเค้กที่ผสมกับเกลือป่นลงในครีมไข่ขาวโดยแบ่งใส่ 4 ครั้ง ใช้พายยางค่อยๆตะล่อมให้แป้งเข้ากับครีมไข่ขาวจนเป็นเนื้อเดียวกันตักเนื้อเค้กใส่พิมพ์ที่เตรียมไว้ (อย่าเท) ใช้พายยางเกลี่ยให้เรียบ หมุนแกนพิมพ์กลับไปกลับมา 2-3 ครั้ง เพื่อไล่ฟองอากาศ นำเข้าอบในเตาอบที่อุ่นไว้ อบนาน 30 นาที หรือจนเค้กสุกสังเกตโดยใช้มือแตะเนื้อเค้กแล้วเค้กเด้งกลับขึ้นมา นำเค้กออกจากเตาอบ
6. คว่ำพิมพ์ลงบนก้นถ้วยโดยให้แกนวางอยู่บนก้นถ้วย พักไว้จนเค้กเย็นสนิท แล้วจึงใช้มีดแซะรอบพิมพ์เบาๆ คว่ำเนื้อเค้กออกจากพิมพ์
7. จัดเสิร์ฟโดยใช้มีดฟันเลื่อยตัดเค้กเป็นชิ้น เสิร์ฟคู่กับวิปปิ้งครีมและผลไม้สด










gallery

































































ค้นหาสูตรอาหาร






share this








angle, cake, food, ขนมหวานฝรั่ง, ขนมอบ, ขนมเค้ก, ของหวานฝรั่ง, ครีมออฟทาร์ทาร์, น้ำตาลทราย, เค้ก, เค้กไข่ขาว, เมอร์แรงก์ไข่ขาว, แป้งเค้ก, ไข่ขาว 










recommended articles









บราวนี 3สไตล์









บัตเตอร์เค้ก









มูสส้มซ่า









เค้กกล้วยหอมวอลนัต









สตรอว์เบอร์รีช็อตเค้ก









เค้กเบอร์เบินวอลนัต









เค้กแอปเปิล









โรลสับปะรด










recommended videos









4 เมนูสุดว้าวจากไข่ ทำง๊ายง่าย แต่อร่อยมาก creative and easy egg dishes | video & recipe








แจกสูตร 3 น้ำจิ้มรสเด็ด ทำง่าย ยอดขายปัง – by เชฟน่าน | ciy – cook it yourself








หมึกผัดไข่เค็ม








ยำใบชะคราม | ciy – cook it yourself








อาหารอร่อยช่วงถือศีลอด ‘รอมฎอน’ | food story








ศาสตร์แห่งคุกกี้ คุกกี้กรอบ vs คุกกี้นิ่ม​ | cook to know








ผัดผักบุ้งไฟแดง








โซบะเส้นสดทำมือ ร้านที่คนรักโซบะไม่ควรพลาด ‘soba juban’




















รับข่าวสารจาก krua.co ผ่านทางอีเมล












home
recipe
cooking
food story
video
contributor




my cooking note
about us
contact us
term of use
แจ้งการชำระเงิน




ติดตาม krua.co ได้ที่

   

krua.co © 2018
























เราใช้คุกกี้เพื่อให้ท่านได้รับประสบการณ์ที่ดีที่สุดบนเว็บไซต์ของเรา โดยท่านยินยอมให้เรารวมทั้งบุคคลภายนอกเก็บข้อมูล วิเคราะห์ และนำไปประมวลผลได้ คลิกเพื่อดูข้อมูลเพิ่มเติมผ่านทาง privacy policyยินยอมไม่ยินยอม







