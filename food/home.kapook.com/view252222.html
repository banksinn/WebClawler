




กุหลาบ ราชินีแห่งดอกไม้ สัญลักษณ์ความรักและโรแมนติก


















































































x close

















home



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

ของใช้ในบ้าน

วิธีทำความสะอาด

บ้านดารา

รีโนเวท

ห้องนอน

ไอเดียแต่งบ้าน

จัดสวน

คลิป












kapook home > 
            การจัดสวน












กุหลาบ ราชินีแห่งดอกไม้ สัญลักษณ์ความรักและโรแมนติก 





6,078อ่าน














0












กุหลาบ ราชินีแห่งดอกไม้ (queen of flower) ต้นไม้มงคลเสริมโชคลาภ-วาสนา และตัวแทนของความรัก-ความโรแมนติก มีความน่าสนใจอะไรบ้าง ปลูกยากหรือไม่ เลี้ยงให้ออกดอกสวยอย่างไร และมีสายพันธุ์อะไรบ้าง ตามไปดูกัน 
 











หากพูดถึงวันวาเลนไทน์ก็ต้องนึกถึง กุหลาบ ราชินีแห่งดอกไม้ (queen of flower) ที่ใครต่อใครใช้เป็นของขวัญแทนความรู้สึกให้คนพิเศษมายาวนาน วันนี้กระปุกดอทคอมจะพาทุกคนไปทำความรู้จักกับดอกไม้ชนิดนี้ให้มากขึ้น ทั้งลักษณะ ความหมายเชิงสัญลักษณ์ ความหมายมงคล วิธีปลูก วิธีเลี้ยง และสายพันธุ์กุหลาบที่นิยมปลูกในบ้านเรา จะปลูกไว้ที่บ้านก็ได้ หรือปลูกตัดดอกขายก็ดี

ลักษณะกุหลาบ








กุหลาบ (rose) มีชื่อทางวิทยาศาสตร์ว่า rosa spp. จัดอยู่ในวงศ์ rosaceae มีถิ่นกำเนิดทั้งในเอเชีย ยุโรป อเมริกา และแอฟริกา ต้นกุหลาบมีทั้งแบบไม้พุ่มขนาดเล็ก-ไม้เลื้อย และเป็นไม้ผลัดใบ อายุยืนปลูกได้หลายปี มีความสูงตั้งแต่ 20-300 เซนติเมตร ลำต้นมีทั้งแบบมีหนามและไร้หนาม เมื่ออ่อนจะเป็นสีเขียวและเปลี่ยนเป็นสีน้ำตาลเมื่อแก่ มีใบประกอบแบบขนนก ปลายเรียวแหลม โคนสอบ ขอบใบหยัก สีเขียวเข้มตลอดใบ เสน่ห์อยู่ที่ดอกหลากสีสันตามสายพันธุ์ มีกลิ่นหอมอ่อน ๆ และมีกลีบดอกซ้อนกัน 4-6 ชั้น ดูสวยงาม และออกดอกได้ตลอดทั้งปี 
ส่วนชื่อของ กุหลาบ สันนิษฐานกันว่ามาจากภาษาเปอร์เซีย จากคำว่า gul หรือ gol และนำ āb มาต่อท้าย แปลรวมกันว่า น้ำกุหลาบหรือน้ำดอกไม้เทศ และต่อมาประเทศไทยก็ได้นำคำนี้มาใช้เรียกแทนดอกไม้ที่มีกลิ่นหอมนั่นเอง 

ความหมายของดอกกุหลาบ 








มีความเชื่อกันว่า กุหลาบ เป็นไม้มงคลของชาวราศีมังกร ปลูกเสริมดวงได้ โดยจะส่งเสริมในเรื่องของโชคลาภ การเงิน ช่วยให้ชีวิตประสบความเจริญรุ่งเรือง แถมยังเป็นการเพิ่มวาสนาให้กับตนเองรวมถึงครอบครัวอีกด้วย
อีกทั้งกุหลาบเป็นสัญลักษณ์สื่อถึงความรัก-ความโรแมนติกมาช้านาน จากตำนานของกรีกเกี่ยวกับเทพคิวปิด (cupid) และเรื่องเล่าในยุคศตวรรษที่ 18 ของหญิงสาวนามว่า เลดี้แมรี่ฟิลดิง (lady mary wortley montagu) ภรรยาของทูตอังกฤษที่ใช้การเขียนจดหมายและใช้ภาษาดอกไม้สื่อสารในเชิงสัญลักษณ์ และแนวคิดนี้ก็ได้สืบทอดต่อกันมา อีกทั้งดอกกุหลาบยังเป็นดอกไม้ที่สวยงาม คลาสสิก มีกลิ่นหอมเย้ายวนที่เป็นเอกลักษณ์ เลยกลายเป็นดอกไม้ที่นิยมมอบให้กับคนรัก เช่น วันวาเลนไทน์นั่นเอง 
นอกจากนี้ยังแบ่งกุหลาบยังมีความหมายแตกต่างกันไปตามสีและจำนวนดอกอีกด้วย ดังนี้

ความหมายสีกุหลาบ 


กุหลาบสีแดง : เชื่อกันว่าเป็นดอกไม้ของคิวปิดและอีรอส สื่อถึงความรักความปรารถนา การตกหลุมรัก และถือเป็นสิ่งนำโชคด้านความรักให้กับใครก็ตามที่ได้รับ 
กุหลาบสีขาว : สื่อถึงความบริสุทธิ์ มิตรภาพ ความมีเสน่ห์ และเป็นดอกไม้นำโชคด้านความรักเช่นเดียวกัน 
กุหลาบสีชมพู : หมายถึงความรักที่สวยงาม มีความสุขอย่างสมบูรณ์ จะรักและดูแลกันตลอดไป 
กุหลาบสีเหลือง : มีความหมายเกี่ยวกับมิตรภาพ สื่อถึงการเป็นเพื่อนที่ดีต่อกันเสมอ 


ความหมายจำนวนดอกกุหลาบ 


กุหลาบ 1 ดอก :  รักแรกพบ 
กุหลาบ 2 ดอก :  รู้สึกดี
กุหลาบ 3 ดอก : ฉันรักเธอ 
กุหลาบ 9 ดอก : เราจะรักกันตลอดไป 
กุหลาบ 11 ดอก : คุณคือสมบัติที่มีค่าเพียงชิ้นเดียวของฉัน 
กุหลาบ 12 ดอก :  ขอให้เธอเป็นคู่ของฉันเพียงคนเดียว
กุหลาบ 14 ดอก : คุณคือสิ่งที่ดีที่สุด  
กุหลาบ 21 ดอก :  ชีวิตนี้มอบเพื่อเธอ
กุหลาบ 40 ดอก :  ความรักของฉันเป็นรักแท้
กุหลาบ 99 ดอก :  ฉันจะรักเธอจนวันตาย
กุหลาบ 100 ดอก :  ฉันอุทิศชีวิตนี้เพื่อเธอ 
กุหลาบ 101 ดอก :  ฉันมีคุณเพียงคนเดียวเท่านั้น
กุหลาบ 999 ดอก :  ฉันจะรักคุณจนวินาทีสุดท้าย



อ่านเพิ่มเติม : ตำนานวันวาเลนไทน์และความหมายดอกกุหลาบ

กุหลาบ ปลูกยังไง 








กุหลาบ สามารถขยายพันธุ์ได้หลายวิธี ทั้งการปักชำ ตอนกิ่ง ติดตา และเพาะเนื้อเยื่อ สำหรับใครที่อยากปลูกในกระถางก็ง่าย ๆ โดยนำกิ่งที่เพาะชำแล้วไปปลูในดินร่วนหรือดินร่วนปนทราย เพราะกุหลาบชอบดินที่ระบายน้ำได้ดี เหมาะสำหรับการปลูกกลางแจ้ง มีแดดอ่อน ๆ เลี่ยงทิศที่มีลมแรง หากต้องการปลูกกุหลาบในร่มหรือในบ้านก็สามารถทำได้ แต่ควรวางกระถางไว้ในที่มีแดดเช่นกัน และหมั่นหมุนกระถางให้ลำต้นโดนแดดอย่างทั่วถึง ก็จะช่วยป้องกันไม่ให้ลำต้นเอียงหรือเสียฟอร์ม เหมาะสำหรับปลูกในฤดูฝนและฤดูหนาว เพราะจะให้ผลดีมากกว่า 


อ่านเพิ่มเติม : วิธีปลูกกุหลาบในกระถางและปลูกุหลาบลงแปลง

วิธีเลี้ยงกุหลาบ








การเลี้ยงและดูแลกุหลาบนั้นไม่ยาก ด้วยการหมั่นรดน้ำตอนเช้า เพราะกุหลาบชอบน้ำมากและความชื้นสูง ทั้งนี้ครรดบนหน้าดินโดยตรง ไม่ควรรดให้โดนใบ เพื่อไม่ให้ลำต้นแตกหักเสียหายและป้องกันโรคแพร่กระจายไปพร้อมกัน แต่อย่างไรก็ตามไม่ครรดน้ำมากเกินไปจนดินแฉะ หากไม่มีเวลาดูแลมากนักอาจจะใช้หญ้าแห้ง ขุยมะพร้าว หรือแกลบดินมาคลุมหน้าดินไว้ช่วยรักษาความชื้นด้วยก็ได้ และหมั่นบำรุงด้วยปุ๋ยเดือนละครั้ง ก่อนใส่ปุ๋ยควรพรวนหน้าดินเล็กน้อย และโรยปุ๋ยให้ห่างจากโคนต้น 
เรื่องที่ควรระวังการปลูกกุหลาบคือ ศัตรูพืชอย่างหนอน เพลี้ยต่าง ๆ แมงมุมแดง ผึ้งกัดใบ และโรคต่าง ๆ ที่มากับเชื้อรา เช่น โรคใบจุด โรคหนามดำ โรคตากบ ซึ่งจะทำให้กุหลาบใบร่วงและใบเหลืองได้ ป้องกันและกำจัดได้โดยการใช้สารเคมีพ่น
หากต้องการตัดดอกไปขายหรือจัดช่อดอกไม้ ควรตัดให้เหลือใบบนกิ่งตั้งแต่ 2 ใบขึ้นไป ไม่ตัดชิดโคน ส่วนก้านดอกควรมีใบย่อยตั้งแต่ 5 ใบขึ้นไป และตัดในแนวเฉียงพร้อมกับนำก้านดอกไปแช่น้ำทันที ป้องกันการสูญเสียน้ำ หรือหากต้องการใช้ขยายพันธุ์ให้นำไปแช่ในฮอร์โมนเร่งรากแทน 

กุหลาบและประโยชน์ 








ในหลายประเทศทั่วโลกรวมถึงในไทยนอกจากจะปลูกกุหลาบเพื่อการค้า และนิยมปลูกในบ้านเรือนทั่วไปเพื่อความสวยงาม ตัดดอกมาจัดช่อ และตกแต่งสถานที่แล้ว กุหลาบยังมีประโยชน์ในด้านอื่น ๆ อีกมากมาย อาทิ นำกุหลาบมาทำอาหาร เช่น นำกลีบมายำหรือชุบแป้งทอด นำไปสกัดเป็นน้ำมันหอมระเหยสำหรับใช้ผลิตสินค้าต่าง ๆ ขนม เครื่องดื่ม เครื่องหอม เครื่องสำอาง เพราะกุหลาบมีสรรพคุณทางยา ช่วยบรรเทาความเครียด แก้อ่อนเพลีย ทำให้รู้สึกระชุ่มกระชวย นอกจากนี้ยังมีวิตามินซีสูง ป้องกันไข้หวัด รวมถึงแก้ท้องร่วงได้อีกด้วย 


อ่านเพิ่มเติม : ประโยชน์และสรรพคุณกุหลาบ ดอกไม้สื่อรักช่วยสุขภาพดี

ประเภทและสายพันธุ์กุหลาบน่าปลูก

1. กุหลาบตัดดอก








กุหลาบตัดดอก หรือกุหลาบไฮบริดที (hybrid tea หรือ ht) สายพันธุ์กุหลาบสำหรับปลูกตัดดอกขาย เห็นได้ตามท้องตลาดทั่วไป เป็นไม้พุ่ม ลำต้นตั้งตรง มีลักษณะเด่นคือออกดอกเดี่ยว ดอกขนาดใหญ่ และเป็นกุหลาบเลี้ยงง่าย ทนต่อโรคและแมลงได้ดี ฟอร์มดอกสวย ทรงดอกยาว กลีบดอกหนาและซ้อนกันสวยงามกำลังดี ไม่หนาจนเกินไป สีสวยงาม ไม่เหี่ยวง่าย มีกลิ่นหอม มีหลายสายพันธุ์ย่อยแบ่งตามสีกลีบดอก เช่น พันธุ์คริสเตียนดิออร์ พันธุ์ไวท์คริสต์มาส

2. กุหลาบฟลอริบันด้า 








กุหลาบฟลอริบันด้า  (foribunda หรือ f.) หรือกุหลาบพวง ประเภทกุหลาบที่มีความแข็งแรงกว่ากุหลาบตัดดอก ออกดอกเยอะกว่าแต่ขนาดดอกเล็กกว่าเช่นกัน ออกดอกเป็นช่อบานพร้อมกัน กลีบดอกซ้อนกันหลายชั้น ทรงลำต้นเป็นพุ่มความสูงประมาณ 0.5-1 เมตร มีสายพันธุ์ย่อย ได้แก่ พันธุ์แองเจลเฟสและพันธุ์ฟูซีเลียร์

3. กุหลาบไคลมเบอร์








กุหลาบไคลมเบอร์  (climher หรือ cl.) หรือกุหลาบเลื้อย จัดเป็นไม้เลื้อย ลักษณะลำต้นตรงสูง และเลื้อยพันไปกับราวเกาะต่าง ๆ มีดอกหลายขนาด ออกดอกเป็นพวง สายพันธุ์ย่อย ได้แก่ พันธุ์ดอนจวนและพันธุ์ค็อกเทล

4. กุหลาบมินิเอเจอร์ 








กุหลาบมินิเอเจอร์ (miniature หรือ min.) ประเภทกุหลาบที่นิยมปลูกลงกระถางสำหรับตกแต่งบ้าน ได้แก่ พันธุ์เบบี้และพันธุ์มาสเคอร์เหรด ลักษณะเด่นของกุหลาบสายพันธุ์นี้คือ มีลำต้นและดอกขนาดเล็ก เป็นพุ่มเล็กความสูงเพียง 1-2 ฟุตเท่านั้น

5. กุหลาบพุ่ม 








กุหลาบพุ่มหรือซรับโรส (shrub หรือ s.) มีทั้งแบบกุหลาบป่าและสายพันธุ์ผสมกุหลาบป่า ลักษณะเป็นพุ่ม ออกดอกเป็นช่อ ขนาดดอกเล็กมีกลีบชั้นเดียว เช่น พันธุ์โรซ่า นิติด้า พันธุ์โรซ่า มัลติฟลอร่า และพันธุ์โรซ่า รูโกซ่า

6. กุหลาบแกรนดิฟลอร่า








กุหลาบแกรนดิฟลอร่า (grandiflora หรือ gr.) กุหลาบสายพันธุ์ผสมระหว่างกุหลาบตัดดอกและกุหลาบพวง ลักษณะเด่นคือ ออกดอกเดี่ยวแต่ขนาดดอกเล็กกว่าประเภทกุหลาบตัดดอก ก้านยาว ลำต้นสูงและแข็งแรง ได้แก่ พันธุ์คาเมล็อทและพันธุ์คาเสทไนท์

7. กุหลาบโพลีแอนท่า








กุหลาบโพลีแอนท่า (polyantha หรือ pol.) สายพันธุ์กุหลาบที่มีลำต้นดูคล้ายสายพันธุ์กุหลาบหนู และดอกคล้ายกุหลาบพวง เพราะเป็นสายพันธุ์ผสมนระหว่างสายพันธุ์โรซ่า มัลติฟอร่ากับโรซ่า ไชเนนซิส แม้ลำต้นจะมีขนาดเล็กเป็นพุ่มเตี้ย แต่ทว่ามีความแข็งแรงมาก สายพันธุ์กุหลาบประเภทนี้ได้แก่ พันธุ์วายวอน ราเบีย

8. กุหลาบแรมเบลอร์








กุหลาบแรมเบลอร์ (rambler หรือ r) ประเภทกุหลาบที่มีลำต้นยาวตรง กิ่งมีความอ่อนโค้งโน้มลงมาได้ ออกดอกเป็นพวงมีขนาดเล็ก ได้แก่ พันธุ์ไดโรทีเปอร์กิน 

เรียกได้ว่า กุหลาบ มีความน่าสนใจสมกับตำแหน่งราชินีแห่งดอกไม้จริง ๆ นอกจากความสวยงาม เย้ายวน ที่มาพร้อมกลิ่นหอม ๆ อันเป็นเอกลักษณ์แล้ว ยังมีประโยชน์หลายอย่าง พร้อมสรรพคุณทางยาที่ช่วยบรรเทาอาการเจ็บป่วยได้ด้วย หากใครสนใจอยากปลูกจัดสวนหรือปลูกแต่งบ้าน ก็ลองนำข้อมูลเหล่านี้ไปพิจารณากันดูนะคะ 

ขอบคุณข้อมูลจาก eto.ku.ac.th, royalparkrajapruek.org, panmai.com (1) (2), legacy.orst.go.th, rspg.or.th, rd.com และ fnp.sg 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













กุหลาบ ราชินีแห่งดอกไม้ สัญลักษณ์ความรักและโรแมนติก 




โพสต์เมื่อ 10 กุมภาพันธ์ 2565 เวลา 18:16:29
 6,078 อ่าน




top






บ้าน:
บ้านน็อคดาวน์
สวน
ที่ดิน
บ้านและสวน
รั้วบ้าน
จัดสวน
บ้านดารา
บ้านสวน
ฮวงจุ้ยบ้าน
บ้าน


ห้องและตกแต่ง :
ห้อง
ห้องนอน
ห้องครัว
ห้องน้ำ
คอนโด
ออฟฟิศ
อพาร์ทเม้นท์
ไอเดียแต่งบ้าน
รีโนเวท
ผ้าม่าน 


แบบบ้าน:
แบบบ้านชั้นเดียว
แบบบ้าน
แบบบ้านสองชั้น
บ้านชั้นเดียว
แบบบ้านโมเดิร์น
แบบบ้านทรงไทย
แบบบ้านชั้นครึ่ง
 แบบบ้านใต้ถุนสูง 
ประตูบานเลื่อน
กระเบื้องปูพื้น


เครื่องใช้ไฟฟ้า:
เครื่องใช้ไฟฟ้า
พัดลมไอเย็น
ตู้เย็น
แอร์เคลื่อนที่
พัดลม
แอร์
ไมโครเวฟ	
พัดลมแอร์
เครื่องซักผ้า
วิธีใช้แอร์ 


เฟอร์นิเจอร์:
ตู้เสื้อผ้า
เฟอร์นิเจอร์
โซฟา
เตียงนอน
โต๊ะกินข้าว
ที่นอน
โต๊ะเครื่องแป้ง
โต๊ะทํางาน
ชั้นวางรองเท้า
 ของใช้ในบ้าน


เรื่องน่าสนใจ:
ฮวงจุ้ยบ้าน 2565
ต้นไม้
ฤกษ์ขึ้นบ้านใหม่ 2565
โอนที่ดิน 
work from home 
ต้นไม้มงคล
น้ำยาฆ่าเชื้อโควิด
วิธีไหว้เจ้าที่ 
ซื้อบ้าน
วิธีกำจัดแมลงหวี่









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































