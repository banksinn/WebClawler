




กลิ่นกระเทียมติดมือ แก้ยังไง มาดู 9 วิธีกำจัดกลิ่นกระเทียมติดมือ

















































































x close

















home



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

ของใช้ในบ้าน

วิธีทำความสะอาด

บ้านดารา

รีโนเวท

ห้องนอน

ไอเดียแต่งบ้าน

จัดสวน

คลิป












kapook home > 
            วิธีทำความสะอาด












9 วิธีกำจัดกลิ่นกระเทียมติดมือ จบปัญหากวนใจคนชอบทำอาหาร





14,208อ่าน














0












วิธีกำจัดกลิ่นกระเทียมติดมือ ด้วยของใช้ในบ้าน หากใครทำอาหารแล้วเจอปัญหานี้เหมือนกัน มานำวิธีเหล่านี้ไปลองใช้กัน จะได้ไม่เหลือกลิ่นฉุนของเครื่องเทศชนิดนี้กวนใจอีกต่อไป
 











ปฏิเสธไม่ได้เลยว่าอาหารหลาย ๆ อย่างมักจะมี "กระเทียม" เป็นส่วนผสมหลัก เพราะเป็นเครื่องเทศที่มีกลิ่นหอมเฉพาะตัว ช่วยเพิ่มรสชาติให้อาหารอร่อย แถมยังมีสรรพคุณที่ดีต่อร่างกาย


อ่านเพิ่มเติม : สรรพคุณของกระเทียม ช่วยลดความเสี่ยงได้หลายโรค !

แต่ทว่ากลับสร้างปัญหากวนใจให้คนทำอาหาร นั่นก็คือ มักจะมีกลิ่นกระเทียมติดมือ หลังจากนำมาสับ หั่น หรือซอย แถมกลิ่นยังอยู่นานและยังล้างออกยากอีกต่างหาก วันนี้กระปุกดอทคอมขอเอาใจคนชอบเข้าครัวด้วยวิธีกำจัดกลิ่นกระเทียมติดมือมาฝาก เป็นวิธีง่าย ๆ ด้วยของใช้ใกล้ตัวที่อยู่ในครัวนี่แหละ อยากรู้ว่าใช้อะไรได้บ้างก็ตามไปชมกันเลย

1. สเตนเลส

เนื่องจากในกระเทียมมีสารประกอบจำพวกกำมะถันอยู่จำนวนมาก อีกทั้งหากนำกระเทียมมาสับหรือหั่นจะทำให้กลิ่นนั้นแรงขึ้นและติดมือได้ง่าย วิธีกำจัดออกง่าย ๆ คือ นำมือไปถูกับเครื่องครัวสเตนเลส เช่น หม้อ กระทะ ช้อน หรือส้อม ประมาณ 30 วินาที แล้วค่อยล้างมือด้วยสบู่และน้ำอีกรอบ เพียงเท่านี้กลิ่นฉุนของกระเทียมก็จะหายไปเอง

2. น้ำมะนาว

อีกหนึ่งวิธีกำจัดกลิ่นกระเทียมติดมือได้ง่ายไม่แพ้กันนั่นก็คือ หลังจากทำอาหารทุกอย่างเสร็จเรียบร้อยแล้ว ให้บีบน้ำมะนาวใส่ฝ่ามือแล้วถูให้ทั่วแล้วทิ้งไว้สักพัก กรดซิตริก (citric acid) หรือกรดมะนาว ก็จะช่วยกำจัดกลิ่นกระเทียมออกไป แล้วมีกลิ่นซิตรัสหอม ๆ มาแทน

3. กากกาแฟ








อย่างที่ทราบกันดีว่า กากกาแฟ มีประโยชน์หลายอย่าง ทั้งใช้ทำความสะอาด ไล่แมลง และดับกลิ่นเหม็นได้ ดังนั้น หากมีกลิ่นกระเทียมติดมือละก็ เพียงเทกากกาแฟลงบนฝ่ามือ แล้วหยดน้ำตามลงไปเล็กน้อย 3-4 หยด แล้วถูให้ทั่วมือ จากนั้นล้างออกด้วยสบู่และน้ำสะอาด เพียงเท่านี้มือก็จะกลับมาหอมและสะอาดเหมือนเดิมแล้ว ที่สำคัญอาจจะทำให้ผิวเนียนขึ้นด้วยนะ


อ่านเพิ่มเติม : 25 ข้อดีครอบจักรวาลของกากกาแฟ ที่บอกเลยว่าเด็ด !

4. ยาสีฟันและน้ำยาบ้วนปาก

ของใช้ใกล้ตัวที่ใช้ได้ผลดีไม่แพ้กัน นอกจากจะช่วยดับกลิ่นกระเทียมในปากแล้ว ยังช่วยกำจัดกลิ่นกระเทียมติดมือได้อีกด้วย โดยการบีบยาสีฟันใส่มือข้างใดข้างหนึ่ง แล้วเทน้ำยาบ้วนปากใส่มืออีกข้าง จากนั้นถูฝ่ามือให้ทั่วประมาณ 30 วินาที แล้วค่อยล้างออกด้วยน้ำสะอาด ทั้งนี้ หากไม่มีน้ำยาบ้วนปากก็สามารถใช้น้ำสบู่คู่กับยาสีฟันแทนได้นะ

5. น้ำส้มสายชู

เรียกได้ว่าเป็นอีกหนึ่งส่วนผสมที่ใช้ประโยชน์ได้หลากหลายมากทีเดียว เพราะใช้ปรุงอาหารก็ดี หรือจะใช้ทำความสะอาดก็ได้ รวมไปถึงการกำจัดกลิ่นกระเทียมติดมือ โดยเทน้ำส้มสายชูใส่ทิชชูแผ่นใหญ่หรือกระดาษอเนกประสงค์ให้พอชุ่ม แล้วนำมาเช็ดให้ทั่วฝ่ามือทั้ง 2 ข้าง รับรองเลยว่ากลิ่นกระเทียมหายไปแน่นอน


อ่านเพิ่มเติม : 15 ประโยชน์ของน้ำส้มสายชู..ที่คุณอาจคาดไม่ถึง

6. เกลือผสมเบกกิ้งโซดา








สครับง่าย ๆ ที่สามารถทำเองได้ แถมยังใช้ได้ผลดี เริ่มจากเทเกลือ 1 ช้อนชา และเบกกิ้งโซดา 2 ช้อนชา ลงในถ้วยผสม พร้อมกับหยดน้ำลงไปเล็กน้อย แล้วคนทั้งหมดให้เข้ากันจนได้เนื้อครีมข้น ๆ จากนั้นเทใส่ฝ่ามือแล้วถูให้ทั่วประมาณ 30 วินาที โดยเบกกิ้งโซดาจะช่วยดูดกลิ่นเหม็น และเกลือก็จะช่วยกำจัดสิ่งสกปรกออกไป แล้วล้างออกด้วยสบู่กับน้ำสะอาดเท่านั้นเอง


อ่านเพิ่มเติม : 26 วิธีกำจัดคราบในบ้านด้วยเบกกิ้งโซดา

8. น้ำมัน

สำหรับวิธีนี้แนะนำให้ใช้ก่อนทำอาหาร โดยเทน้ำมันพืชแล้วถูให้ทั่วฝ่ามือก่อนจะจับกระเทียม ต้องขอบอกก่อนว่าอาจจะไม่ได้ช่วยป้องกันกลิ่นกระเทียมติดมือได้ทั้งหมด แต่สามารถลดความรุนแรงของกลิ่นกระเทียมติดมือและล้างออกได้ง่ายขึ้น

9. มันฝรั่ง

เริ่มจากนำมันฝรั่งมาผ่าครึ่ง แล้วใช้ส่วนที่เป็นเนื้อมันฝรั่งถูให้ทั่วมือ จากนั้นล้างมือตามปกติ ก็จะช่วยให้กลิ่นกระเทียมติดมือจางลงได้เล็กน้อย แต่อย่างไรก็ตามสามารถนำวิธีนี้ไปใช้ทำความสะอาดเขียงไม้ที่มีกลิ่นกระเทียมติดได้เหมือนกัน บอกเลยว่าได้ผลดีไม่น้อยเลยล่ะ

หากพ่อครัวแม่ครัวคนไหนเจอปัญหากลิ่นกระเทียมติดมือล้างไม่ออกละก็ ลองนำวิธีที่เรารวบรวมมาฝากไปลองใช้กันดู ได้ผลอย่างไรหรือมีทริกอะไรน่าสนใจอีกก็มาบอกกันได้นะคะ

  ขอบคุณข้อมูลจาก อพวช., spoonuniversity, openfit และ thekitchn 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













9 วิธีกำจัดกลิ่นกระเทียมติดมือ จบปัญหากวนใจคนชอบทำอาหาร




อัปเดตล่าสุด 23 มิถุนายน 2564 เวลา 23:07:23
 14,208 อ่าน




top






บ้าน:
บ้านน็อคดาวน์
สวน
ที่ดิน
บ้านและสวน
รั้วบ้าน
จัดสวน
บ้านดารา
บ้านสวน
ฮวงจุ้ยบ้าน
บ้าน


ห้องและตกแต่ง :
ห้อง
ห้องนอน
ห้องครัว
ห้องน้ำ
คอนโด
ออฟฟิศ
อพาร์ทเม้นท์
ไอเดียแต่งบ้าน
รีโนเวท
ผ้าม่าน 


แบบบ้าน:
แบบบ้านชั้นเดียว
แบบบ้าน
แบบบ้านสองชั้น
บ้านชั้นเดียว
แบบบ้านโมเดิร์น
แบบบ้านทรงไทย
แบบบ้านชั้นครึ่ง
 แบบบ้านใต้ถุนสูง 
ประตูบานเลื่อน
กระเบื้องปูพื้น


เครื่องใช้ไฟฟ้า:
เครื่องใช้ไฟฟ้า
พัดลมไอเย็น
ตู้เย็น
แอร์เคลื่อนที่
พัดลม
แอร์
ไมโครเวฟ	
พัดลมแอร์
เครื่องซักผ้า
วิธีใช้แอร์ 


เฟอร์นิเจอร์:
ตู้เสื้อผ้า
เฟอร์นิเจอร์
โซฟา
เตียงนอน
โต๊ะกินข้าว
ที่นอน
โต๊ะเครื่องแป้ง
โต๊ะทํางาน
ชั้นวางรองเท้า
 ของใช้ในบ้าน


เรื่องน่าสนใจ:
ฮวงจุ้ยบ้าน 2565
ต้นไม้
ฤกษ์ขึ้นบ้านใหม่ 2565
โอนที่ดิน 
work from home 
ต้นไม้มงคล
น้ำยาฆ่าเชื้อโควิด
วิธีไหว้เจ้าที่ 
ซื้อบ้าน
วิธีกำจัดแมลงหวี่









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































