




เครื่องบดสับอาหาร ยี่ห้อไหนดี มาดู 9 เครื่องบดสับอาหาร 2022


















































































x close

















home



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

ของใช้ในบ้าน

วิธีทำความสะอาด

บ้านดารา

รีโนเวท

ห้องนอน

ไอเดียแต่งบ้าน

จัดสวน

คลิป












kapook home > 
            ของใช้ในบ้าน












9 เครื่องบดสับอาหาร 2022 ราคาประหยัด เริ่มต้นหลักร้อย  





4,239อ่าน














0












เครื่องบดสับอาหาร ยี่ห้อไหนดี ? มาดู 9 เครื่องบดสับอาหาร 2022 ที่เราคัดมาให้แล้ว อุปกรณ์ขนาดเล็กคู่ครัว ที่จะช่วยทุ่นแรง แถมประหยัดเวลา ไม่ต้องออกแรงสับ ตัด หั่น หรือบดเองอีกต่อไป 
 











การบด หั่น หรือสับอาหารด้วยมีด บางครั้งอาจต้องใช้เวลานาน ทั้งเปลืองแรงและเสียเวลา วันนี้กระปุกดอทคอมเลยขอรวบรวมเครื่องบดสับอาหาร 2022 จากแบรนด์ต่าง ๆ มาฝากกัน ไว้เป็นตัวช่วยลดเวลาและทุ่นแรงในการทำอาหาร ที่มาพร้อมตัวเครื่องขนาดเล็ก กะทัดรัด ราคาประหยัด เครื่องใช้ไฟฟ้าที่เหมาะสำหรับทุกบ้าน พร้อมด้วยวิธีเลือกซื้อเพื่อให้ได้เครื่องบดสับอาหารที่ถูกใจ และคุ้มค่ากับราคา 

เครื่องบดสับอาหาร คืออะไร 








เครื่องบดสับอาหาร อุปกรณ์เตรียมอาหาร ช่วยเพิ่มความสะดวกในการปั่น บด สับ หั่น วัตถุดิบประเภทเนื้อสัตว์ ผัก หรือเครื่องเทศ ให้มีความละเอียด พร้อมนำไปปรุงอาหารได้ทันที ช่วยทุ่นแรงและรวดเร็วมากกว่าการใช้มีด ซึ่งใช้เวลานานและอาจจะไม่ได้เทกเจอร์อย่างที่ต้องการ 

เครื่องบดสับอาหาร ต่างจาก เครื่องปั่น อย่างไร ?

อุปกรณ์ทำอาหารทั้ง 2 ชนิดนี้มีความคล้ายกัน แต่ก็ไม่เหมือนกันซะทีเดียว เพราะเครื่องปั่นถูกออกแบบมาสำหรับปั่นของเหลวหรือเมนูที่ผสมกับน้ำ เช่น ซุป ซอส สมูทตี้ น้ำปั่น ไอศกรีม หรือผสมวัตถุดิบเข้าด้วยกัน ไม่เหมาะที่จะนำไปใช้สับหรือบดเนื้อสัตว์โดยตรง

วิธีซื้อเครื่องบดสับอาหาร 








- ระบบการทำงาน : เครื่องบดสับอาหารขนาดเล็กที่ใช้ในบ้าน หลัก ๆ มี 3 แบบด้วยกัน คือ เครื่องบดสับอาหารแบบมือดึง แบบกด และใช้ไฟฟ้า แบบมือดึงกับแบบกดมีขนาดเล็กและราคาถูกกว่า ในขณะที่แบบใช้ไฟฟ้าให้ความสะดวกและทำอาหารได้รวดเร็วกว่า ทั้งนี้ ควรทดลองใช้งานจริงเพื่อเปรียบเทียบว่าถนัดหรือชอบแบบไหนมากกว่ากัน 
- วัสดุโถใส่อาหาร : แบ่งออกเป็น 2 ประเภทเหมือนกัน คือ โถพลาสติก ข้อดีคือ มีน้ำหนักเบา และทนต่อแรงกระแทกเมื่อตกหรือหล่น แต่เกิดรอยขีดข่วนได้ง่าย อีกประเภทคือ โถแก้ว มีความแข็งแรง ทนทาน ทำความสะอาดคราบสกปรกได้ง่าย ไม่ค่อยติดกลิ่นอาหาร แต่หากตกหรือหล่นอาจจะเกิดความเสียหายได้ง่ายกว่าโถพลาสติก 
- ขนาดโถใส่อาหาร : ให้ดูที่ปริมาณความจุ หากทำอาหารไม่บ่อยหรือปริมาณไม่มาก สำหรับ 2-3 คน ใช้ขนาด 1-2 ลิตร ก็เพียงพอ แต่ถ้าหากมีสมาชิกในครอบครัวหลายคน ควรเลือกที่มีขนาดตั้งแต่ 2 ลิตรขึ้นไป 
- ความเร็วการบด : มีทั้งแบบความเร็ว 1 ระดับ และ 2 ระดับ สำหรับบดหยาบและบดละเอียด ขึ้นอยู่กับความชอบของผู้ใช้งาน 

เครื่องบดสับอาหาร ขนาดเล็ก 2022

1. เครื่องบดสับอาหาร otto



ภาพจาก : otto.co.th




เครื่องบดสับอาหาร otto รุ่น cp-390b สำหรับบด หั่น ซอย เนื้อสัตว์ เครื่องเทศต่าง ๆ รวมไปถึงใช้ตีไข่และทำน้ำสลัด มาพร้อมโถแก้วขนาด 1.8 ลิตร ด้านในมีใบมีดสเตนเลส 4 แฉก และความเร็ว 2 ระดับ คือ ปั่นหยาบและปั่นละเอียด ช่วยทุ่นแรงและทำอาหารได้รวดเร็วขึ้น ใต้โถปั่นมีแผ่นยางกันลื่นขณะใช้งาน ชิ้นส่วนถอดทำความสะอาดได้ กำลังไฟฟ้า 300 วัตต์ ราคา 490 บาท 

2. เครื่องบดสับอาหาร deerma	



ภาพจาก :  homepro.co.th




เครื่องบดสับอาหาร deerma รุ่น js100 ทำงานด้วยระบบไฟฟ้า ตัวเครื่องเป็นแบบไร้สาย ด้านในมีแบตเตอรี่ชาร์จไฟได้ และแจ้งเตือนเมื่อแบตเตอรี่อ่อน มีระบบตัดการทำงานอัตโนมัติทุก 30 นาที มาพร้อมโถพลาสติก food grade ขนาด 0.15 ลิตร ถอดล้างทำความสะอาดง่าย ประกอบด้วยใบมีดสเตนเลส 3 ใบ บดสับได้ทั้งเนื้อสัตว์ ผัก และเครื่องเทศ กำลังไฟ 40 วัตต์ ราคา 790 บาท 

3. เครื่องบดสับอาหาร hafele



ภาพจาก : hafelehome.co.th




เครื่องบดสับอาหาร hafele รุ่น 2 ลิตร ประกอบด้วยโถแก้วมีหูจับ ใช้งานถนัดมือ และใบมีดสเตนเลส 4 ใบ สามารถบดสับได้ทั้งเนื้อสัตว์ ผัก ผลไม้ รวมถึงถั่ว ได้ในเวลาสั้น ๆ ตัวเครื่องทำงานด้วยระบบไฟฟ้า กำลังไฟ 400 วัตต์ มีระบบล็อกฝาและแผ่นยางกันลื่น เพิ่มความปลอดภัยในการใช้งาน ราคา 990 บาท 

4. เครื่องบดสับอาหาร newwave



ภาพจาก :  central.co.th




เครื่องบดสับอาหาร newwave รุ่น cp-1201 มาพร้อมโถแก้วความหนาพิเศษ แข็งแรง ทนทาน ลดเสียงรบกวนขณะทำงาน สับบดอาหารด้วยใบมีดสเตนเลส 4 ใบ มีระบบตัดการทำงานอัตโนมัติ เพื่อป้องกันความปลอดภัย เมื่อต้องใช้งานติดต่อกันเป็นเวลานาน ดีไซน์ด้ามจับถนัดมือ กำลังไฟ 350 วัตต์ ราคา 990 บาท 

5. เครื่องบดสับอาหาร tefal	



ภาพจาก :  tefal.co.th




เครื่องบดสับอาหาร tefal รุ่น moulinette essential mb520 ระบบกด ความเร็ว 1 ระดับ ใช้งานง่าย สามารถทำอาหารได้ทั้งการบด สับ และผสมวัตถุดิบ ด้วยใบมีดสเตนเลส 4 แฉก ความจุโถใส่อาหาร 0.4 ลิตร พร้อมเพิ่มความปลอดภัยระหว่างการใช้งานด้วยฝาปิด 2 ชั้น ชิ้นส่วนทั้งโถและใบมีดถอดล้างได้ กำลังไฟ 300 วัตต์ ราคา 1,090 บาท 

6. เครื่องบดสับอาหาร philips 



ภาพจาก : philips.co.th




เครื่องบดสับอาหาร philips รุ่น hr1393/00 แบบใช้มือกดจากด้านบนของตัวเครื่องเพื่อให้เครื่องทำงาน โถทรงกระบอก ขนาดกะทัดรัด เหมาะสำหรับห้องครัวพื้นที่แคบ จับถนัดมือ โถพลาสติกขนาด 0.7 ลิตร ด้านในประกอบด้วย 2 ใบมีดสเตนเลส กำลังไฟฟ้า 450 วัตต์ ดีไซน์โมเดิร์น สวยงาม ทันสมัย ราคา 1,490 บาท 

7. เครื่องบดสับอาหาร kenwood



ภาพจาก :  kenwoodworld.com




เครื่องบดสับอาหาร kenwood รุ่น ch180a เลือกความเร็วได้ 2 ระดับ มาพร้อมโถพลาสติกขนาด 0.35 ลิตร และฝาปิดที่มีรูขนาดเล็กด้านบนไว้หยดน้ำมัน ขณะทำส่วนผสมมายองเนสหรือซอส ด้านในมีใบมีดสเตนเลส 2 แฉก และอินเตอร์ล็อกยึดกับตัวเครื่องส่วนที่เป็นมอเตอร์เพื่อความปลอดภัย นอกจากนี้ด้านล่างยังมีขาตั้งเล็ก ๆ และแผ่นยางเพื่อป้องกันไม่ให้ตัวเครื่องขยับขณะทำงานด้วย กำลังไฟฟ้า 300 วัตต์ ราคา 1,760 บาท 

8. เครื่องบดสับอาหาร russell hobbs



ภาพจาก : homepro.co.th




เครื่องบดสับอาหาร russell hobbs รุ่น 24662-56 ทำงานแบบ one-touch ควบคุมการทำงานได้ในปุ่มเดียว มาพร้อมโถและฝาปิดขนาด 1 ลิตร บดสับด้วยใบมีดสเตนเลส 2 ใบ กำลังไฟ 200 วัตต์ ราคา 2,100 บาท 

9. เครื่องบดสับอาหาร bosch



ภาพจาก : bosch-home.in.th




เครื่องบดสับอาหาร bosch รุ่น mmr08r2 สามารถบด สับ และผสมอาหารได้ในเครื่องเดียว ด้วยใบมีดสเตนเลสแท้ ตัวโถทำจากโพลีคาร์บอเนต สามารถนำเข้าไมโครเวฟและใช้กับเครื่องล้างจานได้ ขนาด 0.8 ลิตร กำลังไฟ 400 วัตต์ ราคา 2,390 บาท 

เรียกได้ว่าเป็นอีกหนึ่งตัวช่วยที่น่าสนใจมากทีเดียว เพราะนอกจากไม่ต้องออกแรงสับ หั่น ตัด หรือบดอาหารเองแล้ว ยังช่วยลดเวลาในการทำอาหารของเราด้วย แถมมีหลากหลายขนาดและราคาให้เลือกตามการใช้งานของเราอีกด้วย รู้แบบนี้แล้วใครสนใจก็ลองนำไปพิจารณากันดูนะคะ 

  ขอบคุณข้อมูลจาก chefstoys.com, which.co.uk, goodhousekeeping.com, homepro.co.th(1) (2) (3), otto.co.th, hafelehome.co.th, central.co.th, tefal.co.th, philips.co.th, kenwoodworld.com และ bosch-home.in.th 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













9 เครื่องบดสับอาหาร 2022 ราคาประหยัด เริ่มต้นหลักร้อย  




อัปเดตล่าสุด 14 มกราคม 2565 เวลา 23:25:44
 4,239 อ่าน




top






บ้าน:
บ้านน็อคดาวน์
สวน
ที่ดิน
บ้านและสวน
รั้วบ้าน
จัดสวน
บ้านดารา
บ้านสวน
ฮวงจุ้ยบ้าน
บ้าน


ห้องและตกแต่ง :
ห้อง
ห้องนอน
ห้องครัว
ห้องน้ำ
คอนโด
ออฟฟิศ
อพาร์ทเม้นท์
ไอเดียแต่งบ้าน
รีโนเวท
ผ้าม่าน 


แบบบ้าน:
แบบบ้านชั้นเดียว
แบบบ้าน
แบบบ้านสองชั้น
บ้านชั้นเดียว
แบบบ้านโมเดิร์น
แบบบ้านทรงไทย
แบบบ้านชั้นครึ่ง
 แบบบ้านใต้ถุนสูง 
ประตูบานเลื่อน
กระเบื้องปูพื้น


เครื่องใช้ไฟฟ้า:
เครื่องใช้ไฟฟ้า
พัดลมไอเย็น
ตู้เย็น
แอร์เคลื่อนที่
พัดลม
แอร์
ไมโครเวฟ	
พัดลมแอร์
เครื่องซักผ้า
วิธีใช้แอร์ 


เฟอร์นิเจอร์:
ตู้เสื้อผ้า
เฟอร์นิเจอร์
โซฟา
เตียงนอน
โต๊ะกินข้าว
ที่นอน
โต๊ะเครื่องแป้ง
โต๊ะทํางาน
ชั้นวางรองเท้า
 ของใช้ในบ้าน


เรื่องน่าสนใจ:
ฮวงจุ้ยบ้าน 2565
ต้นไม้
ฤกษ์ขึ้นบ้านใหม่ 2565
โอนที่ดิน 
work from home 
ต้นไม้มงคล
น้ำยาฆ่าเชื้อโควิด
วิธีไหว้เจ้าที่ 
ซื้อบ้าน
วิธีกำจัดแมลงหวี่









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































