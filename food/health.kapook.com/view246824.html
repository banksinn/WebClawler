




ลำไส้ใหญ่ทำหน้าที่อะไร อยู่ตรงไหน มีลักษณะอย่างไร


















































































x close

















health



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

covid-19

วิธีลดน้ำหนัก

ออกกำลังกาย

สุขภาพจิต

โรค

เตือนภัย

ข่าวสุขภาพ

คลิป












kapook health > 
            การดูแลสุขภาพ












ลำไส้ใหญ่ทำหน้าที่อะไร ดูแลอย่างไรห่างไกลโรค





8,756อ่าน














0












          ลำไส้ใหญ่ทำหน้าที่อะไร มีลักษณะอย่างไร มีบทบาทแค่ไหนในร่างกาย และจะดูแลอย่างไรให้แข็งแรง มีสุขภาพดีไม่เป็นโรค
 




             ถ้าพูดถึงระบบทางเดินอาหารในร่างกาย ลำไส้ใหญ่ถือเป็นเครื่องในที่สำคัญ ทว่าหลายคนยังไม่เคยรู้เลยว่าลำไส้ใหญ่มีหน้าที่อะไร ต้องดูแลยังไง จนเมื่อการทำงานของลำไส้ใหญ่เปลี่ยนแปลงไป เช่น ท้องเสีย ท้องผูก หรือมีเลือดไหลออกจากทวารหนัก นี่แหละถึงเริ่มมาสนใจลำไส้ใหญ่กันมากขึ้น เอาเป็นว่าเรามาทำความรู้จักกับลำไส้ใหญ่กันให้มากขึ้นดีกว่า ทั้งหน้าที่และวิธีการดูแลเพื่อสุขภาพที่ดีปราศจากโรคภัย
ลําไส้ใหญ่ มีลักษณะอย่างไร









           ลำไส้ใหญ่ ภาษาอังกฤษคือ large intestine มีความยาวประมาณ 1.5 เมตร หรือ 150 เซนติเมตร เส้นผ่านศูนย์กลางประมาณ 6 เซนติเมตร มีลักษณะเป็นท่อกลวงขนาดใหญ่ แบ่งเป็น 3 ส่วน คือ ลำไส้ใหญ่ส่วนต้น เป็นส่วนที่ต่อจากลำไส้เล็ก ยาวประมาณ 6-7 เซนติเมตร มีไส้ติ่งยื่นออกมาราวนิ้วก้อยทางด้านขวา ถัดมาคือ ลำไส้ใหญ่เป็นรูปตัวยูคว่ำ มีความยาวมากที่สุดประมาณ 145 เซนติเมตร และส่วนสุดท้ายเรียกว่า ลำไส้ตรง ความยาวประมาณ 12 เซนติเมตร ปลายของไส้ตรงเรียกว่าทวารหนัก รอบ ๆ จะมีกล้ามเนื้อหูรูดทั้งภายในและภายนอก 
ลำไส้ใหญ่ มีหน้าที่อะไร








         หลายคนสงสัยว่าลำไส้ใหญ่ย่อยอะไร แม้ว่าลำไส้ใหญ่จะอยู่ในระบบย่อยอาหาร แต่ลำไส้ใหญ่ไม่ได้มีหน้าที่ย่อยอาหารเลย ถ้าอยากทำความรู้จักกับลำไส้ใหญ่ให้มากขึ้นตามมาดูหน้าที่ของลำไส้ใหญ่กัน 
         1. รับกากอาหารที่ย่อยเสร็จแล้วจากลำไส้เล็กมากักเก็บไว้ที่ลำไส้ใหญ่ส่วนปลายเป็นก้อนอุจจาระ เพื่อขับถ่ายออกจากร่างกาย 
         2. ดูดซึมน้ำ วิตามิน แร่ธาตุ และน้ำตาลกลูโคส ออกจากกากอาหาร กลับเข้าสู่ร่างกายผ่านกระแสเลือด 
         3. ผลักดันกากอาหารให้ไปสู่ไส้ตรง และสร้างน้ำเมือกจากผนังลำไส้ใหญ่ด้านในออกมาหล่อลื่น เพื่อให้ขับถ่ายสะดวก
         4. เป็นที่อยู่ของแบคทีเรียหลายชนิดที่มีประโยชน์และไม่เกิดโทษ เช่น แบคทีเรียที่ช่วยสังเคราะห์วิตามินบีหลายชนิด วิตามินเค โพรไบโอติก เป็นต้น ซึ่งแบคทีเรียเหล่านี้มีประโยชน์มากมาย ทั้งช่วยยับยั้งแบคทีเรียที่เกิดโทษ สร้างสมดุลของกรดและด่าง ช่วยดูดซึมสารอาหาร ดูดซึมคอเลสเตอรอล ช่วยย่อยอาหารบางประเภทที่ร่างกายไม่สามารถย่อยได้ หรือย่อยได้ไม่หมด
 
โรคลำไส้ที่พบได้บ่อย มีอะไรบ้าง








           หากมีอาการท้องอืด ท้องผูก ปวดท้องโดยไม่ทราบสาเหตุ อาจเป็นสัญญาณว่าลำไส้กำลังมีปัญหา ซึ่งโรคเกี่ยวกับลำไส้ที่พบบ่อย ได้แก่ 
ลำไส้ใหญ่อักเสบ

          ลำไส้อักเสบ อาการแสดงหลัก ๆ คือ ท้องเสียหรือท้องร่วงร่วมกับปวดท้อง โดยอาการปวดท้องนั้นจะมีลักษณะแบบปวดบีบ ๆ รวมทั้งอาจมีลักษณะอุจจาระเหลว เป็นน้ำ เป็นมูกหรือเป็นมูกเลือด ถ่ายบ่อย 5-10 ครั้งต่อวัน หรือบางครั้งปวดแต่ถ่ายไม่ออก มีไข้สูงหรือไข้ต่ำ รู้สึกหนาวสั่น คลื่นไส้ อาเจียน และอ่อนเพลีย  
 

เช็กอาการลำไส้อักเสบ ถ่ายบ่อย ปวดท้องบิด มีสิทธิ์เป็นโรคนี้ ?

โรคลำไส้แปรปรวน

           ลำไส้แปรปรวน หรือ ibs เกิดจากลำไส้บีบตัวผิดปกติ จะมีอาการแน่นท้อง มีลม หรือแก๊สในท้องมาก โดยเฉพาะหลังกินข้าวจะปวดท้องมาก และอาการดีขึ้นหลังได้ขับถ่าย หรืออาจมีอาการท้องผูกสลับกับท้องเสีย อุจจาระมีเมือกใส หรือมีสีขาวปนออกมา กลั้นปัสสาวะและอุจจาระไม่อยู่ โรคนี้ไม่อันตรายถึงกับชีวิต แต่มักเป็นเรื้อรังซึ่งอาจกระทบต่อการดำเนินชีวิตประจำวัน 
โรคลำไส้รั่ว

           จะมีอาการท้องอืด อาหารไม่ย่อย อ่อนเพลียง่าย ปวดตามข้อและกระดูก เป็นผื่นลมพิษ หรือภูมิแพ้ โรคนี้เกิดจากเยื่อบุผนังลำไส้ทำงานผิดปกติ ทำให้สิ่งแปลกปลอมเข้าสู่กระแสเลือดได้ มักมีสาเหตุจากความเครียด พักผ่อนไม่เพียงพอ รับประทานอาหารประเภทนมและน้ำตาลมากเกินไป รวมทั้งพฤติกรรมสูบบุหรี่และดื่มเครื่องดื่มแอลกอฮอล์ 
โรคลำไส้อุดตัน

          เกิดจากมีสิ่งอุดตันการทำงานของลำไส้ ทำให้อาหารเคลื่อนผ่านไม่ได้ ซึ่งอาจเกิดการอุดตันในลำไส้บางส่วนหรืออุดตันทั้งหมด มีได้หลายอาการขึ้นอยู่กับตำแหน่งที่อุดตัน เช่น ปวดท้อง ท้องอืด คลื่นไส้ อาเจียน เบื่ออาหาร ท้องผูกเป็นเวลานาน อุจจาระมีลักษณะลีบลง 
 

ท้องอืด อึดอัด ไม่ถนัดขับถ่าย อาจเสี่ยงอุจจาระอุดตันในลำไส้ !

มะเร็งลำไส้ใหญ่

          มีอาการแน่นท้อง ท้องอืด ปวดท้อง อาเจียน อ่อนเพลีย เบื่ออาหาร น้ำหนักลดผิดปกติ คลำก้อนได้บริเวณท้อง อุจจาระมีสีคล้ำ อาจมีมูกเลือดปะปนมากับอุจจาระ รวมถึงอาจขับถ่ายลำบาก มีอาการท้องผูกสลับกับท้องเสีย หรือมีอาการถ่ายอุจจาระไม่สุด มักพบในคนที่มีอายุมากกว่า 50 ปีขึ้นไป
 

มะเร็งลำไส้ใหญ่ อาการระยะต่าง ๆ เป็นอย่างไร โรคร้ายจากไลฟ์สไตล์อันเร่งรีบ

วิธีดูแลสุขภาพลำไส้ใหญ่








เพื่อป้องกันโรคต่าง ๆ ที่จะเกิดขึ้นกับลำไส้ใหญ่ เราควรดูแลสุขภาพตัวเองตามนี้
          1. กินอาหารให้ครบ 5 หมู่ โดยเฉพาะอาหารที่มีกากใยสูง เช่น ธัญพืชที่ไม่ผ่านการขัดสี ผัก ผลไม้ เพราะอุดมไปด้วยวิตามินและแร่ธาตุ ช่วยให้ระบบย่อยอาหารและระบบขับถ่ายดี 
          2. รับประทานโยเกิร์ตและนมเปรี้ยว เพื่อเพิ่มแบคทีเรียชนิดดีในลำไส้ 
          3. หลีกเลี่ยงเนื้อสัตว์ส่วนที่ไหม้เกรียมจากการปิ้ง ย่าง ทอด รมควัน เนื่องจากมีสารก่อมะเร็งไนโตรซามีน ซึ่งทำให้เสี่ยงเป็นมะเร็งลำไส้ รวมทั้งลดการรับประทานอาหารไขมันสูง อาหารรสจัดเกินไป 
          4. เคี้ยวอาหารให้ละเอียดก่อนกลืน เพื่อลดการทำงานของระบบทางเดินอาหาร 
          5. ออกกำลังกายสม่ำเสมอจะสามารถกระตุ้นให้เกิดการเคลื่อนไหวของลำไส้ได้ ช่วยทำให้ลำไส้ทำงานได้มีประสิทธิภาพมากขึ้น
          6. นอนหลับพักผ่อนให้เพียงพอ เพราะการนอนหลับน้อยเกินไปจะส่งผลให้จุลินทรีย์ในลำไส้ลดลง  
          7. พยายามลดความเครียดด้วยการหากิจกรรมที่ทำแล้วช่วยผ่อนคลาย เพราะความเครียดจะทำให้ลำไส้ใหญ่บีบตัวผิดปกติ และเป็นสาเหตุของโรคลำไส้แปรปรวนได้

10 วิธีคลายเครียดให้หมดไป ภายในไม่กี่นาที

          8. งดสูบบุหรี่และเครื่องดื่มแอลกอฮอล์ เนื่องจากสารเคมีและสารพิษที่ได้รับจะถูกดูดซึมเข้าสู่ร่างกายส่งผ่านไปยังลำไส้ และก่อเกิดเป็นเซลล์มะเร็ง
          9. ควรขับถ่ายในช่วงเวลา 05.00-07.00 น. ที่เป็นเวลาทำงานของลำไส้ใหญ่ ทำให้ของเสียและกากอาหารถูกขับได้ดีที่สุด หรือถ้าปกติเคยขับถ่ายเวลาไหนก็พยายามขับถ่ายเวลาเดิมให้ได้ทุกวัน แต่ถ้ามีปัญหาเรื่องการขับถ่าย แนะนำให้ดื่มน้ำอุ่นหรือน้ำอุณหภูมิห้อง 1-2 แก้ว หลังตื่นนอนทันที จะช่วยกระตุ้นลำไส้ให้ทำงานและขับถ่ายได้สะดวก
          10. ควรตรวจสุขภาพประจำปี โดยเฉพาะคนที่มีอายุมากกว่า 50 ปี หรือคนที่เคยมีประวัติหรือสมาชิกในครอบครัวเป็นมะเร็งลำไส้ใหญ่ หรือเคยตรวจพบติ่งเนื้อในลำไส้ใหญ่มาก่อน รวมทั้งคนที่เป็นโรคลำไส้อักเสบเรื้อรัง และคนที่สูบบุหรี่ คนที่ดื่มสุราเป็นประจำ 
 
           คราวนี้ก็ได้รู้กันแล้วว่าลำไส้ใหญ่มีหน้าที่อะไร มีความสำคัญยังไงกับร่างกาย พร้อมด้วยวิธีดูแลสุขภาพลำไส้ใหญ่ ซึ่งข้อมูลข้างต้นคงช่วยให้เรารู้จักลำไส้ใหญ่ และช่วยให้เราหลีกเลี่ยงพฤติกรรมที่ทำให้เกิดโรคภัยต่อลำไส้ใหญ่ได้เป็นอย่างดี 
บทความที่เกี่ยวข้องกับลำไส้ใหญ่


มะเร็งลำไส้ใหญ่ อาการระยะต่าง ๆ เป็นอย่างไร โรคร้ายจากไลฟ์สไตล์อันเร่งรีบ
โรคมะเร็งลำไส้ใหญ่ แค่เปลี่ยนก็ลดความเสี่ยงได้
ท้องอืด อึดอัด ไม่ถนัดขับถ่าย อาจเสี่ยงอุจจาระอุดตันในลำไส้ !
ดีท็อกซ์ลำไส้ 7 สูตรควรใส่ให้กลายเป็นน้ำดีท็อกซ์
10 สูตรระบายท้องทำง่าย ช่วยถ่ายคล่อง แก้ท้องผูกได้อยู่หมัด !
3 สูตรแก้ท้องผูกด้วยของใกล้ตัว กินเป็นยาช่วยระบาย
9 ผลไม้ช่วยขับถ่าย หากินง่าย แก้ท้องผูกได้อยู่หมัด
10 เมนูอาหารไทยแก้ท้องผูก กินแล้วปลุกระบบขับถ่าย
	 


ขอบคุณข้อมูลจาก
คณะแพทยศาสตร์โรงพยาบาลรามาธิบดี มหาวิทยาลัยมหิดล
โรงพยาบาลเพชรเวช 
โรงเรียนบุญวาทย์วิทยาลัย
โรงพยาบาลกรุงเทพพัทยา
โรงพยาบาลนครธน
วงการแพทย์
สสส. 
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













ลำไส้ใหญ่ทำหน้าที่อะไร ดูแลอย่างไรห่างไกลโรค




อัปเดตล่าสุด 22 กันยายน 2564 เวลา 13:09:59
 8,756 อ่าน




top






วิธีลดนํ้าหนัก:
อาหารลดน้ําหนัก
ลดน้ําหนัก if 
ลดน้ําหนักเร่งด่วน 
ลดนํ้าหนัก	
อาหารคลีน
สูตรลดน้ําหนัก 
ลดน้ําหนักเร่งด่วน
ลดความอ้วน
วิธีลดนํ้าหนัก


ออกกำลังกาย:
ออกกําลังกาย
ออกกําลังกายที่บ้าน
กระโดดเชือก
โยคะ
แพลงกิ้ง 
วิ่งลดน้ําหนัก
วิธีลดพุง 
ท่าออกกําลังกาย
ลดน้ําหนัก


โรค :
โรคซึมเศร้า
โรคไต
งูสวัด
โรคหัวใจ
โรคติดต่อ
เริม
โรคกระเพาะ
ปวดท้องน้อย
ปวดท้องข้างซ้าย


สมุนไพรไทย :
 สมุนไพรไทย 
มะม่วงหาวมะนาวโห่
ขมิ้นชัน
อินทผาลัม
ว่านหางจระเข้
มะเขือเทศ
ฟ้าทะลายโจร
บัวหิมะ
สมุนไพร


สุขภาพฮิต:
ลงทะเบียนฉีดวัคซีนเข็ม 3
สูตรวัคซีนเข็ม 3
อาการหลังฉีดโมเดอร์นา
อาการหลังฉีดไฟเซอร์
วัคซีน astrazeneca
โควิด 19  
covid 19 รักษา
วิตามินซี
ประกันโควิด


โควิด 19 :
covid-19  
ยาฟาวิพิราเวียร์
อาการโควิด 19
โคโรนาไวรัส  
โควิด-19 
หน้ากากอนามัย  
ตรวจโควิด 19 ฟรี 
ไวรัสโคโรนา  
อาการโควิด 19 









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































