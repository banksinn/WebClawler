




ไขมันดี ไขมันเลว คอเลสเตอรอล อยากสุขภาพดีต้องรู้











































































x close

















health



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

covid-19

วิธีลดน้ำหนัก

ออกกำลังกาย

สุขภาพจิต

โรค

เตือนภัย

ข่าวสุขภาพ

คลิป




 


health
อาหารเพื่อสุขภาพ






ไขมันดี ไขมันเลว อยากสุขภาพดีต้องรู้




121,717อ่าน







0















           มาทำความรู้จักกับไขมันให้ดีขึ้นอีกนิด แล้วจะรู้ว่าไขมันที่จริงแล้วไม่ได้มีแต่โทษเสมอไป ถ้าเลือกทานให้ถูกกลับดีกับสุขภาพเสียด้วยซ้ำ    






อาหารที่มีไขมันโอเมก้า 3
          ไขมัน 
แค่ได้ยินชื่อคนจำนวนไม่น้อยก็คงจะจะรู้สึกกลัวกันขึ้นมาแล้ว 
นั่นก็เป็นเพราะว่าเรามักได้ยินข้อเสียของไขมันกันมามาก ทั้ง ๆ 
ที่จริงแล้วไขมันไม่ได้มีแต่ข้อเสียเสมอไป 
ไขมันบางชนิดก็ยังมีข้อดีแถมยังสำคัญต่อร่างกายของคนเราอย่างมากด้วยละค่ะ 
ดังนั้นวันนี้กระปุกดอทคอมจึงขอพาทุกหนุ่มสาวที่รักสุขภาพไปทำความรู้จักกับไขมันกันให้ดีมากขึ้น
 ใครที่ยังเข้าใจไขมันผิด ๆ อยู่ ไม่ควรพลาดอย่างยิ่ง
          ไขมัน
 คือ สารประกอบหลายชนิดซึ่งมีลักษณะร่วมกันคือ 
ละลายได้ในตัวทำละลายอินทรีย์ แต่ไม่ละลายน้ำ 
ซี่งไขมันส่วนใหญ่ที่อยู่ในอาหารนั้นมีส่วนประกอบของกรดไขมัน (fatty acid) เกิดขึ้นจากคาร์บอน
 ไฮโดรเจน และออกซิเจน เรียงตัวจับกันในลักษณะต่าง ๆ 
ซึ่งไขมันแต่ละชนิดก็มีคุณสมบัติที่ต่างกัน 
เราก็ไปดูกันเลยค่ะว่ามีไขมันชนิดใดบ้างที่เป็นไขมันดี 
และไขมันชนิดใดเป็นไขมันเลว หรือไม่ดีต่อร่างกายบ้าง


 ไขมันดี   ไขมันไม่อิ่มตัวเชิงเดี่ยว (monounsaturated fatty acid)           ไขมันไม่อิ่มเชิงเดี่ยว
 หรือ โอเลอิก (oleic acid) เป็นไขมันที่ดีต่อสุขภาพ 
ซึ่งเป็นกรดไขมันที่ร่างกายสามารถสร้างได้เอง และถ้าหากรับประทานเข้าไปมาก ๆ
 
ก็จะทำให้ระดับคอเลสเตอรอลชนิดดีเพิ่มขึ้นและช่วยลดคอเลสเตอรอลชนิดที่ไม่ดีลงได้ด้วย
 แถมยังทำให้ความเสี่ยงในการเกิดโรคหัวใจและหลอดเลือดลดลงได้อีกด้วยค่ะ 
อาหารที่มีไขมันชนิดนี้อยู่ในปริมาณสูงได้แก่ ถั่วเปลือกแข็ง เมล็ดพืชต่าง ๆ
 น้ำมันข้าวโพด ปลาที่มีไขมันสูง น้ำมันจากเมล็ดดอกคำฝอย ไขมันไม่อิ่มตัวเชิงซ้อน (polyunsaturated fatty acid)           ไขมันไม่อิ่มตัวเชิงซ้อน
 เป็นกรดไขมันที่ร่างกายไม่สามารถสร้างเองได้ 
และจำเป็นต้องรับจากอาหารเท่านั้น 
ไขมันชนิดนี้เมื่อเข้าสู่ร่างกายก็จะไปลดความเสี่ยงในการเกิดโรคหัวใจและหลอดเลือด
 และช่วยลดระดับคอเลสเตอรอลในเลือดได้ 
อาหารที่มีไขมันชนิดนี้อยู่ในปริมาณสูงได้แก่ ถั่วเปลือกแข็ง เมล็ดพืชต่าง ๆ
 อะโวคาโด น้ำมันมะกอก น้ำมันคาโนลา และน้ำมันถั่วลิสง โอเมก้า 3 (linolenic หรือ alpha linolenic acid)            ไขมันโอเมก้า
 3 เป็นไขมันที่โดดเด่นที่สุดในบรรดาไขมันที่ดีต่อร่างกาย 
เมื่อกรดไขมันชนิดนี้เข้าสู่ร่างกายแล้วจะไปช่วยต่อสู้กับอาการอักเสบต่าง ๆ
 และยังไปควบคุมการแข็งตัวของเลือด 
และทำให้ความดันโลหิตและระดับไตรกลีเซอไรด์ในร่างกายลดลง 
ไขมันชนิดนี้ยังช่วยควบคุมการขนส่งสารอาหารต่าง ๆ 
ที่ได้รับจากอาหารไปทั่วร่างกาย ช่วยป้องกันการเกิดโรคหัวใจและอัมพาต 
ลดการอักเสบของโรคไขข้อเสื่อมรูมาตอยด์ 
ลดอาการปวดหัวไมเกรนและปวดประจำเดือน 
เพิ่มภูมิคุ้มกันร่างกายและลดอาการของโรคภูมิแพ้ได้          นอกจากนี้ไขมันโอเมก้า
 3 ยังช่วยลดคอเลสเตอรอลชนิดที่ไม่ดีในเลือด 
และเพิ่มคอเลสเตอรอลที่ดีในเลือด และช่วยบำรุงสมองอีกด้วยค่ะ 
อาหารที่มีไขมันชนิดนี้อยู่ในปริมาณสูงได้แก่ ไข่ ดอกกะหล่ำ ปลาแซลมอน 
น้ำมันตับปลา ถั่ววอลนัท ถั่วเหลือง น้ำมันคาโนลา และผักโขม เป็นต้น 
ซึ่งสมาคมโรคหัวใจแห่งประเทศสหรัฐอเมริกายังได้แนะนำให้รับประทานปลาทะเลน้ำลึกอย่างน้อยสัปดาห์ละ
 2 ครั้ง ครั้งละ 6-10 ออนซ์ ( ประมาณ 170 - 280 กรัม) ค่ะ โอเมก้า 6 (linoleic acid)           ไขมันโอเมก้า
 6 เป็นไขมันที่มีทั้งคุณและโทษ 
ประโยชน์ของมันก็คือช่วยป้องกันการเกิดโรคหัวใจ โดยลดการแข็งตัวของเลือด 
ลดอัตราการเกิดโรคความดันโลหิตสูง ลดการขยายตัวของเซลล์มะเร็ง ช่วยบำรุงตับ
 โดยเฉพาะผู้ที่ติดสุรา หรือเป็นโรคพิษสุราเรื้อรัง 
ป้องกันโรคสมองเสื่อมหรือโรคอัลไซเมอร์ 
โดยลดการแข็งตัวของเยื่อหุ้มที่เม็ดเลือดแดง 
ส่งผลให้สมองได้รับออกซิเจนมากขึ้น 
นอกจากนี้ยังลดระดับคอเลสเตอรอลและไตรกลีเซอไรด์ในเลือดได้อีกด้วย 
แต่ถึงอย่างไรก็ตามก็ควรจะบริโภคให้เหมาะสมเพราะถ้าหากบริโภคมากเกินไปก็อาจจะทำให้เกิดอันตรายต่อหัวใจได้เช่นกันค่ะ
อาหารที่มีไขมันดี
ไขมันเลว   ไขมันอิ่มตัว (saturated fatty acid)           ไขมันอิ่มตัวเป็นไขมันที่มีโครงสร้างคาร์บอนจับเรียงกันครบ
 ซึ่งร่างกายสามารถสร้างได้เอง และยังได้จากการรับประทานอาหารด้วย 
ดังนั้นเราจึงไม่ควรบริโภคอาหารที่มีไขมันอิ่มตัวมากเกินไป 
คือไม่ควรเกินกว่า 7% ของแคลอรี่ที่ได้รับต่อวัน 
เพราะอาจจะทำให้ระดับคอเลสเตอรอลชนิดไม่ดีสูงขึ้น 
และเพิ่มความเสี่ยงของโรคเบาหวานชนิดที่ 2 อีกด้วย 
อาหารที่มีไขมันชนิดนี้อยู่ในปริมาณสูงได้แก่ เนื้อสัตว์ อาหารทะเล 
ผลิตภัณฑ์จากนม น้ำมันปาล์มหรือน้ำมันมะพร้าว เป็นต้น คอเลสเตอรอล (cholesterol)          คอเลสเตอรอลสามารถพบได้ในทุกเซลล์ของร่างกาย
 โดยปกติคอเลสเตอรอลในร่างกายจะได้รับมาจาก 2 แหล่ง 
ก็คือร่างกายสร้างขึ้นเองและได้รับจากอาหาร 
ซึ่งร่างกายของเราต้องการคอเลสเตอรอล เพื่อให้เซลล์ต่าง ๆ 
ของร่างกายทำงานได้อย่างเป็นปกติปกติ 
และคอเลสเตอรอลยังถูกใช้ในการผลิตฮอร์โมน วิตามินดี 
และสารบางชนิดที่อยู่ในระบบย่อยอาหาร อย่างเช่น กรดน้ำดี 
เพื่อช่วยในการย่อยไขมัน เป็นต้น          แต่จะให้บอกว่าคอเลสเตอรอลมีข้อเสียเพียงอย่างเดียวก็คงไม่ใช่
 เพราะคอเลสเตอรอลถือเป็นไขมันที่สำคัญต่อร่างกายเช่นกัน 
โดยไขมันชนิดนี้แบ่งออกเป็น 2 ชนิด ได้แก่          -
 คอเลสเตอรอลชนิดที่ดี (high density lipoprotein หรือ hdl) 
คอเลสเตอรอลชนิดนี้เป็นคอเลสเตอรอลที่จะทำหน้าที่ขนส่งคอเลสเตอรอลจากส่วนต่าง
 ๆ ของร่างกายที่ใช้แล้วกลับมาที่ตับ 
ซึ่งตับเป็นอวัยวะที่คอยกำจัดคอเลสเตอรอลส่วนเกินออกจากร่างกาย 
การมีระดับคอเลสเตอรอลชนิดนี้สูงจะลดความเสี่ยงของโรคเส้นเลือดหัวใจตีบตันได้
 
โดยอาหารที่จะช่วยให้ระดับคอเลสเตอรอลชนิดที่ดีสูงขึ้นก็ได้แก่ธัญพืชไม่ผ่านการขัดสี
 อาหารที่มีไขมันไม่อิ่มตัว เมล็ดแฟลกช์ซีด ถั่วเหลือง ผักใบเขียว 
และถั่วเปลือกแข็งโดยเฉพาะวอลนัท          -
 คอเลสเตอรอลชนิดที่ไม่ดี (low density lipoprotein หรือ ldl) 
คอเลสเตอรอลชนิดนี้เมื่อเข้าสู่ร่างกายแล้ว 
จะเข้าสู่กระแสเลือดและไปสะสมมากเข้าก็จะทำให้เกิดตะกรันในหลอดเลือด 
ซึ่งอาจส่งผลทำให้เลือดไปเลี้ยงหัวใจไม่เพียงพอ 
เป็นสาเหตุทำให้เสียชีวิตกะทันหัน หรือกลายเป็นอัมพฤกษ์อัมพาตได้           ดังนั้นจึงควรหลีกเลี่ยงอาหารที่มีคอเลสเตอรอลชนิดที่ไม่ดี
 อย่างเช่นอาหารที่มีแคลอรี่สูง อาหารทะเล และเนื้อสัตว์ติดมัน 
หรืออาหารที่มีไขมันอิ่มตัวสูง 
และควรออกกำลังกายและรับประทานอาหารที่มีไฟเบอร์สูง 
เพราะไฟเบอร์ช่วยดูดซึมคอเลสเตอรอลชนิดที่ไม่ดีออกจากร่างกายค่ะ ไขมันทรานส์          ไขมันทรานส์เป็นไขมันที่ร้ายที่สุดในบรรดาไขมันที่ไม่ดีค่ะ
 
โดยไขมันทรานส์นั้นเกิดจากกระบวนการเติมไฮโดรเจนลงในน้ำมันพืชซึ่งเป็นของเหลว
 ทำให้น้ำมันเปลี่ยนไปเป็นของแข็ง เราเรียกกระบวนการนี้ว่า "ไฮโดรจีเนชั่น"
 (hydrogenation) โดยไขมันชนิดนี้จะมีมากที่สุดในมาร์การีนชนิดแท่ง เนยขาว 
อาหารที่มีส่วนประกอบของเนยขาวหรือมาร์การีน จำพวกขนมและอาหารฟาสต์ฟู้ด 
อย่างเช่น คุกกี้ เค้ก ขนมปังขาว โดนัท เฟรนช์ฟรายส์ เป็นต้น          โดยไขมันชนิดนี้จะมีคุณสมบัติเหมือนไขมันอิ่มตัว
 
ไม่ต้องบอกก็รู้ใช่ไหมคะว่าถ้าเป็นแบบนี้ความเสี่ยงที่จะเกิดโรคหัวใจคงตามมาเห็น
 ๆ และที่ร้ายไปกว่านั้นคือ การวิจัยล่าสุดยังพบว่า 
ไขมันทรานส์ตัวร้ายยังไปลดระดับคอเลสเตอรอบชนิดดีในเลือดเสียด้วย 
และไขมันชนิดนี้ยังมีความเกี่ยวข้องกับการเกิดโรคอัลไซเมอร์ 
จอประสาทตาเสื่อม นิ่วในถุงน้ำดี และการอักเสบ 
ซึ่งเป็นปัจจัยเสี่ยงของโรคเรื้อรังอีกมากมาย 
แถมยังเพิ่มความเสี่ยงให้กับผู้หญิงอาจทำให้มีบุตรยากอีกด้วย 
โอ้ว...มีแต่เรื่องร้าย ๆ ถ้าไม่รีบเลี่ยงซะตั้งแต่วันนี้ 
ก็เตรียมรับมือกับโรคร้ายในอนาคตได้เลย

 รู้ไว้ใช่ว่า : ปริมาณไขมันแต่ละชนิดที่ร่างกายควรได้รับต่อวัน          - ไขมันอิ่มตัว : น้อยกว่า 7% ของแคลอรี่ทั้งหมดที่ได้รับต่อวัน           - ไขมันไม่อิ่มตัว (ทั้งเชิงเดี่ยวและเชิงซ้อน) : ไม่เกิน 25–35% ของแคลอรีทั้งหมดที่ได้รับต่อวัน          - คอเลสเตอรอล (ทั้งชนิดที่ดีและไม่ดี) : ไม่เกิน 300 มิลลิกรัมต่อวัน           - ไขมันโอเมก้า 3 : อย่างน้อย 500 มิลิกรัมต่อวัน          ด้านสมาคมแพทย์โรคหัวใจในสหรัฐอเมริกา ก็ได้ให้แบ่งประเภทของไขมันให้เห็นชัด ๆ ตามภาพด้านล่างนี้


คลิกชมภาพขนาดใหญ่
          ได้รู้จักกับไขมันชนิดต่าง ๆ กันมากขึ้นแล้ว 
เชื่อว่าหลาย ๆ คนที่มีความเข้าใจผิด ๆ 
เกี่ยวกับไขมันก็คงเริ่มใจชื้นกันขึ้นมาบ้าง แต่ถึงแม้ว่าไขมันจะมีประโยชน์
 แต่ไขมันก็คือไขมันอยู่วันยังค่ำ ยังไงก็ควรที่จะรับประทานให้พอเหมาะ 
เพราะหากมากเกินไป จากประโยชน์ก็อาจจะกลายเป็นโทษได้ เอาละอ่านจบแล้ว 
ใครที่ปฎิเสธอาหารที่มีไขมันบางชนิดที่มีประโยชน์เปลี่ยนความคิดกันได้แล้วนะ 
ขอบคุณข้อมูลจาก สำนักโภชนาการ กรมอนามัย กระทรวงสาธาราณสุของค์การตลาดเพื่อเกษตรกร 
 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






ไขมันดี ไขมันเลว อยากสุขภาพดีต้องรู้





อัปเดตล่าสุด 20 มกราคม 2564 เวลา 13:42:18
 121,717 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





วิธีลดนํ้าหนัก:
อาหารลดน้ําหนัก
ลดน้ําหนัก if 
ลดน้ําหนักเร่งด่วน 
ลดนํ้าหนัก	
อาหารคลีน
สูตรลดน้ําหนัก 
ลดน้ําหนักเร่งด่วน
ลดความอ้วน
วิธีลดนํ้าหนัก


ออกกำลังกาย:
ออกกําลังกาย
ออกกําลังกายที่บ้าน
กระโดดเชือก
โยคะ
แพลงกิ้ง 
วิ่งลดน้ําหนัก
วิธีลดพุง 
ท่าออกกําลังกาย
ลดน้ําหนัก


โรค :
โรคซึมเศร้า
โรคไต
งูสวัด
โรคหัวใจ
โรคติดต่อ
เริม
โรคกระเพาะ
ปวดท้องน้อย
ปวดท้องข้างซ้าย


สมุนไพรไทย :
 สมุนไพรไทย 
มะม่วงหาวมะนาวโห่
ขมิ้นชัน
อินทผาลัม
ว่านหางจระเข้
มะเขือเทศ
ฟ้าทะลายโจร
บัวหิมะ
สมุนไพร


สุขภาพฮิต:
ลงทะเบียนฉีดวัคซีนเข็ม 3
สูตรวัคซีนเข็ม 3
อาการหลังฉีดโมเดอร์นา
อาการหลังฉีดไฟเซอร์
วัคซีน astrazeneca
โควิด 19  
covid 19 รักษา
วิตามินซี
ประกันโควิด


โควิด 19 :
covid-19  
ยาฟาวิพิราเวียร์
อาการโควิด 19
โคโรนาไวรัส  
โควิด-19 
หน้ากากอนามัย  
ตรวจโควิด 19 ฟรี 
ไวรัสโคโรนา  
อาการโควิด 19 









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































