




ลดน้ําหนักเร่งด่วน 3 วัน 5 กิโลกรัม รีดไขมันแบบฮาร์ดคอร์











































































x close

















health



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

covid-19

วิธีลดน้ำหนัก

ออกกำลังกาย

สุขภาพจิต

โรค

เตือนภัย

ข่าวสุขภาพ

คลิป




 


health
วิธีลดน้ำหนัก






ลดน้ําหนักเร่งด่วน 3 วัน 5 กิโลกรัม รีดไขมันแบบฮาร์ดคอร์ ดีจริงหรือ ?




1,834,644อ่าน







0























          วิธีลดน้ำหนัก 3 วัน 5 กิโลกรัม 
ที่หลายคนสนใจ เพราะลดน้ำหนักลงได้เยอะ แถมใช้เวลานิดเดียวเอง 
แต่ลองชั่งใจดูสักนิดว่า สูตรนี้ดีต่อสุขภาพ และช่วยลดน้ำหนักได้ขนาดไหน 
          วิธีลดน้ำหนักแบบต่าง ๆ เป็นที่นิยมในหมู่สาว ๆ ที่กำลังฟิตหุ่น ลดความอ้วน ยิ่งเป็นสูตรลดน้ำหนักที่ใช้เวลาน้อย แต่ลดน้ำหนักลงได้มาก
 ๆ ยิ่งถูกใจสาว ๆ นักเชียว หลายคนก็นำไปลองทำตามดูด้วย 
โดยเฉพาะสูตรลดน้ำหนักสุดโหด 3 วัน ลดได้ 4-5 กิโลกรัม 
ที่มีหลายคนแชร์กันอยู่ แต่สูตรนี้จะดีต่อสุขภาพจริงหรือไม่ 




สูตรลดน้ำหนัก 3 วัน 5 กิโลกรัม กินอะไรบ้าง ?           สำหรับสูตรลดน้ำหนัก
 3 วัน 4-5 กิโลกรัมนี้ คิดค้นโดย คุณตุ๊ก กชพรรณ อนันต์ชล แม่บ้านลูกสาม 
ที่ทดลองใช้สูตรลดน้ำหนักตามธรรมชาติมาแล้วได้ผล ได้นำเสนอสูตรลดน้ำหนัก 3 
วัน โดยรับประทานอาหาร ดังนี้ สูตรลดน้ำหนัก วันที่ 1           อาหารเช้า : เริ่มที่ น้ำส้ม (หรือชา/กาแฟ ไม่ใส่น้ำตาลสำหรับคนที่ชอบรับประทานตอนเช้า) ขนมปังปิ้งจนแห้ง ไม่ทาอะไร 1 แผ่น ไข่ต้ม 1 ฟอง ผักจิ้มน้ำพริก หรือยำผัก โดยไม่ใส่เนื้อสัตว์ใด ๆ หรือส้มตำผักล้วน ผลไม้ 1 อย่าง           อาหารกลางวัน :
 น้ำส้ม หรือ ขนมปังปิ้งจนแห้ง ไม่ทาอะไร 1 แผ่น ปลานึ่งหรือย่าง 
ห้ามใช้น้ำมัน และผักจิ้มน้ำพริก หรือยำผัก โดยไม่ใส่เนื้อสัตว์ใด ๆ หรือส้มตำผักล้วน           อาหารเย็น : น้ำส้ม ผักจิ้มน้ำพริก หรือยำผัก โดยไม่ใส่เนื้อสัตว์ใด ๆ หรือส้มตำผักล้วน เนื้อไม่ติดมัน ย่างหรือนึ่ง ห้ามใช้น้ำมัน สูตรลดน้ำหนัก วันที่ 2           อาหารเช้า : น้ำส้ม นมสด 1 แก้วเล็ก (200 ซี.ซี.) ขนมปังปิ้งจนแห้ง ไม่ทาอะไร 1 แผ่นไข่ต้ม 1 ฟอง ผลไม้           อาหารกลางวัน : น้ำส้ม ขนมปังปิ้งจนแห้ง ไม่ทาอะไร 1 แผ่น ผักต้มจิ้มน้ำพริก หรือยำผัก โดยไม่ใส่เนื้อสัตว์ใด ๆ หรือส้มตำผักล้วน ผลไม้           อาหารเย็น : น้ำส้ม นมสด 1 แก้วเล็ก (200 ซี.ซี.) ปลานึ่งหรือย่าง ห้ามใช้น้ำมัน ผักต้มจิ้มน้ำพริก หรือยำผัก โดยไม่ใส่เนื้อสัตว์ใด ๆ หรือส้มตำผักล้วน สูตรลดน้ำหนัก วันที่ 3           อาหารเช้า : น้ำส้ม นมสด 1 แก้วเล็ก (200 ซี.ซี.) ขนมปังปิ้งจนแห้ง ไม่ทาอะไร 1 แผ่น ผลไม้ โยเกิร์ต ส่วน           อาหารกลางวัน : น้ำส้ม ขนมปังปิ้งจนแห้ง ไม่ทาอะไร 1 แผ่น ไข่ต้ม 1 ฟอง ผักจิ้มน้ำพริก หรือยำผัก โดยไม่ใส่เนื้อสัตว์ใด ๆ หรือส้มตำผักล้วน           อาหารเย็น : น้ำส้ม นมสด 1 แก้วเล็ก (200 ซี.ซี.) ปลา/เนื้อนึ่ง หรือย่าง 
ห้ามใช้น้ำมัน ผักจิ้มน้ำพริก หรือยำผัก โดยไม่ใส่เนื้อสัตว์ใด ๆ หรือส้มตำผักล้วน 

สูตรลดน้ำหนัก 3 วัน 5 กิโลกรัม ใช่ว่าดีต่อสุขภาพจริง !          
 จะเห็นได้ว่าสูตรลดน้ำหนักดังกล่าว เน้นรับประทานอาหารหลัก ๆ คือ น้ำส้ม นมสด 
ขนมปัง ไข่หรือปลา ผัก และมีผลไม้บางมื้อเท่านั้น ซึ่ง กระทรวงสาธารณสุข ได้ออกมาระบุว่า 
หากมองตามชนิดอาหารที่นำมาวางแผนการลดน้ำหนักแล้วนับว่าเป็นอาหารที่ดีต่อสุขภาพ
 รวมทั้งการเน้นปรุงอาหารด้วยการต้ม นึ่ง ย่าง แทนการทอดทั้งหมด 
และงดเติมน้ำตาลในเครื่องดื่ม ก็ถือเป็นแนวทางการลดน้ำหนักที่ถูกต้อง แต่ก็ไม่ใช่ว่าจะทำให้มีสุขภาพดีเสมอไป !!           นั่นเพราะเมื่อดูปริมาณอาหารตามสูตรที่ลดน้ำหนักแล้ว 
จะเห็นว่าพลังงานจากอาหารที่ได้ในแต่ละมื้อน้อยมาก ๆ หากนำมาคิดเป็นพลังงานเฉลี่ยต่อวันได้เพียง 962 กิโลแคลอรีเท่านั้น 
ซึ่งน้อยกว่าปริมาณอาหารที่เหมาะสำหรับการลดน้ำหนักมาก เพราะโดยปกติแล้วใน 1
 วัน สำหรับผู้หญิงที่ต้องการลดน้ำหนัก จะต้องได้รับพลังงานไม่น้อยกว่า 
1,200 กิโลแคลอรี ส่วนผู้ชายควรรับพลังงานไม่น้อยกว่า 1,600 กิโลแคลอรี          
 ดังนั้น หากต้องการลดน้ำหนักลงอย่างต่อเนื่องสัปดาห์ละครึ่งกิโลกรัม 
วิธีง่าย ๆ คือ ให้ลดพลังงานที่ได้จากอาหารวันละ 500 กิโลแคลอรี 
จะทำให้น้ำหนักลดลงได้สัปดาห์ละครึ่งกิโลกรัม โดยไม่ต้องอด 

ลดน้ำหนักแบบไหน ถึงดีต่อสุขภาพจริง ๆ          
 วิธีลดน้ำหนักแบบใช้วันน้อย ๆ แต่ลดน้ำหนักลงได้มาก ๆ 
ออกจะดูฮาร์ดคอร์ไปนิดหนึ่ง และร่างกายบางคนอาจปรับสภาพไม่ทัน 
ทำให้เจ็บป่วยขึ้นมาก็ได้ ดังนั้น 
ลองมาดูสูตรลดน้ำหนักที่ได้ผลดีต่อสุขภาพจากคำแนะนำของกรมอนามัยกันหน่อย ซึ่งก็เป็นทางเลือกที่น่าสนใจเช่นกัน          โดยสูตรลดน้ำหนักทำได้ง่ายที่กรมอนามัยแนะนำนี้ คือ การบริโภคอาหารตามหลัก food plate model หรือที่รู้จักกันคือ เมนู 211 โดยแบ่งส่วนของจานอาหารออกเป็น 4 ส่วน ครึ่งหนึ่งของจานเป็นส่วนของผักสามารถเลือกได้ทั้งผักสด ผักสุก รูปแบบการปรุงเลือกได้ตามใจ แต่ต้องคำนึงถึงน้ำมันและน้ำตาลด้วย          
 อีก 1 ส่วน เป็นกลุ่มข้าวแป้ง 
ซึ่งไม่จำเป็นต้องกินได้แค่ขนมปังแผ่นเดียวตามสูตรสุดโหด แต่สามารถกินได้ 2
 ทัพพีต่อมื้อ คืออาจเลือกเป็นข้าว 2 ทัพพี หรือขนมปัง 2 แผ่น 
ถ้าหากกินอย่างอื่นด้วย เช่น ธัญพืชต่าง ๆ รวมทั้งนมและโยเกิร์ต 
ก็ควรลดปริมาณข้าวในมื้อนั้น ๆ ลงอีก           และ 1 
ส่วนที่เหลือสุดท้ายเป็นเนื้อสัตว์ ต้องเลือกที่ชนิดไม่ติดหนัง ไม่ติดมัน 
ปรุงด้วยการต้ม นึ่ง ย่าง เพื่อลดพลังงานจากน้ำมัน 
และเพื่อให้ได้รับสารอาหารที่ครบถ้วนเพียงพอต้องมีผลไม้อีก 1 
จานเล็กร่วมด้วยทุกมื้อ นอกจากนี้ใน 1 วัน ควรดื่มนมพร่องมันเนยอีก 1 แก้ว 
ดื่มน้ำเปล่าวันละ 6-8 แก้ว           โดยปกติแล้วการลดน้ำหนักที่เหมาะสมและปลอดภัยต่อสุขภาพ ควรลดประมาณครึ่งกิโลกรัมต่อสัปดาห์ ซึ่งไม่ได้ลดทีละมาก ๆ เพราะการลดทีละน้อย ๆ 
และลดอย่างต่อเนื่อง กลับเป็นผลดีในเรื่องการคงสภาพร่างกาย 
จะทำให้ร่างกายสามารถปรับสภาพและรักษาสมดุลได้ ทั้งอัตราการเผาผลาญพลังงาน 
สมรรถภาพทางกาย รวมไปถึงประสิทธิภาพการทำงานต่าง ๆ ด้วย 
และเน้นการปรับพฤติกรรมการกินที่ดีให้กับตัวเอง           
รู้ไหมว่า การลดน้ำหนักลงเร็ว ๆ ไม่ว่าจะมาจากการใช้ยาลดความอ้วน 
หรืออดอาหาร จะทำให้ร่างกายสูญเสียมวลไขมันไปด้วย โดยน้ำหนักตัวที่ลดลงทุก ๆ
 4 กิโลกรัม จะสูญเสียมวลไขมันถึง 3 กิโลกรัม และมวลกล้ามเนื้อ 1 กิโลกรัม 
ซึ่งเมื่อเลิกควบคุมน้ำหนักแล้วน้ำหนักจะกลับมาเท่าเดิมอีกครั้งอยู่ดี 
แต่น้ำหนักที่เพิ่มกลับขึ้นมานี้ จะเป็นมวลไขมันล้วน ๆ อย่างที่เรียกว่า 
"โยโย่เอฟเฟกต์"           ดังนั้น 
ทางออกที่ดีที่สุดในการลดน้ำหนัก 
ก็คือการควบคุมอาหารควบคู่กับการออกกำลังกายอย่างน้อยวันละ 30-60 นาที 
สัปดาห์ละ 5 วัน 
เพื่อให้กล้ามเนื้อคงอยู่และรักษาอัตราการเผาผลาญพลังงานให้คงที่และดีต่อสุขภาพนั่นเอง 




บทความเรื่องลดน้ำหนัก



          - 3 วิธีลดน้ำหนักเร่งด่วน หลังเผลอกินอาหารชวนอ้วนแบบจัดเต็ม !  
          - ลดน้ำหนักแบบ if ควรกินยังไง เลี่ยงกินอะไรให้ผอมเร็ว
          - ลดน้ำหนักแบบคีโต ต้องกินยังไง ให้ลดความอ้วนได้จริง  

          - แจก 15 เมนูประหยัดแคล กินลดความอ้วน คุมน้ำหนัก ทำได้ กินง่าย อร่อยด้วย !          - 10 วิธีลดน้ำหนักสำหรับคนอ้วนง่าย แต่น้ำหนักลงยาก !            - รีวิวลดไขมันฉบับเร่งด่วนภายใน 3 สัปดาห์ ด้วยการทำ carb cycling  

          - carnivore diet คืออะไร กินเนื้อลดน้ำหนัก ผอมเร็วจริงไหม  
 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






ลดน้ําหนักเร่งด่วน 3 วัน 5 กิโลกรัม รีดไขมันแบบฮาร์ดคอร์ ดีจริงหรือ ?





อัปเดตล่าสุด 31 มีนาคม 2564 เวลา 09:38:36
 1,834,644 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





วิธีลดนํ้าหนัก:
อาหารลดน้ําหนัก
ลดน้ําหนัก if 
ลดน้ําหนักเร่งด่วน 
ลดนํ้าหนัก	
อาหารคลีน
สูตรลดน้ําหนัก 
ลดน้ําหนักเร่งด่วน
ลดความอ้วน
วิธีลดนํ้าหนัก


ออกกำลังกาย:
ออกกําลังกาย
ออกกําลังกายที่บ้าน
กระโดดเชือก
โยคะ
แพลงกิ้ง 
วิ่งลดน้ําหนัก
วิธีลดพุง 
ท่าออกกําลังกาย
ลดน้ําหนัก


โรค :
โรคซึมเศร้า
โรคไต
งูสวัด
โรคหัวใจ
โรคติดต่อ
เริม
โรคกระเพาะ
ปวดท้องน้อย
ปวดท้องข้างซ้าย


สมุนไพรไทย :
 สมุนไพรไทย 
มะม่วงหาวมะนาวโห่
ขมิ้นชัน
อินทผาลัม
ว่านหางจระเข้
มะเขือเทศ
ฟ้าทะลายโจร
บัวหิมะ
สมุนไพร


สุขภาพฮิต:
ลงทะเบียนฉีดวัคซีนเข็ม 3
สูตรวัคซีนเข็ม 3
อาการหลังฉีดโมเดอร์นา
อาการหลังฉีดไฟเซอร์
วัคซีน astrazeneca
โควิด 19  
covid 19 รักษา
วิตามินซี
ประกันโควิด


โควิด 19 :
covid-19  
ยาฟาวิพิราเวียร์
อาการโควิด 19
โคโรนาไวรัส  
โควิด-19 
หน้ากากอนามัย  
ตรวจโควิด 19 ฟรี 
ไวรัสโคโรนา  
อาการโควิด 19 









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































