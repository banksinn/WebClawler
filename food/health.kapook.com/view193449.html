




วิธีลดน้ําหนัก คู่มือควบคุมอาหาร สำหรับคนไม่มีเวลา











































































x close

















health



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

covid-19

วิธีลดน้ำหนัก

ออกกำลังกาย

สุขภาพจิต

โรค

เตือนภัย

ข่าวสุขภาพ

คลิป




 


health
วิธีลดน้ำหนัก






แจกคู่มือคุมอาหารแบบง่าย ทำได้จริง สำหรับคนไม่มีเวลา เลือกเป็น หุ่นก็เป๊ะได้ !




1,290,081อ่าน







0















          
          
                    วิธีลดน้ำหนักด้วยการควบคุมอาหาร ไม่ต้องทำอาหารเอง ! ไม่ซื้ออาหารคลีน ! เน้นหาง่าย สะดวก ทำได้จริง จะเป็นนักศึกษา หรือชาวออฟฟิศที่ไม่มีเวลา ก็มีหุ่นดีได้   &amp;amp;lt;/div&amp;amp;gt; 







          การจะลดน้ำหนักได้สำเร็จนอกจากออกกำลังกายแล้ว
 สิ่งที่สำคัญยิ่งกว่านั้นก็คือ การควบคุมอาหารนะคะ 
ถ้าเลือกกินอาหารที่เป็นมิตรกับน้ำหนักตัวก็จะช่วยให้เราลดความอ้วนได้ 
แต่ทว่าหลายคนมีภารกิจรัดตัว ทั้งเรียนเยอะ 
ทำงานหนักจนแทบไม่มีเวลาจะทำอาหารกินเอง ได้แต่ซื้ออาหารนอกบ้านมากิน 
หุ่นก็เลยอวบเอา ๆ 
สุดท้ายความตั้งใจที่จะลดความอ้วนเลยต้องล้มเลิกไปอย่างน่าเสียดาย







         
 อ๊ะ...แต่ขอบอกว่าจริง ๆ แล้วต่อให้เราไม่ได้ทำอาหารกินเอง 
หรือกินอาหารคลีนเหมือนคนอื่น ๆ 
เราก็ยังเลือกกินอาหารที่ดีต่อสุขภาพเองได้ง่าย ๆ 
แม้จะกินร้านอาหารตามสั่งนี่แหละ อย่างที่คุณภัทร สมาชิกหมายเลข 4084617 จากเว็บไซต์พันทิปดอทคอม แนะนำคู่มือคุมอาหารแบบง่าย ๆ ทำได้จริง 
สำหรับมือใหม่/หนุ่มสาวออฟฟิศ/นักศึกษา/คนไม่มีเวลา การันตีได้ชัดเจนเลยว่า
 แค่เลือกเป็น หุ่นก็เป๊ะได้จริง ๆ นะ !





          คู่มือ "คุมอาหารแบบง่าย ทำได้จริง ฉบับบอกหมด 
(เมนู/วิธี) ! จับมือทำ !" มือใหม่/หนุ่มสาวออฟฟิศ/นักศึกษา/ไม่มีเวลา โดย คุณสมาชิกหมายเลข 4084617 สมาชิกเว็บไซต์พันทิปดอทคอม 
          สวัสดีค่ะทุกคน วันนี้ภัทรจะมาแชร์ทริกการกินให้หุ่นดี หุ่นดีเป๊ะ ไม่ต้องทำอาหารเอง ! ไม่ซื้ออาหารคลีน ! เน้นหาง่าย สะดวก ทำได้จริง          (**สำหรับใครที่ยังไม่รู้จักภัทรขออนุญาตบรีฟคร่าว
 ๆ ภัทรเคยอ้วนมาก่อนแต่สามารถลดได้แล้วภายใน 2 เดือน 
จากวันนั้นจนถึงวันนี้ก็กินเวลามาเกือบสี่ปีแล้วค่ะ 
อ่านเพิ่มเติมได้ในกระทู้นี้นะคะ https://pantip.com/topic/36917872)          กระทู้นี้เกิดมาจากชีวิตจริงของภัทรเอง จากวัยเรียนเข้าสู่วัยทำงานไม่เคยสัมผัสกับชีวิตที่ว่าง ๆ ชิล ๆ เลย          ตอนเรียนวิศวะ
 เรียนหนัก/อ่านหนังสือหนัก/เที่ยวหนัก (อันนี้อาจจะไม่เกี่ยว 555) 
ส่วนตอนนี้ทำงานออฟฟิศและยังมีกิจกรรมอื่น ๆ อยู่อีกมากมาย

          ด้วยวิถีชีวิตแบบนี้ ภัทรเลือกที่จะหาวิธีการลดน้ำหนักและคุมน้ำหนักที่เหมาะกับชีวิตของตัวเอง 


          ซึ่งภัทรเชื่อว่ามันจะต้องโดนชีวิตของใครหลาย ๆ คนแน่นอน 



          ก่อนอื่นต้องมีความเข้าใจในเรื่องของ "การคุมอาหารก่อน"



          ภัทรขอแบ่งเป็น 3 part นะคะ



          - part 1 หลักพื้นฐาน ต้องเข้าใจอันนี้ก่อน
          - part 2 list สิ่งที่ควรกินและสิ่งที่ไม่ควรกิน          - part 3 เจาะลึกอาหารแต่ละเมนูไปเลย 3 หลักจำให้ขึ้นใจ ! ครบถ้วน ครอบคลุม 1. ควบคุมปริมาณอาหาร


          - อย่าให้มากเกินไป ! (กินอาหารที่ดีแต่กินเยอะ ก็อ้วนอยู่ดี >>แคลอรีที่เกินส่วนหนึ่งจะถูกเอาไปเก็บเป็นไขมันสะสม)

          - อย่าให้น้อยเกินไป ! (กินน้อยเกิน ระบบเผาผลาญ ผอมลงไวจริง แต่สุดท้ายจะโยโย่ สุขภาพเสีย) 
(ในส่วนนี้คือถ้าจะลงลึกขึ้นอยากให้ทุกคนลองเข้าเว็บนะคะ อะไรก็ได้หาจากกูเกิล เพื่อที่จะทำการหาค่า tdee และ bmr ของตัวเอง)
          - tdee (total daily energy expenditure) คือค่าของพลังงานที่ใช้ทั้งหมดในแต่ละวัน

          - bmr (basal metabolic rate) คือการเผาผลาญขั้นต่ำที่ต้องการใช้ในชีวิตแต่ละวัน อารมณ์ประมาณว่านอนนิ่ง ๆ ก็ต้องพลังงานเท่านี้)
2. สารอาหารต้องครบถ้วน *เน้นโปรตีนและผัก-ผลไม้ ลดแป้งและน้ำตาล งดไขมันเลว          - กิน macronutrients ให้ครบ (คาร์บ/โปรตีน/ไขมัน) 
             ** สิ่งที่ห้ามทำ งดแป้ง งดไขมัน ไม่เอานะคะ นึกถึงความสมดุลเข้าไว้ ถ้างดไปร่างกายเราจะขาด

             ** เราไม่งดแต่ใช้ลด ! สำหรับคนที่ลดน้ำหนักอยู่ภัทรให้โฟกัสที่สัดส่วน โปรตีน 45-50% คาร์บ 25% ไขมัน 25%
          - ผักและผลไม้อย่าให้ขาด
             ** ผักและผลไม้ช่วยให้เราอิ่มในแคลอรีที่น้อย + วิตามิน เกลือแร่มากมาย

             ** ระวังเรื่องผลไม้ ควรเลือกที่น้ำตาลน้อยเข้าไว้

             ** ไฟเบอร์ช่วยเรื่องระบบขับถ่ายและยังช่วยในเรื่องลดการดูดซึมน้ำตาล/ไขมัน ไม่ให้มันเร็วเกินไป)
3. ใช้รูปแบบการกินเสริมเพื่อลดไขมันมากขึ้น (เช่น if (intermittent fasting)/ketogenic diet) 


          >> อันนี้เป็น option เสริมจะทำหรือไม่ก็ได้นะคะ ภัทรเองก็เลือกใช้วิธี if อยู่ซึ่งในกระทู้ถัดไปภัทรจะมาบอกวิธีการทำ if
part 2 สิ่งที่ควรกินและไม่ควรกิน 


          จะบอกว่าลิสต์พวกนี้ช่วยดึงสติได้ดีมาก (สำหรับคนที่เพิ่งเริ่มต้น ลองเริ่มจากเลี่ยงของพวกนี้ก่อนก็ได้) นอกจากทำให้อ้วน แล้วยังส่งผลเสียต่อสุขภาพในระยะยาว
          สิ่งที่ควรเลี่ยง สิ่งต้องห้ามกิน ถ้าทำ งด ลด เลี่ยงของพวกนี้ไปได้ช่วยได้เยอะมากแล้ว (กินได้ในปริมาณน้อย ให้พอหายอยาก)


          - ของทอด (แคลอรีสูงและมีไขมันทรานส์) >>เปลี่ยนเป็นย่างหรือต้มแทน
          - ฟาสต์ฟู้ด (แคลอรีสูงและมีไขมันทรานส์) >>บางเมนูก็กินได้          - ขนมถุง (แคลอรีสูง/ไขมันทรานส์สูง/มีโซเดียมสูง ไม่อิ่ม ไม่มีประโยชน์) >>กินผลไม้น้ำตาลต่ำแทน          - ขนมหวาน บิงซู ไอติม (แคลอรีสูง น้ำตาลสูงมากเว่อร์)          - น้ำอัดลม/น้ำหวาน/ชานม (แคลอรีสูง น้ำตาลสูงมากเว่อร์)           - เบเกอรี่ เค้ก ครัวซองต์ คุกกี้ ฯลฯ (แคลอรีสูง ใส่น้ำตาล ใส่มาร์การีนซึ่งส่วนใหญ่จะมีไขมันทรานส์)          - เหล้า/เบียร์ (แคลอรีต่อแก้ว ต่อกระป๋องไม่ใช่น้อย ๆ ถ้าไร้สติมากกว่า 3-5 แก้วแน่นอน)          - บุฟเฟ่ต์ (มันคุมปริมาณไม่ได้เลย)          เซฟรูปนี้ไว้ดึงสติได้เลยค่ะ (ของพวกนี้กินได้บ้าง แต่ไม่ต้องกินบ่อยเนอะ)

          สิ่งที่ควรกินภัทรมีหลักการง่าย ๆ **เน้นโปรตีนและผัก-ผลไม้ กินไขมันดีไม่กินไขมันเลว ลดแป้งและน้ำตาล มาดูรายละเอียดกันค่ะ


          -
 เน้นโปรตีนสูง -- สั่งเมนูอาหารแคลอรีต่ำและเพิ่มโปรตีนเข้าไป -- 
เพิ่มไข่ต้ม/ไข่ตุ๋น/white meat เช่น อกไก่ ปลา 
หรือถ้าจะหมูหรือเนื้อให้เลือกส่วนมันน้อยหรือตัดมันทิ้ง 
หรือสั่งเมนูที่มีโปรตีนเป็นหลัก -- สเต๊ก/แซนด์วิชอกไก่)



          - ลดแป้ง -- โดยปกติปัญหาที่เกิดขึ้นคือ การกินแป้งและน้ำตาลมากเกิน **ลดข้าวลงจากปกติเป็น 1/2 หรือ 3/4 จากของเดิม



          - กินแป้งไม่ขัดสี -- ข้าวกล้องและขนมปังโฮลวีต >>มีวิตามินและแร่ธาตุรวมไปถึงไฟเบอร์กว่าแป้งที่ขัดสี ช่วยให้อยู่ท้องด้วย



          -
 กินไขมันดี -- ไขมันจากพืช 
อะโวคาโด/อัลมอนด์/เมล็ดเจีย/น้ำมันมะกอก/น้ำมันมะพร้าว 
(**ไขมันจากสัตว์พวกเบคอนก็กินได้บ้างประมาณ 10% 
ไขมันที่ไม่ควรกินเลยคือไขมันทรานส์จากฟาสต์ฟู้ด การทอด เบเกอรี่) 


 part 3 เจาะลึกแต่ละเมนูและรายชื่ออาหารที่น่ารัก


16 รายชื่อเมนูที่ควรกินและทริกการสั่ง ทริกการเลือก



          1. สุกี้น้ำและสุกี้แห้ง (สุกี้แห้งแคลสูงกว่าแต่ว่าก็กินได้บ้างถ้าอยากกิน)
          2. เมนูยำต่าง ๆ ที่ไม่ใช่ยำมาม่า (เพิ่มไข่ต้มเข้าไปจะได้โปรตีนและไขมันดี) ex: ยำวุ้นเส้น ยำปลากระป๋อง ยำไข่ต้ม          3. ต้มทั้งหลาย (ต้มจืดเต้าหู้/ต้มเลือดหมู/ต้มยำน้ำใส/แกงส้มกุ้งไม่ใส่ชะอม/แกงเลียง/แกงเหลือง/ต้มแซ่บ)          4. โจ๊ก (ควรเพิ่มเนื้อสัตว์เข้าไป เพิ่มไข่)          5. ข้าวต้ม (ควรเพิ่มเนื้อสัตว์เข้าไป เช่น เพิ่มเนื้อปลา)          6. สลัด (เลือกน้ำสลัดใสหรือถ้าเป็นครีมให้ใช้วิธีการจิ้ม ๆ เอา + 
เพิ่มโปรตีน เช่น อกไก่/ทูน่า ระวังท็อปปิ้งเสริมด้วยใส่เยอะก็ไม่ดี 
บางคนใส่ไก่ทอดเข้าไปอีก โอยยแคลอรีพวยพุ่ง)          7. เกาเหลา ใส่ผัก ใส่เนื้อเยอะ ๆ ไม่ใส่กระเทียมเจียว          8. เส้นหมี่น้ำใส ไม่ใส่กระเทียมเจียว          9. ชุดรวมผักและน้ำพริก (อย่าลืมเพิ่มโปรตีนด้วยไข่ต้มหรือปลาทูนึ่ง)          10. สเต๊กปลาย่าง/ไก่ย่าง (ไม่ต้องกินเฟรนช์ฟรายส์ ให้กินสลัดเพิ่มแทน)          11. ไข่ต้ม/ไข่ตุ๋น          12. กระเพาะปลา          13. เมี่ยงปลาเผา /ลาบหมู ส้มตำ (จริง ๆ ต้องระวังเรื่องโซเดียมด้วยนะกินได้พอนิดหน่อย)          14. salmon sashimi/tuna sashimi          15. แซนด์วิชอกไก่/ทูน่า          16. เลือกไข่ต้ม/ไข่ตุ๋น แทนไข่ดาวและไข่เจียว (เนื่องจากไข่ดาวและไข่เจียวจะอมน้ำมัน)          ** ตาราง meal plan ประมาณนี้ค่ะ (มันเป็นตัวอย่างง่าย ๆ นะคะ สามารถไปปรับใช้ให้เข้ากันกับแต่ละบุคคลไป)          ** ปริมาณขึ้นอยู่กับ tdee ของแต่บุคคลและก็กิจกรรมนะคะ สามารถเพิ่มเติมได้ให้เหมาะสมค่ะ          **
 เน้น ๆ ย้ำ ๆ ซ้ำ ๆ เราสามารถกินของที่เราอยากกินได้ 
ในปริมาณที่ไม่มากเกินไป แต่หลัก ๆ แล้วคือเราเลือกอาหารที่ดี (กินดี 80%) 
ช่วยได้เยอะมากแล้วค่ะ

รวมเมนูในเซเว่นที่เหมาะกับคนลดความอ้วน


          (ภัทรกินค่อนข้างบ่อย มันสะดวกมาก)



          - นม/โยเกิร์ต เลือกรสธรรมชาติและน้ำตาลน้อย (**ในกรณีนมเปรี้ยว/นมถั่วเหลือง โดยปกติเขาจะใส่น้ำตาลเยอะ ให้เลือกสูตรน้ำตาลน้อย)
          - ชาเขียวน้ำตาล 0%
          - พวกขนม >> เจเล่บิวตี้/ทาโร่/อองเทร่/เบนโตะ/สาหร่ายอบกรอบ (**พวกนี้กินแต่น้อย ขนมก็คือขนมนะจ๊ะ)
          - ถั่วแระญี่ปุ่น          - ไขมันดี เช่น อัลมอนด์/ถั่วลิสง/เมล็ดทานตะวัน          - ผลไม้ในเซเว่น เช่น แอปเปิล/ฝรั่ง (**ต้องยอมรับว่าราคาสูง และก็มีการใส่สารพวกสารที่ต้องคงความสด)          - กล้วย (กินตอนเช้า/กินก่อนออกกำลังกาย)          - ขนมปังโฮลวีต          - กราโนลา          - สลัดผักสด          - ไข่ต้ม/ไข่ตุ๋น          - ข้าวกล้อง/ข้าวไรซ์เบอรี          - ทูน่ากระป๋อง (เอาไปทำแซนด์วิชได้หรือกินสลัด)          - ปลากระป๋อง (ทำยำปลากระป๋องหรือต้มยำปลากระป๋อง เอาซอสออกช่วยลดโซเดียมได้)          - อาหารหมวด cp delight (อกไก่ต่าง ๆ/ข้าวกล่องคลีน)          - โจ๊ก/ข้าวต้ม (แคลน้อยดีและก็เอาไข่ในเซเว่นใส่เข้าไปเพื่อเพิ่มโปรตีน)          อาหารตามสั่งแคลสูงมาก (ประมาณ 500 kcal up)


          สั่งได้บ้าง แต่ไม่ควรเป็นเมนูประจำ



          - ข้าวผัดต่าง ๆ (ข้าวผัดอเมริกัน*)
          - ข้าวมันไก่ (โดยเฉพาะทอด)          - ข้าวกะเพราไข่ดาว          - ผัดไทยกุ้งสด          - ผัดซีอิ๊วเส้นใหญ่          - ข้าวขาหมู          - ข้าวไข่เจียว          - ข้าวคะน้าหมูกรอบ          - ข้าวหมกไก่          - ข้าวหมูแดง/หมูกรอบ (ทั้งหมู+ข้าว+ซอส+ไข่)25 ทริก สั่งอาหารให้เป็น ช่วยลดน้ำหนักได้ !


          1. เครื่องดื่ม สั่งว่าไม่หวานหรือเลือกสูตรน้ำตาลน้อย 
ไม่ต้องใส่ท็อปปิ้งเพิ่ม (อยากกินชานม ให้สั่งไม่หวาน ไม่ไข่มุก-ลดได้เกิน 
200 แคลนะ)
          2. กาแฟ เลือกกาแฟดำ (มอคค่าแคลเยอะสุด)          3. ชา-ชาเขียวน้ำตาล 0 %          4. นม/โยเกิร์ต รสธรรมชาติ (นมเปรี้ยวเหมือนจะผอม แต่น้ำตาลสูงมาก เลือกหาสูตรน้ำตาลน้อยมาซะ)          5. โยเกิร์ต เลือกกรีกโยเกิร์ต โปรตีนสูง          6. ไขมันเลือกไขมันดี (แซลมอน น้ำมันมะกอก)          7. ลอกหนังออก เพื่อลดแคลอรี          8. ไม่ทอด ผัดพอได้ อื่น ๆ ได้หมด (ต้ม/ย่าง/ตุ๋น/ปิ้ง บลา ๆ)          9. ก๋วยเตี๋ยว สั่งเกาเหลาหรือวุ้นเส้น           10. ก๋วยเตี๋ยว ไม่ใส่กระเทียมเจียว          11. ก๋วยเตี๋ยวหรือซุป เลือกน้ำใส (ไม่ปรุงเพิ่ม ก็ลดโซเดียม ลดน้ำตาล ตัวไม่บวมได้)           12. เนื้อสัตว์ เลือกไม่ติดมัน (ปลา/อกไก่/กุ้ง/หมูหรือเนื้อที่ไม่มีมัน)          13. ไม่ราดน้ำจิ้ม ใช้จิ้ม ๆ เอา          14. น้ำสลัดเลือกแบบใส          15. ขนมถุง เลือก เบนโตะ/ทาโร่/อองเทร่ (โซเดียมเยอะต้องกินน้ำตามและกินแค่พอหายอยาก)          16. อย่ากินโซเดียมมาก ตัวจะบวมน้ำ          17. ลดคาร์บจากที่เคยกินปกติ (ex : ลดข้าวลงครึ่งนึง)          18. เลือกแป้งไม่ขัดสี เช่น ข้าวกล้อง ข้าวไรซ์เบอรี          19. ลด/งด เบเกอรี่ (แคลสูงจากแป้ง/น้ำตาลและมาร์การีน)          20. กินผักในแต่ละมื้อให้เยอะขึ้น          21. ดื่มน้ำให้เยอะขึ้น ช่วยให้อิ่มท้องและช่วยระบบเผาผลาญ          22. ถ้าอยากของหวานให้กินผลไม้แทน          23. กินผลไม้น้ำตาลต่ำ (แอปเปิล/ส้ม/ฝรั่ง)          24. กินผลไม้สด แทนน้ำผลไม้ (เพราะว่าอิ่มกว่า)          25. กินผลไม้สด แทนผลไม้อบแห้ง (พวกนี้มักเคลือบน้ำตาลอีก)          สุดท้ายสิ่งที่ภัทรอยากจะบอกก็คือ เราไม่จำเป็นต้องกินดีทุกมื้อ


          กินดี 80% กินตามใจปาก 20% (หรือกินดี 70% กินตามใจปาก 30% ถ้าสายชิลลล)



          ภัทรใช้ลิสต์พวกนี้เพื่อ guideline ในการบริหารจัดการแคลอรีและสารอาหารในแต่ละวัน



          มันไม่มีกฎตายตัวนะคะ ว่าจะตามทำแบบนี้เป๊ะ ๆ เอาที่เรามีสร้างความสุขและสร้างผลลัพธ์ให้เราด้วยนะจ๊ะ 
          ถามว่าเราสามารถกินชีทมีล (cheat meal) ได้ไหม


          คำตอบคือได้ค่ะ โดยที่ทั่วไปแนะนำก็คือควรกินไม่เกินจากเดิมมาก 



          เพราะว่าถ้าเราไปยัด ๆ ที่ทำมามันอาจจะไม่ได้ประโยชน์อะไรเลย



          (ยกตัวอย่าง ภัทรก็กินเกินมาสัก 200-300 kcal)


          ภัทรเชื่อ ไม่ว่าคุณจะเป็นใคร ก็หุ่นดีได้ !


          พบกับทริกที่ สะดวก ง่าย ทำได้จริงที่นี่



          และช่องทางอื่น ๆ ดังต่อไปนี้



          - twitter : แหมทำเป็นฟิต
          - ig : patlovepats (ส่วนตัว)          - ig : doitfitdiary          - line : @doitfit          - youtube : แหมทำเป็นฟิตขอบคุณข้อมูลและภาพจาก
คุณสมาชิกหมายเลข 4084617 สมาชิกเว็บไซต์พันทิปดอทคอม 


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






แจกคู่มือคุมอาหารแบบง่าย ทำได้จริง สำหรับคนไม่มีเวลา เลือกเป็น หุ่นก็เป๊ะได้ !





อัปเดตล่าสุด 28 พฤษภาคม 2563 เวลา 15:44:41
 1,290,081 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





วิธีลดนํ้าหนัก:
อาหารลดน้ําหนัก
ลดน้ําหนัก if 
ลดน้ําหนักเร่งด่วน 
ลดนํ้าหนัก	
อาหารคลีน
สูตรลดน้ําหนัก 
ลดน้ําหนักเร่งด่วน
ลดความอ้วน
วิธีลดนํ้าหนัก


ออกกำลังกาย:
ออกกําลังกาย
ออกกําลังกายที่บ้าน
กระโดดเชือก
โยคะ
แพลงกิ้ง 
วิ่งลดน้ําหนัก
วิธีลดพุง 
ท่าออกกําลังกาย
ลดน้ําหนัก


โรค :
โรคซึมเศร้า
โรคไต
งูสวัด
โรคหัวใจ
โรคติดต่อ
เริม
โรคกระเพาะ
ปวดท้องน้อย
ปวดท้องข้างซ้าย


สมุนไพรไทย :
 สมุนไพรไทย 
มะม่วงหาวมะนาวโห่
ขมิ้นชัน
อินทผาลัม
ว่านหางจระเข้
มะเขือเทศ
ฟ้าทะลายโจร
บัวหิมะ
สมุนไพร


สุขภาพฮิต:
ลงทะเบียนฉีดวัคซีนเข็ม 3
สูตรวัคซีนเข็ม 3
อาการหลังฉีดโมเดอร์นา
อาการหลังฉีดไฟเซอร์
วัคซีน astrazeneca
โควิด 19  
covid 19 รักษา
วิตามินซี
ประกันโควิด


โควิด 19 :
covid-19  
ยาฟาวิพิราเวียร์
อาการโควิด 19
โคโรนาไวรัส  
โควิด-19 
หน้ากากอนามัย  
ตรวจโควิด 19 ฟรี 
ไวรัสโคโรนา  
อาการโควิด 19 









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































