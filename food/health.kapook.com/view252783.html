




โพรไบโอติก ยี่ห้อไหนดี ปี 2022 ช่วยแก้ท้องผูก ถ่ายง่ายขึ้น


















































































x close

















health



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

covid-19

วิธีลดน้ำหนัก

ออกกำลังกาย

สุขภาพจิต

โรค

เตือนภัย

ข่าวสุขภาพ

คลิป












kapook health > 
            อาหารเพื่อสุขภาพ












โพรไบโอติก ยี่ห้อไหนดี ปี 2022 อาหารเสริมแก้ท้องผูก ช่วยคนถ่ายยากให้ถ่ายคล่องขึ้น





2,843อ่าน














0












             แนะนำโพรไบโอติก แบคทีเรียชนิดดีช่วยย่อยอาหาร บรรเทาอาการท้องผูก ช่วยให้การขับถ่ายเป็นปกติ ว่าแต่ในปี 2022 มีโพรไบโอติกยี่ห้อไหนน่าสนใจบ้าง  




              ในท้องตลาดมีผลิตภัณฑ์อาหารเสริมโพรไบโอติกหลากหลายยี่ห้อ ซึ่งอาจตัดสินใจยากสำหรับผู้ที่กำลังมองหาโพรไบโอติกมาดูแลสุขภาพ และช่วยระบบย่อยอาหาร แก้ปัญหาท้องผูก หรือถ่ายยากให้ถ่ายง่ายขึ้น งั้นเอาเป็นว่าเราจะมาแนะนำโพรไบโอติก 2022 ว่าควรเลือกยี่ห้อไหนดี พร้อมเช็กประโยชน์และข้อควรระวังกัน
โพรไบโอติก (probiotics) คืออะไร
พบในอาหารประเภทไหนบ้าง









             โพรไบโอติก คือ กลุ่มแบคทีเรียหรือจุลินทรีย์ที่มีชีวิตที่มีอยู่ในร่างกายอยู่แล้ว จัดอยู่ในกลุ่มจุลินทรีย์ชนิดดี มีประโยชน์ เพราะหากมีปริมาณที่เหมาะสมจะช่วยเสริมการทำงานของระบบต่าง ๆ ในร่างกาย โดยนอกจากจะพบได้ในระบบทางเดินอาหาร ลำไส้ ช่องคลอดแล้ว ยังสามารถพบได้ในอาหาร เช่น โยเกิร์ต นมเปรี้ยว กิมจิ แตงกวาดอง มิโสะ เป็นต้น
โพรไบโอติก ช่วยเรื่องอะไร มีประโยชน์ไหม

โดยคุณสมบัติทั่วไปของโพรไบโอติกมีประโยชน์มากมาย เช่น 


ช่วยในเรื่องระบบขับถ่าย ทำให้ถ่ายง่ายขึ้น 


ช่วยลดอาการลำไส้แปรปรวน บรรเทาอาการท้องผูกและท้องเสีย


ช่วยปรับสมดุลการย่อยอาหารให้มีการทำงานดีขึ้น แก้ปัญหาท้องอืด


สร้างเกราะป้องกันบริเวณเยื่อบุลำไส้ ไม่ให้เชื้อโรคหลุดลอดออกจากทางเดินอาหารเข้าสู่ร่างกาย 


สร้างค่า ph ให้ลำไส้เป็นกรด เพื่อไม่ให้แบคทีเรียก่อเกิดโรคเข้ามาเจริญเติบโตในร่างกาย


กระตุ้นให้ร่างกายสร้างสารต่อต้านหรือกำจัดเชื้อจุลินทรีย์ไม่ดีออกไปผ่านการขับถ่าย 


เติมจุลินทรีย์ชนิดดีเข้าสู่ร่างกายเพื่อสร้างภูมิคุ้มกันที่แข็งแรง


          ดังนั้นถ้าขาดโพรไบโอติก ร่างกายจะอ่อนเพลียได้ง่าย ระบบย่อยอาหารแปรปรวน มีอาการท้องเสียหรือท้องผูกเรื้อรัง ภูมิคุ้มกันต่ำลง เสี่ยงต่อการเกิดโรคต่าง ๆ ได้ง่ายขึ้น 
          ทั้งนี้ ปัจจัยที่ทำให้โพรไบโอติกในร่างกายลดลง ส่วนหนึ่งมาจากการรับประทานอาหารที่ไม่มีประโยชน์กับร่างกายมากเกินไป เช่น อาหารที่มีน้ำตาลสูง แป้งที่ผ่านการขัดสี อาหารที่ตัดแต่งสารพันธุกรรม ดื่มเครื่องดื่มแอลกอฮอล์ รวมทั้งพฤติกรรมสูบบุหรี่ นอนหลับไม่สนิท ไม่ออกกำลังกาย มีภาวะเครียด และกินยาปฏิชีวนะมากเกินไป

โพรไบโอติก ต่างกับ พรีไบโอติก ยังไง








            โพรไบโอติก เป็นจุลินทรีย์ที่ดีแก่ร่างกาย ช่วยทำให้ระบบลำไส้ทำงานได้อย่างมีประสิทธิภาพ ส่วนพรีไบโอติกเป็นอาหารชนิดหนึ่งที่ร่างกายย่อยและดูดซึมไม่ได้ แต่จะถูกย่อยโดยแบคทีเรียโพรไบโอติกในลำไส้ใหญ่ เท่ากับว่า พรีไบโอติก ก็คืออาหารของโพรไบโอติกนั่นเอง หากเรากินอาหารที่มีพรีไบโอติกเยอะก็จะช่วยทำให้จุลินทรีย์โพรไบโอติกเจริญเติบโตแข็งแรง มีปริมาณมากพอที่จะส่งผลดีต่อสุขภาพ ซึ่งอาหารที่มีพรีไบโอติกก็ได้แก่ หอมแดง กระเทียม หน่อไม้ฝรั่ง ถั่วเหลือง ถั่วแดง เห็ดหอม ฝรั่ง ส้ม แอปเปิล เป็นต้น
อาหารเสริมโพรไบโอติก มีกี่แบบ

          อาหารเสริมโพรไบโอติกต่าง ๆ ตามท้องตลาดมีสายพันธุ์จุลินทรีย์โพรไบโอติกเป็นส่วนผสมทั้งรูปแบบผงแป้ง แคปซูล หรือยาเม็ดเคี้ยว เช่น  


แล็กโทบาซิลลัส แอซิโดฟิลัส (lactobacillus acidophilus) จุลินทรีย์ที่มีสรรพคุณช่วยย่อยอาหาร แก้ปัญหาท้องอืด จุกเสียด ลดอาการลำไส้แปรปรวน ดีต่อระบบขับถ่ายและระบบทางเดินปัสสาวะ 


แล็กโทบาซิลลัส เคซิไอ (lactobacillus casei) จุลินทรีย์ที่ช่วยเสริมภูมิคุ้มกันให้ร่างกาย รวมทั้งมีสรรพคุณช่วยย่อยอาหาร รักษาสมดุลลำไส้ รักษาอาการท้องร่วง และลดอาการท้องผูก 


บิฟิโดแบคทีเรีย (bifidobacteria) จุลินทรีย์ที่มีสรรพคุณช่วยควบคุมน้ำตาลและไขมันในเลือด กระตุ้นการดูดซึมอาหารและระบบขับถ่าย เหมาะสำหรับผู้ที่ต้องการลดน้ำหนัก อีกทั้งยังช่วยเพิ่มเซลล์เม็ดเลือดขาว รักษาอาการผิดปกติของทางเดินอาหาร ช่วยป้องกันมะเร็งลำไส้ 

บาซิลลัส (bacillus) จุลินทรีย์ที่มีสรรพคุณช่วยเสริมภูมิคุ้มกันร่างกาย ลดการติดเชื้อทางเดินอาหาร ช่วยให้การย่อยอาหารมีประสิทธิภาพ ลดอาการลำไส้แปรปรวน


วิธีเลือกซื้อโพรไบโอติก

1. เลือกจากวิธีรับประทาน เช่น แบบผงแป้ง หรือแบบเม็ด 


แบบผงแป้งจะต้องนำไปชงกับน้ำแล้วดื่ม บางยี่ห้ออาจจะมีกลิ่นหรือรสชาติบางอย่างที่ไม่ถูกใจนัก แต่ก็เหมาะกับคนที่กลืนยาเม็ดไม่สะดวก  


แบบเม็ดหรือแคปซูล มีทั้งแบบเคี้ยวและแบบกลืน รับประทานได้สะดวกกว่าแบบผงแป้ง แต่ขนาดบรรจุจะน้อยกว่า จึงอาจได้รับจุลินทรีย์จำนวนน้อยกว่า


2. เลือกตัวเชื้อจุลินทรีย์ที่เราต้องการมาเป็นส่วนประกอบ เช่น แล็กโทบาซิลลัส เหมาะสำหรับกระตุ้นระบบขับถ่าย ส่วนบิฟิโดแบคทีเรีย เหมาะสำหรับกระตุ้นภูมิคุ้มกัน บรรเทาอาการลำไส้แปรปรวน เป็นต้น
3. เลือกจากปริมาณเชื้อจุลินทรีย์ โดยปริมาณเชื้อแบคทีเรียต่อซองไม่ควรต่ำกว่า 1,000 ล้าน cfu (colony forming unit) โดยเฉพาะเชื้อกลุ่มที่ไม่มีเกราะหุ้มที่จะตายจากกรดในกระเพาะอาหารก่อนถึงลำไส้ เช่น แล็กโทบาซิลลัสและบิฟิโดแบคทีเรีย จึงต้องรับประทานในปริมาณสูงต่อวัน แต่ถ้าเป็นเชื้อแบคทีเรียที่มีเกราะหุ้มพิเศษ เช่น บาซิลลัส โคแอกกูแลน มีความหนาแน่นของเชื้อแบคทีเรีย 1,000-2,000 ล้าน cfu ก็เพียงพอ 
4. ตรวจสอบว่าผลิตภัณฑ์นั้นมีการเสริมใยอาหาร พรีไบโอติกหรืออาหารของแบคทีเรียโพรไบโอติกรวมอยู่ด้วยเสมอ หรือเรียกว่าซินไบโอติก (synbiotic) ซึ่งจะช่วยให้โพรไบโอติกทำงานได้ดีขึ้น  
5. ตรวจสอบข้อมูลบนกล่องของผลิตภัณฑ์เสริมอาหาร ดังนี้


อ่านฉลากหลังกล่องว่ามีเลข อย. หรือไม่เพื่อความปลอดภัย 


มีการระบุชื่อสายพันธุ์โพรไบโอติกหรือไม่ เพื่อกันการแอบอ้างหรือโดนหลอก 




ระบุวิธีการใช้และวิธีเก็บรักษา


ตรวจสอบวันหมดอายุ และบรรจุภัณฑ์ไม่มีรอยฉีกขาดหรือรอยรั่วเพื่อป้องกันสิ่งสกปรก



โพรไบโอติก กับผลข้างเคียงและข้อควรระวัง



ไม่ควรรับประทานในปริมาณที่สูงเกินไป เพราะจะทำให้เกิดลมในท้อง ท้องอืด หรือแน่นท้องได้


ผู้ที่มีโรคประจำตัว เด็กเล็ก คุณแม่ที่กำลังตั้งครรภ์ หรือผู้สูงอายุควรปรึกษาแพทย์ก่อนการใช้ผลิตภัณฑ์โพรไบโอติก



โพรไบโอติก ยี่ห้อไหนดี ปี 2022

              ผลิตภัณฑ์โพรไบโอติกยี่ห้อไหนดี เรารวมมาให้ตรงนี้แล้ว
1. โปรบิแล็ค โพรไบโอติกและอินูลิน



ภาพจาก dutchmilldelivery.com




          ผลิตภัณฑ์โพรไบโอติกและพรีไบโอติก ประกอบไปด้วยโพรไบโอติก 2 สายพันธุ์ คือ แล็กโทบาซิลลัส รามโนซัส (lgg) ช่วยกระตุ้นระบบภูมิคุ้มกัน และบิฟิโดแบคทีเรียม อะนิมอนิส (bb-12) ช่วยปรับสมดุลระบบย่อยอาหารและระบบขับถ่าย พร้อมอินูลินซึ่งเป็นอาหารของโพรไบโอติก แต่ละซองมีจุลินทรีย์ที่มีชีวิต 2,000 ล้านตัว ซึ่งเพียงพอต่อความต้องการในแต่ละวัน

ขนาด : 1 กรัม ต่อซอง (1 กล่อง บรรจุ 30 ซอง)
วิธีรับประทาน :  วันละ 1 ซอง โรยบนอาหาร หรือผสมกับน้ำอุณหภูมิห้อง ห้ามผสมกับน้ำร้อน หรือโรยบนอาหารร้อน เพราะจะทำให้จุลินทรีย์ตายและมีประสิทธิภาพลดลง หรือรับประทานเปล่า ๆ โดยไม่ต้องผสม
ราคาปกติ : 750 บาท


2. probac7



ภาพจาก interpharma.co.th




         ผลิตภัณฑ์โพรไบโอติกมีเชื้อแบคทีเรียถึง 6 ชนิด มีจำนวนเชื้อมากกว่า 20,000 ล้าน cfu ต่อซอง และพรีไบโอติกอีก 1 ชนิด รวมเป็น 7 ชนิด มากกว่ายี่ห้ออื่น ๆ ที่จะมีแบคทีเรีย 1-3 ชนิด ช่วยฟื้นฟูจากอาการลำไส้แปรปรวน ท้องผูกและท้องเสียเรื้อรัง ช่วยปรับสมดุลระบบขับถ่าย เสริมภูมิต้านทาน ช่วยชะลอวัยจากอนุมูลอิสระด้วย

ขนาด : 2 กรัม ต่อซอง (1 กล่อง บรรจุ 30 ซอง)
วิธีรับประทาน : วันละ 2 ซอง (เช้า-เย็น) โดยฉีกซองเทใส่ปาก หรือชงกับน้ำเย็น รสชาติเหมือนน้ำส้ม สามารถรับประทานควบคู่กับยารักษาโรคลำไส้แปรปรวนได้ โดยทานให้ห่างกัน 30 นาที
ราคาปกติ : 1,800 บาท 


3. vistra bifido balance



ภาพจาก vistra.co.th




         ผลิตภัณฑ์โพรไบโอติกนำเข้าจากประเทศญี่ปุ่น ใน 1 เม็ด ประกอบด้วยบิฟิโดแบคทีเรียม ลองกัม สายพันธุ์ bb536 จำนวน 1,300 ล้านตัว ปริมาณ 150 มิลลิกรัม เหมาะกับผู้ที่มีปัญหาระบบขับถ่าย ท้องผูกเป็นประจำ สามารถเพิ่มความอ่อนนุ่มของอุจจาระได้ 

ขนาด : 30 เม็ด ต่อขวด
วิธีรับประทาน : วันละ 1 เม็ดก่อนนอน
ราคาปกติ : 690 บาท


4. blackmores probiotics+daily balance



ภาพจาก blackmores.co.th




         แบลคมอร์ส โพรไบโอติกส์ + เดลี่ บาลานซ์ ขวดนี้ประกอบด้วยโพรไบโอติก ได้แก่ บิฟิโดแบคทีเรียม แล็กทิส, แล็กโทบาซิลลัส แอซิโดฟิลัส และแล็กโทบาซิลลัส พาราคาเซอิ และอินูลิน รวมทั้งพรีไบโอติก ทั้งหมด 71.85 พันล้าน cfu ต่อกรัม ช่วยฟื้นฟูและปรับสมดุลของระบบย่อยอาหาร เหมาะสำหรับผู้ที่มีปัญหาเกี่ยวกับระบบขับถ่าย รับประทานอาหารที่มีกากใยน้อย อาหารที่มีไขมันและน้ำตาลสูง ผู้สูงอายุที่ระบบทางเดินอาหารทำงานได้น้อยลง รวมถึงผู้ที่มีภาวะเครียดจากปัญหาต่าง ๆ จนส่งผลกระทบต่อระบบทางเดินทางอาหาร

ขนาด : 30 แคปซูล ต่อขวด
วิธีรับประทาน : รับประทานพร้อมอาหาร วันละ 1 แคปซูล ทุกวัน
ราคาปกติ : 1,620 บาท


5. แบรนด์อินเนอร์ไชน์ โพรไบโอ



ภาพจาก brandsworld.co.th




         ผลิตภัณฑ์เสริมอาหารโพรไบโอติก สูตรซินไบโอติก (synbiotic) ประกอบด้วยจุลินทรีย์โพรไบโอติก 2 ชนิด ได้แก่ บาซิลลัส โคแอกกูแลน (bacillus coagulans) และแล็กโทบาซิลลัส แอซิโดฟิลัส  (lactobacillus acidophilus) พร้อมกับไซโล-โอลิโกแซ็กคาไรด์ (xylo-oligosaccharides) ที่เป็นแหล่งอาหารของจุลินทรีย์โพรไบโอติก รวมทั้งมีใยอาหาร เพิ่มกากในระบบทางเดินอาหาร ช่วยกระตุ้นการขับถ่าย เหมาะสำหรับผู้ที่มีปัญหาระบบขับถ่ายและมีอาการลำไส้แปรปรวน มีปัญหาผิวพรรณไม่สดใส หรือมักมีอาการแพ้โดยไม่ทราบสาเหตุ

ขนาด : 3.4 กรัม  ต่อซอง (1 ซองใหญ่ บรรจุ 30 ซอง) 
วิธีรับประทาน : วันละ 1-2 ซอง โดยรับประทานพร้อมน้ำ 1-2 แก้ว 
ราคาปกติ : 1,080 บาท


6. นิวทริไลท์ โพรไบโอติก 



ภาพจาก amway.co.th




          ผลิตภัณฑ์เสริมอาหารโพรไบโอติก มีจุลินทรีย์ ได้แก่ บิฟิโดแบคทีเรียม แล็กทิส, แล็กโทบาซิลลัส แอซิโดฟิลัส และแล็กโทบาซิลลัส พาราคาเซอิ ช่วยปรับสมดุลร่างกายให้ลำไส้ทำงานปกติ แก้ปัญหาท้องอืดท้องเฟ้อ ช่วยในการขับถ่าย

ขนาด : 1.5 กรัม  ต่อซอง (1 กล่อง บรรจุ 30 ซอง) 
วิธีรับประทาน : เทผลิตภัณฑ์โพรไบโอติก 1 ซอง ลงในน้ำอุณหภูมิห้องปริมาณ 150 มิลลิลิตร ชงให้เข้ากันแล้วดื่มภายใน 5 นาที
ราคาปกติ : 1,650 บาท


7. hyperbiotics pro-15



ภาพจาก hyperbiotics.com




          ผลิตภัณฑ์เสริมอาหารโพรไบโอติกจากประเทศสหรัฐอเมริกา มีจุลินทรีย์ถึง 15 สายพันธุ์ เช่น แล็กโทบาซิลลัส แพลนทารัม, แล็กโทบาซิลลัส คาเซอิ, บิฟิโดแบคทีเรียม ลองกัม, แล็กโทบาซิลลัส รามโนซัส เป็นต้น ประกอบด้วยโพรไบโอติก 5 พันล้าน cfu ต่อกรัม ช่วยให้ระบบลำไส้ทำงานอย่างมีประสิทธิภาพ ย่อยอาหารและขับถ่ายดีขึ้น นอกจากนี้ยังปราศจากกลูเตน ปราศจากผลิตภัณฑ์นม ไม่ใส่น้ำตาล ผู้ที่รับประทานมังสวิรัติกินได้

ขนาด : 1 กระปุก บรรจุ 60 เม็ด
วิธีรับประทาน : วันละ 1 เม็ด หรือรับประทานสูงสุด 3 เม็ดต่อวัน ถ้าต้องการแบบเข้มข้น
ราคาประมาณ : 899 บาท


8. nature's bounty acidophilus probiotic



ภาพจาก herbspro.com




          อาหารเสริมโพรไบโอติกแบรนด์ดัง นำเข้าจากสหรัฐอเมริกา ประกอบด้วยจุลินทรีย์ชนิดแล็กโทบาซิลลัส แอซิโดฟิลัส กว่า 100 ล้าน cfu ช่วยปรับสมดุลทางเดินอาหาร โดยเพิ่มปริมาณจุลินทรีย์ที่มีประโยชน์ให้มากขึ้น ลดปริมาณจุลินทรีย์ที่เป็นโทษลง จึงช่วยกระตุ้นระบบภูมิคุ้มกันของร่างกายเพื่อต่อสู้กับเชื้อจุลินทรีย์ที่เป็นอันตราย พร้อมกับช่วยให้ขับถ่ายได้ดีขึ้น 

ขนาด : 1 กระปุก บรรจุ 120 เม็ด
วิธีรับประทาน : วันละ 1 เม็ด พร้อมอาหารหรือขณะท้องว่าง
ราคาประมาณ : 350 บาท


           ใครอยากเสริมโพรไบโอติกเพื่อช่วยการขับถ่าย ปรับสมดุลของลำไส้ ก็ลองเลือกดูเลยว่าจะกินโพรไบโอติกยี่ห้อไหนดี ทั้งนี้ควรรับประทานอย่างเหมาะสม ควบคู่กับอาหารครบ 5 หมู่ และหากไม่แน่ใจว่าตัวเราสามารถรับประทานได้หรือไม่ ควรไปปรึกษาแพทย์เพื่อให้เกิดความมั่นใจมากยิ่งขึ้น 
บทความเกี่ยวกับอาการท้องผูกและวิธีแก้ท้องผูก

​​​​     ​​​​► 10 สูตรระบายท้องทำง่าย ช่วยถ่ายคล่อง แก้ท้องผูกได้อยู่หมัด !
​​​​     ​​​​► คลิป 3 สูตรแก้ท้องผูกด้วยของใกล้ตัว กินเป็นยาช่วยระบาย
​​​​     ​​​​► 9 ผลไม้ช่วยขับถ่าย หากินง่าย แก้ท้องผูกได้อยู่หมัด
​​​​     ​​​​► 10 เมนูอาหารไทยแก้ท้องผูก กินแล้วปลุกระบบขับถ่าย
​​​​     ​​​​► บอกลาอาการท้องผูก ด้วย 10 วิธีง่าย ๆ ช่วยให้ถ่ายได้ทุกเช้า
​​​​     ​​​​► 10 สมุนไพรแก้ท้องผูก ปราบทุกอาการถ่ายยากให้อยู่หมัด
​​​​     ​​​​► ท้องผูก โอ๊ย...อึดอัด ถ่ายไม่ออกนาน ๆ อันตรายหรือเปล่านะ ?
 

ขอบคุณข้อมูลและภาพจาก : dutchmilldelivery.com, interpharma.co.th, vistra.co.th, blackmores.co.th, brandsworld.co.th, amway.co.th, hyperbiotics.com, herbspro.com, โรงพยาบาลกรุงเทพสิริโรจน์, โรงพยาบาลนนทเวช, โรงพยาบาลบำรุงราษฎร์, คณะเภสัชศาสตร์ มหาวิทยาลัยธรรมศาสตร์, สำนักงานคณะกรรมการอาหารและยา
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













โพรไบโอติก ยี่ห้อไหนดี ปี 2022 อาหารเสริมแก้ท้องผูก ช่วยคนถ่ายยากให้ถ่ายคล่องขึ้น




โพสต์เมื่อ 25 กุมภาพันธ์ 2565 เวลา 14:53:49
 2,843 อ่าน




top






วิธีลดนํ้าหนัก:
อาหารลดน้ําหนัก
ลดน้ําหนัก if 
ลดน้ําหนักเร่งด่วน 
ลดนํ้าหนัก	
อาหารคลีน
สูตรลดน้ําหนัก 
ลดน้ําหนักเร่งด่วน
ลดความอ้วน
วิธีลดนํ้าหนัก


ออกกำลังกาย:
ออกกําลังกาย
ออกกําลังกายที่บ้าน
กระโดดเชือก
โยคะ
แพลงกิ้ง 
วิ่งลดน้ําหนัก
วิธีลดพุง 
ท่าออกกําลังกาย
ลดน้ําหนัก


โรค :
โรคซึมเศร้า
โรคไต
งูสวัด
โรคหัวใจ
โรคติดต่อ
เริม
โรคกระเพาะ
ปวดท้องน้อย
ปวดท้องข้างซ้าย


สมุนไพรไทย :
 สมุนไพรไทย 
มะม่วงหาวมะนาวโห่
ขมิ้นชัน
อินทผาลัม
ว่านหางจระเข้
มะเขือเทศ
ฟ้าทะลายโจร
บัวหิมะ
สมุนไพร


สุขภาพฮิต:
ลงทะเบียนฉีดวัคซีนเข็ม 3
สูตรวัคซีนเข็ม 3
อาการหลังฉีดโมเดอร์นา
อาการหลังฉีดไฟเซอร์
วัคซีน astrazeneca
โควิด 19  
covid 19 รักษา
วิตามินซี
ประกันโควิด


โควิด 19 :
covid-19  
ยาฟาวิพิราเวียร์
อาการโควิด 19
โคโรนาไวรัส  
โควิด-19 
หน้ากากอนามัย  
ตรวจโควิด 19 ฟรี 
ไวรัสโคโรนา  
อาการโควิด 19 









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































