




นํ้ามันมะกอก ประโยชน์ดียังไง พร้อมวิธีกินน้ำมันมะกอกเวอร์จิ้น


















































































x close

















health



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

covid-19

วิธีลดน้ำหนัก

ออกกำลังกาย

สุขภาพจิต

โรค

เตือนภัย

ข่าวสุขภาพ

คลิป












kapook health > 
            อาหารเพื่อสุขภาพ












น้ำมันมะกอก ประโยชน์ดียังไง ถ้าอยากกินเพียว ๆ ควรเลือกแบบไหนดี





10,903อ่าน














0












             น้ำมันมะกอกขึ้นชื่อว่าเป็นน้ำมันเพื่อสุขภาพที่หลายคนนิยมนำมาปรุงอาหารรับประทาน แต่ทราบไหมคะว่า ต้องเลือกใช้อย่างไรถึงไม่สูญเสียคุณค่าทางอาหารมากเกินไป 




            น้ำมันมะกอก (olive oil) คือ น้ำมันธรรมชาติที่สกัดจากผลมะกอก จัดเป็นน้ำมันพืชที่มีกรดไขมันดี และมีวิตามินชนิดต่าง ๆ ที่มีประโยชน์ต่อสุขภาพ ปัจจุบันคนจึงนิยมนำมาบริโภคกันมากขึ้น ดังนั้นเพื่อการบริโภคน้ำมันมะกอกอย่างสบายใจ เรามาทำความรู้จักน้ำมันมะกอกกันอย่างชัด ๆ ว่ามีสรรพคุณดียังไง แต่ละชนิดควรกินและใช้อย่างไร


 


น้ำมันมะกอกมีกี่แบบ








          น้ำมันมะกอกสามารถนำไปทำอาหารได้ทั้งเมนูผัด ทอด หรือทำน้ำสลัด ซึ่งการทำอาหารแต่ละอย่างก็จะใช้น้ำมันมะกอกต่างประเภทกัน โดยชนิดของน้ำมันมะกอกก็จะแบ่งออกตามการสกัด ความบริสุทธิ์ และปริมาณกรดไขมันในน้ำมัน ซึ่งก็จะแบ่งน้ำมันมะกอกได้ 5 ชนิดหลัก ๆ ดังนี้

1. น้ำมันมะกอกเอ็กซ์ตร้า เวอร์จิน (extra-virgin olive oil)

             น้ำมันมะกอกบริสุทธิ์ มีสีเขียวเข้ม กลิ่นมะกอกชัด เพราะผลิตโดยวิธีสกัดเย็น เพื่อป้องกันไม่ให้วิตามินจากธรรมชาติเปลี่ยนแปลงไปเมื่อสัมผัสกับอุณหภูมิสูง จึงสามารถรักษารสชาติและกลิ่นหอมตามธรรมชาติไว้ครบถ้วน มีความเป็นกรดต่ำ สามารถปรุงอาหารได้สด ๆ โดยไม่ต้องผสมกับส่วนผสมอื่น ๆ เหมาะทำเป็นน้ำซอสหรือน้ำสลัดต่าง ๆ แต่ไม่ควรนำไปทอด ผัด หรือผ่านกรรมวิธีที่มีความร้อน เพราะมีจุดเกิดความร้อนต่ำ ไหม้ง่าย และอาจจะทำให้เสียคุณค่าทางโภชนาการไป
2. น้ำมันมะกอกเวอร์จิน (virgin olive oil)

             น้ำมันมะกอกบริสุทธิ์สกัดเย็นแต่ไม่ผ่านการกลั่น ให้กลิ่นหอมและมีรสชาติอ่อน ๆ ที่เป็นธรรมชาติมากกว่า มีความเป็นกรดสูง ทนต่อความร้อนได้ดี เหมาะสำหรับการปรุงโดยใช้ความร้อนต่ำ เช่น ทำเป็นน้ำซอสหรือน้ำสลัด เป็นต้น
3. น้ำมันมะกอกผ่านกรรมวิธี (refined olive oil)

           น้ำมันมะกอกสกัดจากกรรมวิธีทางเคมี เพื่อให้ได้น้ำมันมะกอกที่มีความใส ดังนั้น กลิ่น รส และสี จากผลมะกอกจึงหลุดหายไปพอสมควร แต่ก็ยังคงหลงเหลือกรดไขมันและคุณค่าทางสารอาหารจากผลมะกอกอยู่บ้าง เหมาะจะนำมาปรุงอาหารประเภทที่ต้องใช้อุณหภูมิสูง ๆ อย่างเมนูทอด เพราะทนต่อความร้อนได้ดี และเป็นน้ำมันมะกอกที่ราคาไม่สูงมากนัก 
4. น้ำมันมะกอกแบบผสม (pure olive oil)

             น้ำมันมะกอกที่เกิดจากการผสมน้ำมันบริสุทธิ์หรือน้ำมันบริสุทธิ์กับน้ำมันที่ผ่านการกลั่นแล้ว อุดมไปด้วยวิตามินอี เหมาะสำหรับปรุงอาหารที่ใช้ความร้อนไม่นานมาก เช่น เมนูผัด เป็นต้น
5. น้ำมันมะกอก ชนิดสกัดมาจากกากมะกอก (olive pomace oil)

          เป็นน้ำมันมะกอกที่มีคุณภาพไม่สูงนัก สกัดมาจากน้ำมันและกากมะกอกที่ตกค้างอยู่ ผสมกับน้ำมันบริสุทธิ์เล็กน้อยเพื่อปรับปรุงคุณภาพ จึงทำให้มีราคาถูก และเหมาะสำหรับการปรุงอาหารที่ต้องใช้ความร้อนสูงอย่างเมนูทอด

คุณค่าทางโภชนาการของน้ำมันมะกอก

          กระทรวงเกษตรสหรัฐอเมริกา (usda) ให้ข้อมูลโภชนาการของน้ำมันมะกอกชนิดที่ใช้ปรุงสลัด ในปริมาณ 1 ช้อนโต๊ะ หรือราว ๆ 14 กรัม ดังนี้
     - พลังงาน 124 กิโลแคลอรี
     - ไขมันทั้งหมด 14 กรัม
     - แคลเซียม 0.14 มิลลิกรัม
     - ธาตุเหล็ก 0.078 มิลลิกรัม
     - โพแทสเซียม 0.14 มิลลิกรัม
     - โซเดียม 0.28 มิลลิกรัม
     - โคลีน 0.042 มิลลิกรัม
     - วิตามินอี 2.02 มิลลิกรัม
     - วิตามินเค 8.43 ไมโครกรัม
     - กรดไขมันอิ่มตัวทั้งหมด 1.93 กรัม
          - กรดไขมันชนิดอิ่มตัว (sfa 16:0) 1.58 กรัม
          - กรดไขมันชนิดอิ่มตัว (sfa 18:0) 0.273 กรัม
     - กรดไขมันไม่อิ่มตัวเชิงเดี่ยวทั้งหมด 10.2 กรัม
          - กรดไขมันไม่อิ่มตัวเชิงเดี่ยว (mufa 16:1) 0.176 กรัม
          - กรดไขมันไม่อิ่มตัวเชิงเดี่ยว (mufa 18:1) 9.98 กรัม
          - กรดไขมันไม่อิ่มตัวเชิงเดี่ยว (mufa 20:1) 0.044 กรัม
     - กรดไขมันไม่อิ่มตัวเชิงซ้อนทั้งหมด 1.47 กรัม
          - กรดไขมันไม่อิ่มตัวเชิงซ้อน (pufa 18:2) 1.37 กรัม
          -  กรดไขมันไม่อิ่มตัวเชิงซ้อน (pufa 18:3) 0.107 กรัม

น้ำมันมะกอก ประโยชน์ดีอย่างไรในด้านสุขภาพ








             มาดูกันว่า สรรพคุณของน้ำมันมะกอก ดีต่อสุขภาพยังไงบ้าง
1. มีกรดไขมันดีหลายชนิด ช่วยไล่ไขมันเลว

          น้ำมันมะกอกมีสัดส่วนของกรดไขมันดีอยู่หลายชนิดด้วยกัน ไม่ว่าจะเป็นกรดไขมันไม่อิ่มตัวเชิงเดี่ยว (monounsaturated fatty acid) หรือที่เรียกอีกอย่างว่า กรดโอเลอิก (oleic acid) ซึ่งเป็นไขมันชนิดดีต่อสุขภาพที่มีการศึกษาทางการแพทย์พบว่า มีส่วนช่วยลดคอเลสเตอรอลในเลือดได้ อีกทั้งยังช่วยลดภาวะการอักเสบต่าง ๆ ที่อาจเกิดขึ้นกับเซลล์ในร่างกาย 
          นอกจากนี้ในน้ำมันมะกอกก็ยังมีกรดไขมันไม่อิ่มตัวเชิงซ้อน (polyunsaturated fatty acid) ซึ่งเป็นกรดไขมันที่ช่วยลดระดับคอเลสเตอรอลในเลือดได้เช่นกัน ที่สำคัญน้ำมันมะกอกยังมีสรรพคุณกระตุ้นระดับฮอร์โมนอะดิโพเนคติน (adiponectin) ซึ่งเป็นฮอร์โมนที่ทำหน้าที่สำคัญในการกำจัดไขมันในร่างกาย ซึ่งเป็นการไล่ไขมันเลวออกไปจากร่างกายได้อีกแรง

2. อาจช่วยลดน้ำหนักได้

             การศึกษาหลาย ๆ ชิ้นเห็นตรงกันว่า การบริโภคน้ำมันมะกอกไม่มีผลต่อภาวะน้ำหนักขึ้น ทั้งยังอาจช่วยในการควบคุมน้ำหนักตัวได้ เพราะน้ำมันมะกอกอุดมไปด้วยไขมันชนิดดี และเป็นอาหารสำคัญในการลดน้ำหนักแบบเมดิเตอร์เรเนียน (mediterranean diet) ที่เน้นกินผักสด ผลไม้ ปลา น้ำมันมะกอก เนื้อไม่ติดมัน ธัญพืช และไวน์แดง อีกทั้งน้ำมันมะกอกยังมีส่วนกระตุ้นฮอร์โมนอะดิโพเนคติน (adiponectin) ที่ช่วยกำจัดไขมันในร่างกายด้วย
3. ลดความเสี่ยงโรคหัวใจ

             จากสรรพคุณของน้ำมันมะกอกที่ช่วยลดระดับไขมันเลวในเลือดก็ส่งผลดีต่อสุขภาพหัวใจด้วยเช่นกัน และในน้ำมันมะกอกก็ยังมีวิตามินและโพลีฟีนอลต่าง ๆ เช่น วิตามินอี วิตามินเค และสารต้านอนุมูลอิสระ ที่มีส่วนช่วยลดการติดเชื้อในร่างกาย ปรับความดันโลหิต บำรุงสุขภาพหัวใจให้ทำงานได้อย่างเป็นปกติ จึงลดความเสี่ยงในการเกิดโรคหัวใจและหลอดเลือดได้ 
4. มีสารต้านการอักเสบที่สำคัญ ช่วยลดความเสี่ยงโรคเรื้อรัง

          สารต้านการอักเสบที่สำคัญดังกล่าวมีชื่อว่า สารโอลีโอแคนทอล (oleocanthal) เป็นสารต้านอนุมูลอิสระที่พบได้ในน้ำมันมะกอกเอ็กซ์ตร้า เวอร์จิน ซึ่งนักวิทยาศาสตร์บางคนประเมินว่า โอลีโอแคนทอลในน้ำมันมะกอกบริสุทธิ์พิเศษในปริมาณ 3.4 ช้อนโต๊ะ (50 มล.) จะมีผลคล้ายกันกับ 10% ของปริมาณไอบูโพรเฟนในผู้ใหญ่
          สอดคล้องกับการศึกษาวิจัยอื่น ๆ ที่พบว่า กรดไขมันโอเลอิกในน้ำมันมะกอก มีสรรพคุณต้านการอักเสบที่สำคัญที่ช่วยยับยั้งยีนและโปรตีนชนิดที่กระตุ้นการอักเสบของร่างกาย ช่วยลดความเสี่ยงโรคเรื้อรังต่าง ๆ ได้มากมาย เช่น โรคมะเร็ง โรคหัวใจ โรคเบาหวานชนิดที่ 2 โรคอัลไซเมอร์ โรคข้ออักเสบ รวมไปถึงโรคอ้วน 

5. ช่วยลดความเสี่ยงเส้นเลือดในสมองแตก ตีบ ตัน

             สำหรับประโยชน์ของน้ำมันมะกอกด้านนี้ก็ถูกศึกษาวิจัยกันอย่างกว้างขวาง อย่างการศึกษาชิ้นหนึ่งที่ทดลองกับกลุ่มอาสาสมัครจำนวน 841,000 พบว่า น้ำมันมะกอกเป็นแหล่งของกรดไขมันชนิดไม่อิ่มตัวเชิงเดี่ยวชนิดเดียวที่มีส่วนช่วยลดความเสี่ยงโรคเส้นเลือดในสมองแตก ตีบ ตัน (stroke) ได้ และอีกการทดลองที่มีผู้เข้าร่วม 140,000 คน ก็พบว่าคนที่บริโภคน้ำมันมะกอกจะมีความเสี่ยงโรคสโตรกต่ำกว่ามาก เมื่อเทียบกับกลุ่มที่ไม่รับประทานน้ำมันมะกอกเลย
6. ช่วยต้านแบคทีเรีย

              น้ำมันมะกอกมีสารอาหารดี ๆ ที่ช่วยยับยั้งและกำจัดเชื้อแบคทีเรียก่อโรคได้ โดยเฉพาะเชื้อแบคทีเรียเฮลิโคแบคเตอร์ ไพโลไร (helicobacter pylori) ซึ่งเป็นเชื้อแบคทีเรียในกระเพาะอาหาร ที่ทำให้เกิดการอักเสบของกระเพาะอาหาร หรือโรคมะเร็งกระเพาะอาหาร โดยนักวิจัยแนะนำว่า การรับประทานน้ำมันมะกอกเอ็กซ์ตร้า เวอร์จิน วันละ 30 กรัม ต่อเนื่องเป็นเวลา 2 สัปดาห์ขึ้นไป จะช่วยกำจัดความเสี่ยงการติดเชื้อแบคทีเรียเฮลิโคแบคเตอร์ ไพโลไร ได้ประมาณ 10-40%
7. ช่วยบำรุงความจำ

             มีการศึกษาพบว่า เมนูอาหารที่มีน้ำมันมะกอกเป็นส่วนประกอบ อย่างการกินแบบเมดิเตอร์เรเนียน มีส่วนช่วยบำรุงประสาทและสมองในด้านการจดจำ การคิด การทำความเข้าใจ ทั้งยังอาจช่วยป้องกันโรคอัลไซเมอร์ได้อีกด้วย 
8. ช่วยบรรเทาอาการซึมเศร้า

             ผลการศึกษาในปี 2013 พบว่า สารประกอบในน้ำมันมะกอกเอ็กซ์ตร้า เวอร์จิน มีส่วนช่วยปกป้องระบบประสาท และมีประโยชน์ในการรักษาอาการซึมเศร้า รวมไปถึงโรควิตกกังวลต่าง ๆ นอกจากนี้ยังมีการวิจัยที่พบว่า ผู้ที่รับประทานอาหารที่มีไขมันทรานส์ ซึ่งเป็นไขมันตัวร้ายจากการกินอาหารฟาสต์ฟู้ด เบเกอรี่ จะมีความเสี่ยงภาวะซึมเศร้าได้มากกว่าผู้ที่รับประทานน้ำมันมะกอกเป็นประจำ
9. ดีต่อสุขภาพตับ

          กรดไขมันไม่อิ่มตัวเชิงเดี่ยว (mufa) บวกกับสารฟีนอลิกที่มีอยู่มากในน้ำมันมะกอก เป็นส่วนสำคัญที่ช่วยป้องกันการอักเสบของเซลล์ ช่วยป้องกันภาวะเครียดออกซิเดชั่น (oxidative stress) และยังป้องกันภาวะดื้ออินซูลิน รวมไปถึงปัจจัยเสี่ยงต่าง ๆ ที่อาจทำลายตับของเราได้ ดังนั้นใครอยากมีสุขภาพตับที่ดีก็อย่าลืมกินน้ำมันมะกอกกันด้วยนะคะ
          และนอกจากประโยชน์ของน้ำมันมะกอกในด้านสุขภาพแล้ว เรายังสามารถใช้น้ำมันมะกอกเสริมความงามได้ด้วยนะ

น้ำมันมะกอก กับประโยชน์ด้านความงาม

          ในวงการบิวตี้มีการใช้น้ำมันมะกอกบำรุงและดูแลความงามกันมายาวนาน ยกตัวอย่างเช่น 


ใช้ทาผิวเพิ่มความชุ่มชื้น บำรุงให้ผิวสุขภาพดี


ใช้ทำสครับขัดผิว โดยผสมกับน้ำผึ้ง น้ำตาลทรายแดง ช่วยให้ผิวดูเปล่งปลั่ง


แช่มือหรือเท้าลงในน้ำมันมะกอก เพื่อช่วยบำรุงมือ เล็บ


ผสมน้ำมันมะกอกกับน้ำผึ้ง ไข่แดง แล้วใช้มาสก์หน้า เพื่อให้ใบหน้าดูมีน้ำมีนวล


ทาน้ำมันมะกอกที่คิ้วแล้วนวดเบา ๆ 5-10 วัน ทุกวัน ช่วยแก้ปัญหาคิ้วบาง เพราะในน้ำมันมะกอกมีวิตามินที่ช่วยบำรุงขนคิ้วให้แข็งแรงและดกดำ สีเข้มชัดมากยิ่งขึ้น


ใช้หมักผม เพิ่มความเงางามและแก้ปัญหาผมชี้ฟู


ใช้ล้างเครื่องสำอางที่ติดบนใบหน้า


บำรุงริมฝีปากให้นุ่มชุ่มชื้น 


          นอกจากนี้น้ำมันมะกอกยังถูกนำไปเป็นส่วนประกอบในเครื่องสำอางต่าง ๆ เป็นสกินแคร์ดูแลผิวพรรณ ทำเป็นยา หรือสบู่ รวมถึงทำเป็นเชื้อเพลิงสำหรับใช้กับตะเกียงน้ำมันแบบดั้งเดิมได้อีกด้วย

วิธีกินน้ำมันมะกอก กินเพียว ๆ ได้ไหม








             หากต้องการกินน้ำมันมะกอกสด ๆ โดยไม่ผ่านความร้อน ควรเลือกน้ำมันมะกอกเอ็กซ์ตร้า เวอร์จิน (extra-virgin olive oil) เพราะเป็นน้ำมันมะกอกที่ยังไม่ผ่านกรรมวิธีใด ๆ จึงให้คุณประโยชน์สูงกว่าน้ำมันมะกอกประเภทอื่น และกลิ่นไม่แรงมาก โดยจะใช้ทำน้ำซอส น้ำสลัดต่าง ๆ หรือจะทาขนมปังก็ได้เช่นกัน แต่ควรกินในปริมาณที่เหมาะสมนะคะ คือไม่เกิน 2 ช้อนโต๊ะต่อวัน (ราว ๆ 28 กรัม)
ข้อควรระวังในการกินและใช้น้ำมันมะกอก

          แม้จะมีประโยชน์ต่อสุขภาพหลายด้าน แต่การรับประทานน้ำมันมะกอกก็มีข้อควรระวัง ดังนี้


หากรับประทานมากเกินไปอาจมีอาการคลื่นไส้ อาเจียน ได้ในบางคน


หญิงตั้งครรภ์และหญิงให้นมบุตรควรระมัดระวังในการกินน้ำมันมะกอก โดยไม่ควรบริโภคน้ำมันมะกอกพียว ๆ แต่สามารถกินน้ำมันมะกอกที่ปรุงในเมนูอาหารได้ 


ผู้ป่วยที่รับประทานยาลดความดันโลหิต หรือมีภาวะความดันโลหิตต่ำ ควรระมัดระวังการกินน้ำมันมะกอก เพราะน้ำมันชนิดนี้อาจทำให้ความดันโลหิตต่ำลง ซึ่งอาจไปเสริมฤทธิ์ยาจนความดันโลหิตต่ำเกินเกณฑ์ที่ควรจะเป็น


ผู้ป่วยโรคเบาหวานควรวัดระดับน้ำตาลในเลือดในช่วงที่รับประทานน้ำมันมะกอกด้วย เพราะน้ำมันมะกอกอาจส่งผลให้น้ำตาลในเลือดตกได้


ผู้ที่จะเข้ารับการผ่าตัดควรงดรับประทานน้ำมันมะกอกไปก่อนสัก 2 สัปดาห์ เพราะอาจส่งผลต่อระดับความดันโลหิต


การใช้น้ำมันมะกอกกับผิวหนัง อาจทำให้เกิดอาการแพ้หรือเกิดภาวะผิวหนังอักเสบได้ในบางคน



             อย่างไรก็ตาม เพื่อการรับประทานน้ำมันมะกอกอย่างปลอดภัย และได้ประโยชน์ต่อสุขภาพเน้น ๆ ควรเลือกใช้น้ำมันมะกอกปรุงอาหารให้ถูกประเภทด้วยนะคะ ที่สำคัญต้องเลือกซื้อน้ำมันมะกอกที่ได้มาตรฐาน มีฉลากโภชนาการบอกรายละเอียดครบถ้วน 
บทความที่เกี่ยวข้องกับน้ำมันมะกอก

     - เรื่องน่ารู้ของน้ำมันมะกอกกับการทำอาหาร
     - แนะนำน้ำมันมะกอกสำหรับผัด ยี่ห้อไหนดี 2022 มีติดครัวไว้ อร่อยทุกเมนู
 

ขอบคุณข้อมูลจาก : fdc.nal.usda.gov, healthline.com, medicalnewstoday.com, webmd.com 1, 2
  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













น้ำมันมะกอก ประโยชน์ดียังไง ถ้าอยากกินเพียว ๆ ควรเลือกแบบไหนดี




อัปเดตล่าสุด 13 กุมภาพันธ์ 2565 เวลา 08:18:06
 10,903 อ่าน




top






วิธีลดนํ้าหนัก:
อาหารลดน้ําหนัก
ลดน้ําหนัก if 
ลดน้ําหนักเร่งด่วน 
ลดนํ้าหนัก	
อาหารคลีน
สูตรลดน้ําหนัก 
ลดน้ําหนักเร่งด่วน
ลดความอ้วน
วิธีลดนํ้าหนัก


ออกกำลังกาย:
ออกกําลังกาย
ออกกําลังกายที่บ้าน
กระโดดเชือก
โยคะ
แพลงกิ้ง 
วิ่งลดน้ําหนัก
วิธีลดพุง 
ท่าออกกําลังกาย
ลดน้ําหนัก


โรค :
โรคซึมเศร้า
โรคไต
งูสวัด
โรคหัวใจ
โรคติดต่อ
เริม
โรคกระเพาะ
ปวดท้องน้อย
ปวดท้องข้างซ้าย


สมุนไพรไทย :
 สมุนไพรไทย 
มะม่วงหาวมะนาวโห่
ขมิ้นชัน
อินทผาลัม
ว่านหางจระเข้
มะเขือเทศ
ฟ้าทะลายโจร
บัวหิมะ
สมุนไพร


สุขภาพฮิต:
ลงทะเบียนฉีดวัคซีนเข็ม 3
สูตรวัคซีนเข็ม 3
อาการหลังฉีดโมเดอร์นา
อาการหลังฉีดไฟเซอร์
วัคซีน astrazeneca
โควิด 19  
covid 19 รักษา
วิตามินซี
ประกันโควิด


โควิด 19 :
covid-19  
ยาฟาวิพิราเวียร์
อาการโควิด 19
โคโรนาไวรัส  
โควิด-19 
หน้ากากอนามัย  
ตรวจโควิด 19 ฟรี 
ไวรัสโคโรนา  
อาการโควิด 19 









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































