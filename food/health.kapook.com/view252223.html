




วิตามินซียี่ห้อไหนดี 2022 พร้อมประโยชน์วิตามินซี


















































































x close

















health



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

covid-19

วิธีลดน้ำหนัก

ออกกำลังกาย

สุขภาพจิต

โรค

เตือนภัย

ข่าวสุขภาพ

คลิป












kapook health > 
            อาหารเพื่อสุขภาพ












วิตามินซียี่ห้อไหนดี 2022 กินเพื่อเสริมภูมิคุ้มกัน ดูแลผิวพรรณไปด้วย





15,742อ่าน














0












             วิตามินซี เป็นวิตามินดูแลสุขภาพที่คนนึกถึงอันดับต้น ๆ เพราะรับประทานง่าย ได้สรรพคุณเยอะ ว่าแต่ในปี 2022 มีวิตามินซียี่ห้อไหนน่าสนใจบ้าง 




             มาแนะนำกันทุกปีว่าวิตามินซียี่ห้อไหนกินแล้วดี รีวิวเยอะ เป็นที่นิยมในกลุ่มคนรักสุขภาพ ซึ่งก็ต้องบอกว่า นอกจากจะมีวิตามินซียี่ห้อใหม่ ๆ เข้าชิงเพิ่มแล้ว เจ้าเก่าเจ้าเดิมก็ยังคงติดโผอยู่ไม่น้อย แต่อาจมีการเปลี่ยนแปลงราคากันหน่อย งั้นเอาเป็นว่าเรามาอัปเดตวิตามินซี 2022 กันเลยดีกว่า ถ้าอยากได้วิตามินซีเสริมมาดูแลสุขภาพและผิวพรรณ เลือกกินยี่ห้อไหนดี พร้อมเช็กกันอีกนิดว่าประโยชน์ของวิตามินซีช่วยด้านไหนบ้าง
วิตามินซี ประโยชน์ดียังไง
กินแล้วช่วยดูแลเรื่องไหนบ้าง








          วิตามินซี หรืออีกชื่อคือ กรดแอสคอร์บิก (ascorbic acid) เป็นวิตามินชนิดละลายน้ำที่มนุษย์ไม่สามารถสังเคราะห์เองได้ ต้องได้รับจากการกินอาหารหรือวิตามินเสริมเท่านั้น โดยประโยชน์ของวิตามินซีมีมากมาย เช่น


เป็นสารต้านอนุมูลอิสระ 


มีส่วนช่วยกระตุ้นการทำงานของเม็ดเลือดขาว 


ช่วยซ่อมแซมเซลล์ที่สึกหรอจากอนุมูลอิสระในร่างกาย 


ช่วยในการเจริญเติบโตของเนื้อเยื่อในร่างกาย


ฟื้นฟูร่างกายหลังจากออกกำลังกาย เพราะช่วยลดการอักเสบของกล้ามเนื้อ


รักษาและป้องกันโรคลักปิดลักเปิด หรือเลือดออกตามไรฟัน


ช่วยลดอาการภูมิแพ้


ช่วยดูดซึมแร่ธาตุบางชนิดได้ดีขึ้น เช่น ธาตุเหล็ก  


ทำให้แผลหายเร็วขึ้น


ช่วยสร้างคอลลาเจน


บำรุงผิวพรรณ และดีต่อสุขภาพผู้หญิง  



ร่างกายควรได้รับวิตามินซีเท่าไร
จำเป็นต้องกินเสริมไหม

          โดยปกติแล้วเราควรได้รับวิตามินซีประมาณวันละ 60-90 มิลลิกรัม ในคนอายุ 15 ปีขึ้นไป ส่วนเด็กต้องการวิตามินซีประมาณวันละ 30-50 มิลลิกรัม แต่ก็สามารถกินเพิ่มได้ถึงราว ๆ 100-200 มิลลิกรัมต่อวัน ส่วนคนที่อยากได้สรรพคุณเสริมภูมิคุ้มกัน และบำรุงผิวพรรณ แนะนำให้กินวิตามินซีวันละ 1,000 มิลลิกรัมขึ้นไป และควรเลือกกินวิตามินซีที่สกัดจากธรรมชาติ ซึ่งถ้าใครกลัวว่าอาจรับประทานอาหารประเภทผัก ผลไม้ ในชีวิตประจำวันได้ไม่มาก จนทำให้ได้วิตามินซีไม่เพียงพอไปด้วย ก็สามารถรับประทานวิตามินเสริมเพิ่มเข้าไปได้

วิตามินซี กินตอนไหนดี








         วิธีกินวิตามินซีให้ร่างกายดูดซึมได้ดี อันดับแรกควรเลือกปริมาณวิตามินซีที่เหมาะสม เพราะร่างกายมีขีดจำกัดในการดูดซึมวิตามินซีในแต่ละครั้ง โดยจะสามารถดูดซึมวิตามินซีในปริมาณต่ำได้ดีกว่าการกินวิตามินซีขนาดสูงในครั้งเดียว ดังนั้นจึงแนะนำให้กินวิตามินซีขนาด 500 มิลลิกรัม จนครบขนาดที่แนะนำ
         และควรกินวิตามินซีพร้อมอาหารหรือหลังอาหารจะดีที่สุด เช่น กินวิตามินซีขนาด 500 มิลลิกรัมวันละ 2 ครั้งหลังอาหาร หรือวันละ 3 ครั้งหลังอาหาร เพื่อให้อาหารเป็นตัวช่วยดูดซึมวิตามินซี อีกทั้งยังช่วยป้องกันการระคายเคืองกระเพาะอาหารจากความเป็นกรดของวิตามินซีด้วย

แนะนำวิตามินซี ยี่ห้อไหนดี ปี 2022

             วิตามินซียี่ห้อไหนดี เรารวมมาให้ตรงนี้แล้ว
1. วิตามินซี korea eundan vitamin c gold plus



ภาพจาก : biggo.co.th




          วิตามินซีเกาหลีสุดฮิต ที่ว่ากันว่าเป็นสูตรเข้มข้น เพราะมีทั้งวิตามินซีที่มาพร้อมนวัตกรรม sustained release ช่วยให้ร่างกายค่อย ๆ ดูดซึมวิตามินซีไปใช้ได้ และยังมีทั้งไบโอติน บำรุงผม เล็บ ฟัน มี zinc ช่วยลดการอักเสบของผิว ช่วยเรื่องสิว มีวิตามินดีช่วยเสริมภูมิคุ้มกันอีกทาง พร้อมด้วยวิตามินในกลุ่มที่ช่วยเพิ่มความรู้สึกสดชื่น ตื่นตัว เรียกว่าอัดวิตามินมาอย่างแน่น ๆ เลยทีเดียว

ขนาด : 1,000 มิลลิกรัม บรรจุ 30 เม็ด
ราคาประมาณ : 190-300 บาท (ราคาอาจแตกต่างกันไปในแต่ละร้าน)
พิกัด : drug store บางแห่ง และช้อปปิ้งออนไลน์
วิธีรับประทาน : วันละ 1 เม็ด พร้อมมื้ออาหาร เช้าหรือเย็น


2. วิตามินซี dhc 



ภาพจาก : konvy.com




          วิตามินซีแบรนด์ญี่ปุ่นที่ติดโผวิตามินซีที่แนะนำมาทุกปี เพราะหาซื้อได้ง่าย ราคาไม่แรง แถมยังเป็นรูปแบบซองซิปล็อก พกพาติดตัวได้สะดวก อีกทั้งยี่ห้อนี้ก็ไม่ได้มีแค่วิตามินซีเพียว ๆ เท่านั้นด้วย แต่ยังมาพร้อมกับวิตามิน b2 ที่ช่วยบำรุงผิว เล็บ และช่วยในกระบวนการเผาผลาญอาหารให้ทำงานได้อย่างมีประสิทธิภาพมากขึ้น

ขนาด : 500 มิลลิกรัม บรรจุ 40, 60 และ 120 เม็ด
ราคาประมาณ : 199-279 บาท (ราคาตามจำนวนเม็ด)
พิกัด : drug store และช้อปปิ้งออนไลน์
วิธีรับประทาน : วันละ 2 เม็ด ช่วงเช้าและเย็น หรือรับประทาน 2 เม็ดในมื้อเดียว


3. วิตามินซี blackmores bio c 1000 mg



ภาพจาก : blackmores.co.th




          เป็นอีกหนึ่งแบรนด์วิตามินซีที่ยึดครองอันดับความนิยมต้น ๆ โผมานานแสนนาน เพราะใน 1 เม็ด เขาอัดบรรดาวิตามินมาแน่น ๆ ทั้งวิตามินซีที่ได้มาจากแหล่งธรรมชาติ พร้อมทั้งโรสฮิพ ดราย ฟรุท ไบโอฟลาโวนอยด์ รูทิน เฮสเพอริดิน อะซีโรลา ช่วยเพิ่มการดูดซึมวิตามินซี อีกทั้งขวดนี้ยังเป็นสูตรที่ปรับให้มีความเป็นกรดน้อยลงด้วยเกลือแอสคอร์เบท เพื่อลดการระคายเคืองต่อกระเพาะอาหารอีกด้วย

ขนาด : 1,000 มิลลิกรัม บรรจุ 31, 62 และ 150 เม็ด
ราคาประมาณ : 225-2,400 บาท (ราคาตามจำนวนเม็ด)
พิกัด : ห้างสรรพสินค้า, drug store, ร้านขายยาทั่วไป และช้อปปิ้งออนไลน์
วิธีรับประทาน : วันละ 1 เม็ด พร้อมอาหาร หรือตามคำแนะนำของแพทย์หรือเภสัชกร


4. วิตามิน nat c



ภาพจาก : megawecare.co.th




          วิตามินซียี่ห้อนี้คงคุ้นเคยกันดี เพราะวางขายในบ้านเรามานาน ราคาอยู่ในระดับกลาง ๆ ไม่แพงมาก หาซื้อง่าย และยังเป็นวิตามินซีที่มีสูตรใกล้เคียงธรรมชาติ ที่มาพร้อมด้วยวิตามินอื่น ๆ เช่น ไบโอฟลาโวนอยด์ รูทีน เฮสเพอริดิน โรสฮิพ และอะวิโรล่า

ขนาด : 1,000 มิลลิกรัม บรรจุ 30, 60 และ 150 เม็ด
ราคาประมาณ : 200-650 บาท (ราคาตามจำนวนเม็ด)
พิกัด : ห้างสรรพสินค้า, drug store, ร้านขายยาทั่วไป และช้อปปิ้งออนไลน์
วิธีรับประทาน : วันละ 1 เม็ดพร้อมอาหารมื้อหลัก หรือตามแพทย์สั่ง


5. vistra acerola cherry 1000 mg



ภาพจาก : vistra.co.th




          เป็นที่รู้กันดีว่าถ้าอยากได้วิตามินซีที่ช่วยบำรุงผิวพรรณและความสวยความงามแบบเน้น ๆ ต้องมาพิจารณายี่ห้อนี้ เพราะเขาเป็นวิตามินซีที่ประกอบไปด้วยสารสกัดหลายตัว โดยหลัก ๆ ก็จะมีสารสกัดจากอะเซโรล่าเชอร์รี 1,000 มิลลิกรัม และยังมีซิตรัส ไบโอฟลาโวนอยด์ สารสกัดจากทับทิม และสารสกัดเมล็ดองุ่น โดยเคลมคุณสมบัติช่วยต่อต้านอนุมูลอิสระ กระตุ้นการสร้างคอลลาเจนและเนื้อเยื่อของเอ็นและกระดูกอ่อน ช่วยให้หลอดเลือดแข็งแรง อ้อ ! และก็แน่นอนว่ามีสรรพคุณด้านช่วยเสริมภูมิคุ้มด้วย

ขนาด : 1,000 มิลลิกรัม บรรจุ 45, 60, 100 และ 150 เม็ด
ราคาประมาณ : 266-790 บาท (ราคาตามจำนวนเม็ด)
พิกัด : ห้างสรรพสินค้า, drug store, ร้านขายยาทั่วไป และช้อปปิ้งออนไลน์
วิธีรับประทาน : ครั้งละ 1 เม็ด พร้อมมื้ออาหาร


6. วิตามินซี hicee ชนิดเม็ดอม



ภาพจาก : hicee.co.th




          วิตามินซีในรูปแบบเม็ดอมสีเหลือง มีรสหวานอมเปรี้ยวกำลังดี รับประทานง่าย โดยแต่ละเม็ดจะมีวิตามินซีในปริมาณ 500 มิลลิกรัม แบบเพียว ๆ รับประทานวันละ 1-2 เม็ด โดยอมให้ละลายในปากอย่างช้า ๆ ก็จะได้ฟีลเหมือนกินลูกอมวิตามินซีเลยล่ะค่ะ แต่อย่างไรก็ตาม วิตามินซีชนิดอมมักจะผสมน้ำตาลมาด้วย ดังนั้นก็ต้องระวังอย่ารับประทานเพลินจนเกินไป เพราะน้ำตาลที่แฝงอยู่ในวิตามินซีชนิดอมอาจทำให้ฟันผุง่ายขึ้นด้วย อีกทั้งความเป็นกรดของวิตามินซีอาจทำลายเคลือบผิวฟันได้ในกรณีที่อมในปริมาณเยอะ ๆ ต่อเนื่องนาน ๆ

ขนาด : 500 มิลลิกรัม บรรจุ 15 เม็ด
ราคาประมาณ : 65-75 บาท ต่อหลอด (ราคาอาจแตกต่างกันไปในแต่ละร้าน)
พิกัด : drug store, ร้านขายยา และช้อปปิ้งออนไลน์
วิธีรับประทาน : วันละ 1-2 เม็ด
	 


7. kirkland signature vitamin c 1000 mg



ภาพจาก : shopee




          วิตามินซีแบรนด์อเมริกาที่บรรจุมาในขวดใหญ่ 500 เม็ด จุก ๆ โดยในแต่ละเม็ดก็ประกอบไปด้วย วิตามินซี 1,000 มิลลิกรัม ซิตรัส ไบโอฟลาโวนอยด์ คอมเพล็กซ์ สารสกัดจากผลไม้ รูทีน และเฮสเพอริดิน โดยเคลมมาว่าเป็นวิตามินซีที่ช่วยดูแลให้แผลหายเร็วขึ้น บรรเทาอาการภูมิแพ้ หอบหืด ไซนัส และเป็นแหล่งของสารต้านอนุมูลอิสระที่ดี แต่วิตามินซี่ยี่ห้อนี้ก็จะหาซื้อตามร้านออนไลน์ได้ง่ายกว่า ส่วนตามร้านค้าหรือ drug store ต่าง ๆ อาจหาซื้อค่อนข้างยากเพราะเป็นแบรนด์นำเข้า

ขนาด : 1,000 มิลลิกรัม บรรจุ 500 เม็ด
ราคาประมาณ : 750-1,250 บาท (ราคาอาจแตกต่างกันไปในแต่ละร้าน)
พิกัด : ช้อปปิ้งออนไลน์
วิธีรับประทาน : วันละ 1 เม็ด พร้อมมื้ออาหารและหลังอาหารเช้า


          ใครอยากเสริมวิตามินซีเพื่อบำรุงร่างกาย เสริมภูมิคุ้มกัน ป้องกันหวัด และดูแลผิวพรรรณให้กระจ่างใส ลองเลือกดูเลยว่าจะกินวิตามินซียี่ห้อไหนดี  และหากใครอยากให้การกินวิตามินซีได้ผลเร็วไว ต้องมาดูว่ากินคู่กับอะไรถึงจะช่วยเสริมการดูดซึมของร่างกายได้ดีขึ้น
 

วิตามินต่าง ๆ ควรกินตอนไหน กินคู่กับอะไรให้ร่างกายดูดซึมได้มากที่สุด

บทความที่เกี่ยวข้องกับวิตามินซี 


6 วิตามินซี กินเสริมภูมิคุ้มกัน ต้านฤทธิ์หวัด บำรุงผิวไปด้วยในตัว
ประโยชน์ของวิตามินซี 8 เรื่องดี ๆ ที่ผู้หญิงไม่ควรมองข้าม
วิตามินซี ควรกินวันละเท่าไร กินทุกวันอันตรายไหม ?
วิตามินซี กินตอนไหน ร่างกายได้ประโยชน์เต็ม ๆ
รีวิว 13 เครื่องดื่มวิตามินซีรสเลมอน ยี่ห้อไหนดี แคลต่ำ น้ำตาลน้อย
14 สุดยอดผลไม้ที่มีวิตามินซีสูง แถมจัดเต็มแก้ท้องผูก สูตรนี้เริดแน่
14 ผักวิตามินซีสูง เสริมภูมิคุ้มกัน ประโยชน์อนันต์จากของกินใกล้ตัว


ขอบคุณข้อมูลและภาพจาก : biggo.co.th, konvy.com, blackmores.co.th, megawecare.co.th, vistra.co.th, hicee.co.th, shopee
  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













วิตามินซียี่ห้อไหนดี 2022 กินเพื่อเสริมภูมิคุ้มกัน ดูแลผิวพรรณไปด้วย




โพสต์เมื่อ 10 กุมภาพันธ์ 2565 เวลา 18:26:36
 15,742 อ่าน




top






วิธีลดนํ้าหนัก:
อาหารลดน้ําหนัก
ลดน้ําหนัก if 
ลดน้ําหนักเร่งด่วน 
ลดนํ้าหนัก	
อาหารคลีน
สูตรลดน้ําหนัก 
ลดน้ําหนักเร่งด่วน
ลดความอ้วน
วิธีลดนํ้าหนัก


ออกกำลังกาย:
ออกกําลังกาย
ออกกําลังกายที่บ้าน
กระโดดเชือก
โยคะ
แพลงกิ้ง 
วิ่งลดน้ําหนัก
วิธีลดพุง 
ท่าออกกําลังกาย
ลดน้ําหนัก


โรค :
โรคซึมเศร้า
โรคไต
งูสวัด
โรคหัวใจ
โรคติดต่อ
เริม
โรคกระเพาะ
ปวดท้องน้อย
ปวดท้องข้างซ้าย


สมุนไพรไทย :
 สมุนไพรไทย 
มะม่วงหาวมะนาวโห่
ขมิ้นชัน
อินทผาลัม
ว่านหางจระเข้
มะเขือเทศ
ฟ้าทะลายโจร
บัวหิมะ
สมุนไพร


สุขภาพฮิต:
ลงทะเบียนฉีดวัคซีนเข็ม 3
สูตรวัคซีนเข็ม 3
อาการหลังฉีดโมเดอร์นา
อาการหลังฉีดไฟเซอร์
วัคซีน astrazeneca
โควิด 19  
covid 19 รักษา
วิตามินซี
ประกันโควิด


โควิด 19 :
covid-19  
ยาฟาวิพิราเวียร์
อาการโควิด 19
โคโรนาไวรัส  
โควิด-19 
หน้ากากอนามัย  
ตรวจโควิด 19 ฟรี 
ไวรัสโคโรนา  
อาการโควิด 19 









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































