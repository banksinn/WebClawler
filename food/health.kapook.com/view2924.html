




อาหารหลัก 5 หมู่มีประโยชน์อย่างไรและอาหาร 5 หมู่มีอะไรบ้างมาดูกัน











































































x close

















health



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

covid-19

วิธีลดน้ำหนัก

ออกกำลังกาย

สุขภาพจิต

โรค

เตือนภัย

ข่าวสุขภาพ

คลิป




 


health
อาหารเพื่อสุขภาพ






อาหารหลัก 5 หมู่มีอะไรบ้าง เช็กให้รู้แต่ละวันกินครบ 5 หมู่หรือเปล่า




996,941อ่าน







0















            ข้าว แป้ง เผือก มัน จัดเป็นคาร์โบไฮเดรต เนื้อเป็นโปรตีน แล้วอาหารหลัก 5 หมู่ที่เหลือมีอะไรอีกบ้าง เราล่ะกินอาหารได้ครบตามหลักโภชนาการไหม   








          อาหารหลัก
 5 หมู่ 
เรารู้กันดีว่าเป็นหลักโภชนาการที่เราควรรับประทานเพื่อให้ร่างกายได้สารอาหารครบถ้วน
 เพราะอาหารแต่ละหมู่จะมีประโยชน์ในด้านส่งเสริม 
ซ่อมแซมส่วนที่สึกหรอของร่างกายแบบแตกต่างกันไป แต่อ๊ะ ! 
อาหารที่เรากินอยู่ทุกวันนี้ครบ 5 หมู่ตามหลักโภชนาการไหม 
ลองมาฟื้นความรู้พื้นฐานกันหน่อยดีกว่า

อาหารหลัก 5 หมู่ คืออะไร                     
 อาหารหลัก 5 หมู่ คือ 
สารอาหารที่สามารถดูดซึมและนำมาใช้ในกระบวนการทำงานของระบบต่าง ๆ 
ของร่างกาย การขับถ่าย 
และมีบทบาทสำคัญต่อการเจริญเติบโตพร้อมด้วยสุขภาพที่ดี 
โดยตามหลักโภชนาการจะแบ่งสารอาหารออกเป็น 5 ประเภท เรียกว่าอาหารหลัก 5 
หมู่นั่นเอง
  
  
  
  
  
  
  
  
  
  

     อาหารหลัก 5 หมู่ มีอะไรบ้าง          สารอาหารที่สำคัญต่อการทำงานของร่างกายสามารถแบ่งออกได้ 5 ประเภท เป็นอาหาร 5 หมู่ ตามนี้



อาหารหมู่ที่ 1 โปรตีน





          อาหารหมู่ที่ 1 ได้แก่ 
เนื้อสัตว์ต่าง ๆ ไข่ ปลา นม ซึ่งจัดเป็นแหล่งสำคัญของสารอาหารประเภทโปรตีน
 มีความสำคัญต่อการเจริญเติบโตของร่างกาย 
ทั้งยังมีส่วนช่วยซ่อมแซมส่วนที่สึกหรอของร่างกาย 
โดยเฉพาะนมซึ่งเป็นแหล่งที่ดีของธาตุแคลเซียมและฟอสฟอรัส 
ร่างกายต้องการแร่ธาตุ 2 ชนิดนี้ในการสร้างกระดูกและฟันให้แข็งแรง 
ที่สำคัญนมยังเป็นแหล่งของวิตามินบี 2 และบี 12 อีกด้วย          ส่วนอาหาร เช่น ถั่วเมล็ดแห้งและธัญพืช 
ก็จัดเป็นอาหารที่มีโปรตีนคุณภาพรองลงมา 
มีส่วนช่วยเสริมสร้างและซ่อมแซมส่วนที่สึกหรอของร่างกายเช่นกัน 
ทั้งนี้เราควรกินโปรตีนจากเนื้อสัตว์ ไข่ ธัญพืช ในปริมาณ 6-12 
ช้อนกินข้าวต่อวัน ควบคู่ไปกับการดื่มนม 1-2 แก้วต่อวันเป็นประจำ           อย่างไรก็ตาม เราอาจปรับเปลี่ยนประเภทของโปรตีนได้ตามตัวอย่างข้างล่าง ดังนี้         
 * กลุ่มเนื้อสัตว์ : ปลาทู 1 ช้อนกินข้าว (ขนาดกลาง ครึ่งตัว) = เนื้อหมู 1
 ช้อนกินข้าว = ไข่ไก่ครึ่งฟอง = เต้าหู้แข็ง 1/4 ชิ้น = ถั่วเมล็ดแห้งสุก 2
 ช้อนกินข้าว          * กลุ่มนม : นมสด 1 แก้ว = โยเกิร์ต 1 ถ้วย = นมพร่องมันเนย 1 แก้ว         
 อย่างที่บอกว่าอาหารหมู่ที่ 1 เป็นแหล่งของสารอาหารสำคัญต่อร่างกาย 
ที่จะช่วยให้ร่างกายเจริญเติบโตเต็มวัยและมีพัฒนาการที่ดี 
โดยเฉพาะในเด็กเล็ก การขาดสารอาหารประเภทโปรตีนอาจก่อให้เกิดโรคแคระแกร็น 
ส่วนในผู้ใหญ่ที่อดอาหาร การขาดโปรตีนก็อาจทำให้เกิดอาการอ่อนเพลีย 
ดูอ่อนแอและอ่อนแรง ซึ่งหากขาดโปรตีนหนัก ๆ กล้ามเนื้ออาจจะลีบ 
เส้นผมก็อาจจะแห้งกระด้าง ไม่เงางามด้วยก็ได้



          - 10 อาหารโปรตีนสูงที่ควรกินช่วงลดน้ำหนัก คุณค่าระดับท็อปของคนอยากผอม  

          - กินโปรตีนมากดีไหม ไขข้อข้องใจให้คนรักสุขภาพ  




 อาหารหมู่ที่ 2 คาร์โบไฮเดรต




          อาหารหมู่ที่
 2 ได้แก่ ข้าวเจ้า ข้าวเหนียว ขนมจีน ขนมปัง ก๋วยเตี๋ยว เผือก มัน ฟักทอง 
ข้าวโพด ธัญพืช และแป้งชนิดอื่น ๆ 
โดยอาหารดังกล่าวมีสารอาหารหลักคือคาร์โบไฮเดรต 
เป็นแหล่งพลังงานสำคัญชนิดหนึ่งของร่างกายที่เราควรได้รับประมาณ 8-12 ทัพพี
 (1 ทัพพีเท่ากับ 5 ช้อนกินข้าว) หรือคิดเป็นสัดส่วนได้ร้อยละ 60-65 
ของพลังงานที่ร่างกายต้องการทั้งหมด แต่ถ้าใครเป็นคนชอบออกกำลังกาย 
มีกิจกรรมในแต่ละวันมากมาย ก็ควรรับประทานคาร์โบไฮเดรตให้มากขึ้น 
เพราะร่างกายต้องใช้พลังงานมากขึ้นนั่นเอง           ทั้งนี้เราอาจปรับเปลี่ยนประเภทของแป้งได้ในแต่ละวัน โดยสามารถเทียบพลังงานได้ ดังนี้          ข้าวสุก 1 ทัพพี = ข้าวเหนียว 1/2 ทัพพี = ขนมจีน 1 จับ = ขนมปัง 1 แผ่น = บะหมี่ 1 ก้อน           คาร์โบไฮเดรตเป็นสารอาหารให้พลังงานที่สำคัญกับร่างกายของเรา
 ให้ความอบอุ่น 
และช่วยทำให้ร่างกายสามารถเคลื่อนไหวเพื่อทำงานหรือประกอบกิจกรรมต่าง ๆ ได้
 ซึ่งถ้าหากร่างกายขาดสารอาหารประเภทนี้ ร่างกายก็จะเหนื่อยล้า อ่อนเพลีย 
เพราะสมองและกล้ามเนื้อต้องการกลูโคสจากคาร์โบไฮเดรตมาช่วยในการทำงาน 
หากขาดคาร์โบไฮเดรตไปก็จะทำให้ขาดพลังงานไปด้วย 
อีกทั้งยังอาจจะรู้สึกหงุดหงิด สมองไม่สดใสเพราะขาดกลูโคสมากระตุ้นการทำงาน
 ทำให้อารมณ์แปรปรวนง่ายเพราะสารเคมีในร่างกายขาดความสมดุล          - งดแป้ง ลดน้ำหนัก เคลียร์ให้ชัดก่อนคิดลอง

          - คาร์โบไฮเดรตชนิดดี vs ไม่ดี เลือกกินอย่างไรให้หุ่นเฟิร์ม   



 อาหารหมู่ที่ 3 แร่ธาตุ ใยอาหาร





          อาหารหมู่ที่
 3 เป็นผักใบเขียวและพืชผักชนิดต่าง ๆ ซึ่งแหล่งของสารอาหารประเภทแร่ธาตุ 
ใยอาหาร และกลุ่มสารพฤกษเคมีที่ผลิตโดยพืช เช่น เบต้าแคโรทีน 
ที่พบในผักสีเหลือง-ส้ม อย่างแครอต  ดอกโสน พริกเหลือง เป็นต้น 
อีกทั้งยังพบสารต้านอนุมูลอิสระที่ชื่อว่าไลโคปีน 
ได้จากผักที่มีสีแดงอย่างมะเขือเทศด้วย 
ซึ่งสารพฤกษเคมีเหล่านี้มีคุณสมบัติต่อต้านอนุมูลอิสระอันเป็นสาเหตุของความเสื่อมสภาพในร่างกาย
           นอกจากนี้ผักยังเป็นแหล่งที่ดีของใยอาหาร 
มีคุณสมบัติช่วยเพิ่มปริมาณและน้ำหนักอุจจาระ 
ส่งเสริมกระบวนการขับถ่ายให้ถ่ายคล่อง และช่วยดักจับสารเคมีที่เป็นพิษ 
รวมทั้งลดความเสี่ยงต่อการเกิดโรคมะเร็งลำไส้ใหญ่อีกด้วย          อย่างไรก็ตาม
 เราควรรับประทานอาหารหลักหมู่ที่ 3 ให้เพียงพอต่อความต้องการของร่างกาย 
โดยกินผัก 4-6 ทัพพีต่อวัน 
ทั้งนี้เราสามารถปรับเปลี่ยนประเภทของผักตามสัดส่วนด้านล่าง          ฟักทองสุก 1 ทัพพี = ผักคะน้าสุก 1 ทัพพี = ผักบุ้งจีนสุก 1 ทัพพี = แตงกวา 2 ผล          ทั้งนี้หากร่างกายไม่ค่อยได้กินผัก
 ไม่ได้รับสารอาหารประเภทเกลือแร่อย่างเหมาะสมตามปริมาณที่ร่างกายต้องการ 
อาจส่งผลกระทบให้เกิดอาการท้องผูก ป่วยง่าย 
ร่างกายอ่อนเพลียเนื่องจากภูมิคุ้มกันอ่อนแอ
 อาหารหมู่ที่ 4 วิตามิน





          อาหารหมู่ที่ 4 คือผลไม้ชนิดต่าง ๆ 
ซึ่งนอกจากผลไม้จะอุดมไปด้วยวิตามิน แร่ธาตุแล้ว 
ผลไม้ยังมีคาร์โบไฮเดรตและน้ำตาลอยู่มากกว่าผัก 
จึงให้พลังงานกับร่างกายได้พอประมาณ 
อีกทั้งในผลไม้ทุกชนิดยังมีเส้นใยอาหารค่อนข้างสูงด้วยนะคะ 
ช่วยแก้ท้องผูกและช่วยกระตุ้นระบบขับถ่ายได้ดีเลยเชียวล่ะ 
เราจึงควรกินผลไม้ 3-5 ส่วนต่อวัน (ผลไม้ 1 ส่วนเท่ากับส้มเขียวหวาน 2 
ผลกลาง ชมพู่ 2 ผลใหญ่ หรือฝรั่งครึ่งผลกลาง เป็นต้น) 
หรือสามารถเทียบปริมาณได้ตามนี้          ผลไม้ 1 ส่วน = เงาะ 4 ผล = 
ฝรั่งครึ่งผลกลาง = มะม่วงดิบครึ่งผล = กล้วยน้ำว้า 1 ผล = ส้มเขียวหวาน 1 
ผลใหญ่ = มะละกอ หรือสับปะรด หรือแตงโม 6-8 ชิ้นพอคำ = ลองกอง หรือลำไย 
หรือองุ่น 6-8 ผล          ซึ่งเราควรกินผลไม้และสารอาหารประเภทวิตามินให้เพียงพอต่อความต้องการของร่างกาย
 หรืออย่างน้อย ๆ ควรต้องได้รับวิตามินเป็นประจำทุกวัน เพราะหากร่างกายขาดวิตามินชนิดใดชนิดหนึ่ง โดยเฉพาะวิตามินซี และวิตามินบี 
อาจก่อให้เกิดอาการเหน็บชา โรคปากนกกระจอก และทำให้ป่วยได้ง่าย 
นอกจากนี้การขาดวิตามินซียังเป็นสาเหตุของโรคลักปิดลักเปิดหรือโรคเลือดออกตามไรฟันด้วยนะคะ
          - 13 สัญญาณว่าคุณกำลังขาดวิตามินบี 1 รู้ให้ทันป้องกันการเสียชีวิต

          - วิตามินบีรวม กับประโยชน์จัดเต็ม ที่ชาวออฟฟิศพลาดไม่ได้            - 14 สุดยอดผลไม้ที่มีวิตามินซีสูง แถมจัดเต็มแก้ท้องผูก สูตรนี้เริดแน่            - 10 ผลไม้ที่มีวิตามินอีสูง บำรุงผิวพรรณ-ชะลอวัย หน้าใสไม่ต้องศัลย์  


อาหารหมู่ที่ 5 น้ำมัน ไขมันจากพืชและไขมันจากสัตว์







          อาหารหมู่ที่
 5 ได้แก่ ไขมันจากปลา เช่น ปลาทู ปลาช่อน ไขมันจากสัตว์ เช่น น้ำมันหมู 
น้ำมันตับปลา หรือไขมันจากพืช เช่น น้ำมันถั่วเหลือง น้ำมันจากธัญพืช 
น้ำมันปาล์ม น้ำมันมะกอก น้ำมันอะโวคาโด หรือน้ำมันมะพร้าว 
ซึ่งไขมันเหล่านี้จัดเป็นแหล่งพลังงานสำคัญของร่างกาย 
มีคุณประโยชน์ในด้านให้ความอบอุ่นแก่ร่างกาย 
แต่ทั้งนี้ก็ควรรับประทานไขมันอย่างพอเหมาะ โดยควรรับประทานน้ำมันไม่เกิน 4
 ช้อนชาต่อวัน (น้อยกว่า 600 กิโลแคลอรีต่อวัน) 
และควรเลือกกินไขมันชนิดดีอย่างไขมันจากเนื้อปลา ไขมันจากธัญพืช 
หรือไขมันจากดอกไม้ เช่น น้ำมันดอกทานตะวัน เป็นต้น               - ไขมันดี ไขมันเลว อยากสุขภาพดีต้องรู้               อย่างไรก็ตามคนที่ลดน้ำหนัก
 ลดความอ้วน 
อาจจะหลีกเลี่ยงการรับประทานไขมันจนร่างกายได้รับไขมันน้อยจนเกินไป ซึ่งหากปล่อยให้ร่างกายได้รับไขมันไม่เพียงพอ 
อาจส่งผลกระทบให้มีอาการผิดปกติ เช่น หนาวง่าย ผิวพรรณแห้งกร้าน อ่อนเพลีย 
และรู้สึกหิวบ่อย เนื่องจากไขมันก็เป็นแหล่งพลังงานที่ดี 
ช่วยให้ร่างกายมีแรงในการทำกิจกรรมต่อเนื่องยาว ๆ ได้นั่นเองค่ะ           - ร่างกายขาดไขมัน ? อาการเหล่านี้บอกได้             ทั้งนี้
 ตามหลักธงโภชนาการ ในแต่ละวัน 
เราควรรับประทานอาหารกลุ่มคาร์โบไฮเดรตให้มากที่สุด รองลงมาเป็นกลุ่มผัก-ผลไม้  
ตามด้วยกลุ่มโปรตีนและนม ส่วนไขมัน น้ำตาล และเกลือควรบริโภคแต่น้อยนะคะ  


ภาพจาก กรมอนามัย 
               อาหารหลัก
 5 หมู่ประกอบไปด้วยอะไรบ้างก็คงทราบกันแล้ว แต่อย่างไรก็ตาม 
การรับประทานอาหารให้ครบ 5 หมู่ไม่มีสัดส่วนตายตัว 
เนื่องจากปริมาณพลังงานและแร่ธาตุที่ร่างกายต้องการจะแตกต่างกันในแต่ละบุคคล
 เช่น ในนักกีฬา ผู้ที่ใช้ร่างกายหนัก 
ควรต้องได้รับพลังงานที่มากกว่าคนนั่งทำงานในออฟฟิศ หรือผู้ป่วย เป็นต้น           ดังนั้นกินอาหารที่มีประโยชน์
 ให้ร่างกายได้รับคาร์โบไฮเดรต โปรตีน วิตามิน แร่ธาตุ ไฟเบอร์ 
และน้ำอย่างพอเหมาะพอสมกับความต้องการของร่างกายเราก็พอค่ะ 
แล้วอย่าลืมหมั่นออกกำลังกายเป็นประจำเพื่อสุขภาพที่ดีด้วยนะ          - 12 โรคที่เกิดจากการขาดสารอาหาร ทานน้อยเกินไป อันตรายกว่าที่คิด
ขอบคุณข้อมูลจาก

สสส., สำนักงานคณะกรรมการอาหารและยา, มูลนิธิหัวใจแห่งประเทศไทย ในพระบรมราชูปถัมภ์


 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






อาหารหลัก 5 หมู่มีอะไรบ้าง เช็กให้รู้แต่ละวันกินครบ 5 หมู่หรือเปล่า





อัปเดตล่าสุด 27 ตุลาคม 2564 เวลา 13:59:59
 996,941 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





วิธีลดนํ้าหนัก:
อาหารลดน้ําหนัก
ลดน้ําหนัก if 
ลดน้ําหนักเร่งด่วน 
ลดนํ้าหนัก	
อาหารคลีน
สูตรลดน้ําหนัก 
ลดน้ําหนักเร่งด่วน
ลดความอ้วน
วิธีลดนํ้าหนัก


ออกกำลังกาย:
ออกกําลังกาย
ออกกําลังกายที่บ้าน
กระโดดเชือก
โยคะ
แพลงกิ้ง 
วิ่งลดน้ําหนัก
วิธีลดพุง 
ท่าออกกําลังกาย
ลดน้ําหนัก


โรค :
โรคซึมเศร้า
โรคไต
งูสวัด
โรคหัวใจ
โรคติดต่อ
เริม
โรคกระเพาะ
ปวดท้องน้อย
ปวดท้องข้างซ้าย


สมุนไพรไทย :
 สมุนไพรไทย 
มะม่วงหาวมะนาวโห่
ขมิ้นชัน
อินทผาลัม
ว่านหางจระเข้
มะเขือเทศ
ฟ้าทะลายโจร
บัวหิมะ
สมุนไพร


สุขภาพฮิต:
ลงทะเบียนฉีดวัคซีนเข็ม 3
สูตรวัคซีนเข็ม 3
อาการหลังฉีดโมเดอร์นา
อาการหลังฉีดไฟเซอร์
วัคซีน astrazeneca
โควิด 19  
covid 19 รักษา
วิตามินซี
ประกันโควิด


โควิด 19 :
covid-19  
ยาฟาวิพิราเวียร์
อาการโควิด 19
โคโรนาไวรัส  
โควิด-19 
หน้ากากอนามัย  
ตรวจโควิด 19 ฟรี 
ไวรัสโคโรนา  
อาการโควิด 19 









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































