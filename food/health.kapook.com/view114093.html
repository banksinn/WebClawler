




สูตรอาหารคลีนกว่า 30 เมนู ลดน้ำหนักจาก 78 เหลือ 63 กิโลกรัม











































































x close

















health



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

covid-19

วิธีลดน้ำหนัก

ออกกำลังกาย

สุขภาพจิต

โรค

เตือนภัย

ข่าวสุขภาพ

คลิป




 


health
วิธีลดน้ำหนัก






สูตรอาหารคลีนกว่า 30 เมนู ลดน้ำหนักจาก 78 เหลือ 63 กิโลกรัม




2,842,063อ่าน







0















            อาหารคลีน เทรนด์ลดน้ำหนักมาแรงที่ใครหลายคนกำลังตามหาสูตร วันนี้กระปุกดอทคอมมีเมนูอาหารแบบคลีน ๆ มาเอาใจคุณสาว ๆ ที่กำลังไดเอตกันค่ะ รับรองว่าต้องถูกใจและช่วยให้คุณผอมลงได้ชัวร์ ๆ 








          ทุกวันนี้เทรนด์สุขภาพอย่างการรับประทานอาหารแบบคลีน ๆ เพื่อลดน้ำหนักกำลังมาแรงมาก
 ๆ เรียกได้ว่าไม่ว่าจะหันไปทางไหนก็มีแต่สาว ๆ นิยมหันมากินคลีนกันมากขึ้น
 ซึ่งการกินคลีนนั้นอย่างที่หลาย ๆ คนรู้ว่าต้องเป็นอาหารที่สด สะอาด 
และไม่ผ่านกระบวนการหมักดองหรือปรุงแต่งรสใด ๆ มากนัก 
ซึ่งกินแล้วจะช่วยให้สุขภาพดีขึ้น 
แถมยังพ่วงมาด้วยประโยชน์ทำให้น้ำหนักลดลงได้อีกด้วย 
ดังนั้นจึงไม่แปลกเลยที่คุณสาว ๆ 
สมัยใหม่จะหันมาเน้นกินคลีนกันซะเป็นส่วนใหญ่ แต่ทั้งนี้อาหารคลีนนั้นก็ยังคงหากินยาก
 กว่าจะได้กินก็ต้องลำบากตามหาซื้อกันให้ควั่ก แต่วันนี้คุณสาว ๆ 
ที่รักสุขภาพทั้งหลายคงไม่ต้องลำบากกันต่อไปแล้วล่ะค่ะ 
เพราะกระปุกดอทคอมได้รวบรวมเมนูอาหารคลีน ๆ ที่ทำด้วยตัวเองง่าย ๆ 
มาฝากกันแล้วจ้า 





          สำหรับสูตรที่เอามาฝากกันนี้เป็นของคุณ ทำวันนี้เพื่อลูก สมาชิกเว็บไซต์พันทิปดอทคอม 
ซึ่งเธอและเพื่อนของเธอได้ทดลองกับตัวเองแล้วว่าอาหารคลีนสามารถเปลี่ยนชีวิตของเธอให้ผอมลงได้จริง
 ๆ ซึ่งเชื่อไหมคะว่าจากน้ำหนัก 78 ก็สามารถลดลงเหลือ 63 กิโลกรัมได้ง่าย ๆ
 เพียงแค่รับประทานอาหารตามนี้ ซึ่งมีให้เลือกมากมายกว่า 30 เมนูเชียวนะ 
เอ้า ! เตรียมสมุดปากกาให้พร้อม แล้วตามไปจดสูตรกันเลย


 



หน้าตาอาหารที่ทำกินอยู่ทุกวันนี้ค่ะ
          นอกจากน้ำหนักจะลดแล้ว มันยังสร้างรายได้ให้เราด้วยนะ         
 เริ่มแรกเลยเจอกระทู้อาหารคลีนจากในพันทิปเมื่อปีที่แล้ว และก็ทำกินเอง 
จนลดลงไป 8 กิโลกรัม เพื่อนเราเห็นว่าเราลดจริงเลยสนใจอยากให้ทำให้นางบ้าง 
เพราะนางไม่มีเวลาทำเอง เราอยู่ศรีราชา เพื่อนอยู่ระยอง 
เราเลยทำไปส่งสัปดาห์ละ 1 ครั้ง ต้องแช่แข็งไว้ค่ะ 
ปฏิบัติการนี้จึงเริ่มต้นขึ้น
เริ่ม 1 กันยายน 2557

อันนี้รูปก่อนกิน หนัก 78 กิโลกรัม สูง 157 เซนติเมตร


 กินอาหารสามมื้อไม่มีการอดนะคะ          - บางเมนูอาจจะไม่คลีน แต่ก็ไร้ไขมัน          - เมนูดัดแปลงเพื่อสุขภาพที่ดี          - วัตถุดิบหลักคืออกไก่ลอกหนังและไขมันจนสะอาด และปลา หรือกุ้ง (น้อย)          - ผักส่วนใหญ่จะปลูกเอง เมนูในแต่ละวันจะขึ้นอยู่กับว่าวันนั้นเก็บผักอะไรได้ค่ะ1. สเต๊กปลาดอรี่

          ปลาดอรี่หมักเกลือ low sodium นำไปย่างบนกระทะเทฟลอน 
พอสุก โรยพริกไทยกับออริกาโน่ (ไม่มีไม่ต้องใส่จ้า) 
พอดีที่บ้านมีเลยใส่เพราะมันหอมดีกินกับข้าวกล้อง 1-2 ทัพพี และผักต้ม2. ข้าว (ไม่มัน) ไก่

          - หุงข้าวกล้องกับน้ำซุปผัก (อันนี้ใส่เห็ดนางฟ้าด้วย พอดีเห็ดออกเยอะ) อกไก่ลอกหนังและไขมันออกให้หมด นำไปต้มหรือนึ่ง         
 - น้ำจิ้ม เต้าเจี้ยว (ล้างน้ำออกเอาแต่เม็ด) ขิงแก่ พริกขึ้หนู มะนาว 
น้ำหวานดอกมะพร้าว ซีอิ๊วดำ และน้ำเปล่า โขลกรวมกัน ชิมรสตามชอบ          - น้ำซุปผัก ต้มน้ำเปล่ากับรากผักชีทุบ หัวไชเท้า ปรุงรสด้วยน้ำปลา เกลือ ซีอิ๊ว low sodium3. ราดหน้าไก่ ผักรวม

          - ใช้เส้นหมี่ข้าวกล้อง นำไปลวกพักไว้ ผัดกระเทียมให้หอม 
(ใช้น้ำมันมะกอกสเปรย์) ใส่อกไก่ (อกไก่หมักกับซีอิ๊ว low sodium 
และไข่ไก่) ลงไปผัดพอสุก ใส่คะน้า แครอต เห็ดหอมแช่น้ำหั่นลงไป          - เติมน้ำซุปผัก เต้าเจี้ยว (ล้างน้ำออกเอาแต่เม็ด) ปรุงรสด้วยน้ำปลา เกลือ ซีอิ๊ว low sodium เป็นอันเสร็จค่ะ          - ตอนปรุงให้ใช้มะนาวแทนน้ำส้มสายชู น้ำหวานดอกมะพร้าวแทนน้ำตาล และพริกป่นนิดหน่อยค่ะ4. แกงส้มมะละกอกุ้ง

          โขลกพริกแกงส้มกับเนื้อปลาต้มสุก ละลายในน้ำเดือด 
ใส่มะละกอ ปรุงรสด้วยเกลือ low sodium น้ำมะขามเปียก 
และน้ำหวานดอกมะพร้าวนิดหน่อย ชิมให้ได้รสที่ชอบแล้วค่อยใส่กุ้งลงไป 
เสร็จแล้วค่ะ5. กะเพรากุ้ง

          ผัดกระเทียมกับพริกขี้หนู (ใช้น้ำมันมะกอกสเปรย์) ใส่กุ้ง ปรุงรสด้วยน้ำปลา ซีอิ๊ว low sodium พอกุ้งสุกใส่กะเพรา6. ผัดเปรี้ยวหวานกุ้ง

          ผัดน้ำพริกเผา (ตำเอง ไม่ผัด) (ใช้น้ำมันมะกอกสเปรย์) 
ให้หอม ใส่กุ้ง ปรุงรสด้วยน้ำปลา ซีอิ๊ว low sodium น้ำหวานดอกมะพร้าว 
ใส่พริกหวานและต้นหอม ปิดไฟรอให้เย็นแล้วค่อยบีบมะนาวลงไป7. อาหารญี่ปุ่น

          ใช้ข้าวกล้องแทนข้าวญี่ปุ่น ปูอัดแบบไม่มีแป้งผสม สาหร่ายแผ่น ม้วน ๆ ตามแบบเลยจ้า8. ผัดพริกแกงเขียวหวานไก่

          ผัดน้ำพริกแกงเขียวหวาน (ใช้น้ำมันมะกอกสเปรย์) ใส่อกไก่ 
ปรุงรสด้วยน้ำปลา low sodium น้ำหวานดอกมะพร้าว ชิมรสตามชอบ ใส่มะเขือเปราะ
 พริกชี้ฟ้า ผัดพอสุก9. น้ำพริกกะปิปลาทูย่าง (อันนี้ไม่คลีนเพราะกะปิ)

          ตำน้ำพริกกะปิสูตรตัวเองเลยค่ะ 
แค่เปลี่ยนเครื่องปรุงเป็นแบบ low sodium ทั้งหมด 
และใช้น้ำหวานดอกมะพร้าวแทนน้ำตาล (ใส่แต่น้อย) ปลาทูก็ย่างแทนทอด10. ขนมจีนน้ำยาปู

          ใช้เส้นขนมจีนข้าวกล้องแบบกึ่งสำเร็จ 
มีขายในห้างสรรพสินค้าชั้นนำ ตัวน้ำยาใช้พริกแกงเผ็ดโขลกกับเนื้อปู 
แล้วผัดน้ำมันมะกอกสเปรย์ เติมนมสด low fat พอเดือด ปรุงรสด้วย น้ำปลา 
เกลือ low sodium น้ำหวานนิดหน่อย (แต่เราไม่ใส่) ใส่เนื้อปูลงไปอีดนิด 
ต้นอ่อนทานตะวันปลูกเอง เสร็จแล้วจ้า11. ผัดพริกแกงไก่

          ผัดพริกแกงเผ็ด (ใช้น้ำมันมะกอกสเปรย์) ใส่อกไก่ ปรุงรสด้วยน้ำปลา low sodium ใส่มะเขือเปราะ พริกชี้ฟ้า ผัดพอสุก12. ไก่ย่างเกลือ

          หมักอกไก่กับเกลือ low sodium ทิ้งไว้ 1 คืน 
นำมาย่างบนกระทะเทฟลอน กินกับไข่ต้ม ผัก และข้าวกล้อง คลี๊นคลีน 
ต้นอ่อนทานตะวันปลูกเอง13. ผัดพริกแกงถั่วฝักยาว

          สูตรเดียวกับผัดพริกแกงไก่เลยจ้า (ถั่วนี่เราปลูกเองค่ะ)14. ซีซาร์สลัด

          สลัดคอส (ปลูกเอง) ฉีกเป็นชิ้น ๆ 
คลุกเคล้ากับน้ำสลัดซีซาร์แบบ fat free ใส่มะเขือเทศ กรูตองซ์ 
และอกไก่พริกไทยดำย่าง (หมักอกไก่กับพริกไทยดำและเกลือ low sodium ทิ้งไว้ 1
 คืน)15. ข้าวคลุกน้ำพริกปลาทูห่อไข่

          เจียวไข่บาง ๆ ด้วยน้ำมันมะกอกสเปรย์ พักไว้ 
คลุกข้าวกล้องกับน้ำพริกปลาทู (พริกหนุ่ม กระเทียม พริกขี้หนู หอม ปลาทู 
นำไปย่างไฟให้หอม แล้วโขลกรวมกัน ปรุงรสด้วยน้ำปลา low sodium และมะนาว)16. สปาเกตตีไส้กรอกพริกแห้ง (ไม่คลีนเพราะไส้กรอก)

          ใช้เส้นสปาเกตตีโฮลวีตต้มสุก สะเด็ดน้ำพักไว้ 
ผัดกระเทียมจีนกับพริกแห้งย่าง (ใช้น้ำมันมะกอกสเปรย์) จนหอม ใส่ไส้กรอก 
(ใช้แบบเนื้อหมูล้วน) พอสุกใส่เส้นสปาเกตตี ปรุงรสด้วยเกลือ low sodium 
ใส่ใบโหระพา เสร็จแล้วค่ะ17. ข้าวผัดไก่

          ผัดกระเทียมกับน้ำมันมะกอกสเปรย์ให้หอม ใส่อกไก่ 
ผัดพอสุกใส่ข้าวกล้อง ปรุงรสด้วยน้ำปลากับซีอิ๊ว low sodium แหวกข้าว 
ตอกไข่ไก่ลงไป ยีไข่ให้แตก ผัดรวมกันอีกทีแล้วใส่คะน้า 
พอคะน้าสุกก็ปิดไฟเลยค่ะ18. ไก่ย่างพริกปาปริก้า

          หมักอกไก่กับผงพริกปาปริก้า พริกไทยขาว เกลือ low sodium 
ทิ้งไว้ 1 คืน  นำไปย่างบนกระทะเทฟลอน กินกับข้าวกล้องและผักสด ๆ 
(ปลูกเองทั้งหมดยกเว้นมะเขือเทศจ้า)19. ข้าวปลาทูย่าง

          เมนูนี้ง่ายมาก แค่ย่างปลาทู กินกับไข่ต้มและข้าวกล้อง แกล้มกับผักสด ๆ20. ข้าวคลุกน้ำพริก

          ข้าวกล้องคลุกกับน้ำพริกอะไรก็ได้ ลีน ๆ คลีน ๆ 
(เน้นทำเองและใช้เครื่องปรุง low sodium) ทอดไข่ดาวบนน้ำมันมะกอกสเปรย์ 
แค่นี้ก็อร่อยเหาะแล้ว21. ข้าวปลาทู

          อันนี้เมนูลูกรัก ข้าวกล้องกับปลาทูย่าง ไข่เจียวต้นอ่อนทานตะวัน ง่าย ๆ ได้ประโยชน์มาก ๆ เลยจ้า22. บรอกโคลีผัดกุ้ง

          ผัดกระเทียมกับน้ำมันมะกอกสเปรย์จนหอม ใส่บรอกโคลี 
ปรุงรสด้วยน้ำมันหอย น้ำปลา และซีอิ๊ว low sodium 
ใส่กุ้งลงไปผัดต่อจนกุ้งพอสุก23. ผัดพริกแกงถั่วฝักยาวกุ้ง

          สูตรเดียวกับผัดพริกแกงอื่น ๆ แค่เปลี่ยนจากไก่เป็นกุ้งก็ได้อรรถรสแล้วค่ะ24. ข้าวคลุกปลาทูย่าง

          อันนี้ก็เมนูลูกรัก คลุกข้าวกล้องกับปลาทูย่าง เติมน้ำปลา low sodium แกล้มกับผักสดที่ปลูกเอง ฟินนะ25. ข้าวผัดพริกขี้หนูปูอัด

          ผัดข้าวกับพริกขี้หนูสวน ใส่ปูอัดแบบไม่มีแป้งลงไป ทานกับผักสด26. ข้าวคลุกน้ำพริกกะปิห่อไข่

          เจียวไข่บาง ๆ ด้วยน้ำมันมะกอกสเปรย์ พักไว้ คลุกข้าวกล้องกับน้ำพริกกะปิ ตักใส่จานแล้วนำไข่เจียวมาโปะบนข้าว27. ฟักทองผัดไข่

          ผัดกระเทียมกับน้ำมันมะกอกสเปรย์จนหอม ใส่ไก่ลงไปผัดพอสุก 
ใส่ฟักทอง ปรุงรสด้วยน้ำปลา ซีอิ๊ว low sodium ฟักทองสุกก็เสร็จแล้วค่ะ28. ข้าวไข่เจียวบลอกโคลี+น้ำจิ้มแจ่ว

          ตีไข่ไก่กับบลอกโคลีสับละเอียด ปรุงรสด้วยน้ำมันหอย น้ำปลา
 และซีอิ๊ว low sodium ทอดไข่บนกระทะเทฟลอนโดยใช้น้ำมันมะกอกสเปรย์          น้ำจิ้มแจ่ว ใช้น้ำปลา มะนาว พริกป่น น้ำเปล่า ข้าวคั่ว และผักชีฝรั่งซอย29. ปลาดอรี่ผัดกระเทียม

          ผัดกระเทียม (เยอะ ๆ) กับน้ำมันมะกอกสเปรย์จนหอม ใส่ปลาดอรี่ ปรุงรสด้วย น้ำปลาและซีอิ๊ว low sodium ผัดจนปลาสุกก็เสร็จจ้า30. ผัดก้านผักกาดเขียว

          ผัดกระเทียมกับน้ำมันมะกอกสเปรย์จนหอม ใส่ก้านผักกาดเขียว 
และกุ้ง ปรุงรสด้วยน้ำมันหอย น้ำปลา และซีอิ๊ว low sodium 
กุ้งสุกก็ปิดไฟเลยจ้า31. ไก่แดดเดียว

          หมักอกไก่กับเกลือและน้ำปลา low sodium ทิ้งไว้ 3 ชม. 
นำไปตากแดดจนแห้งทั้งสองด้าน เอามาย่างบนกระทะเทฟลอน กินกับน้ำปลาพริก 
แซ่บลื้มมม32. บะหมี่ผักต้มยำแห้ง

          ใช้บะหมี่ผักแทนบะหมี่เหลืองทั่วไป 
ลวกเส้นกับถั่วฝักยาวพักไว้ นึ่งหรือต้มไก่แล้วฉีกเป็นเส้น ๆ 
ตักน้ำซุปผักใส่ถ้วยสัก 2 ช้อนโต๊ะ เติมน้ำปลา มะนาว น้ำหวานดอกมะพร้าว 
พริกป่น คนให้เข้ากันแล้วนำไปคลุกกับบะหมี่ แต่งหน้าด้วยอกไก่ฉีก 
ถั่วฝักยาวลวก ไข่ต้ม โรยด้วยถั่วลิสงคั่วป่น33. ไข่พะโล้

          ต้มซุปผักทิ้งไว้ โขลกรากผักชีกับกระเทียมผัดกับอกไก่ 
(หรือหมูไม่ติดมัน) หั่นชิ้นใหญ่ ๆ หน่อย 
(เต้าหู้แผ่นย่างบนกระทะไม่ใช้น้ำมัน) ผัดรวมกัน ปรุงรสด้วยน้ำมันหอย low 
sodium ซีอิ๊วดำ ผงพะโล้ น้ำหวานดอกมะพร้าว (ชิมรสอย่าให้หวานมากนะคะ) 
และเกลือ low sodium จนสุก นำใส่หม้อซุปผัก เคี่ยวเรื่อย ๆ ใส่ไข่ต้มลงไป 
เคี่ยวสัก 3-4 ชั่วโมงก็ได้กินแล้วค่ะ
          ใครสนใจสูตรอาหารคลีน หรือต้องการคำแนะนำ ติดตามได้จากไอจีเลยค่ะ

ก่อนกิน 78 กิโลกรัม



1 กุมภาพันธ์ 2558

อันนี้รูปเพื่อนเราปัจจุบันนะคะ 63 กิโลกรัม


          หวังว่ากระทู้นี้คงเป็นแรงบันดาลใจให้ใครหลาย ๆ คนที่คิดจะลดน้ำหนักอยู่ไม่มากก็น้อยนะคะ         
 ป.ล. ช่วงแรกน้ำหนักตัวเพื่อนมากเลยไม่ได้ออกกำลังกาย จนลดลงมาเหลือ 70 
ถึงเริ่มเดิน วิ่ง และแอโรบิกเรื่อย ๆ ค่ะ จริง ๆ ลดเหลือ 63 กิโลกรัม 
ตั้งแต่หลังปีใหม่แล้ว เพื่อนไม่ดื่มแอลกอฮอล์และของหวาน น้ำอัดลม 
น้ำหวานทุกชนิด คือทานอาหารตามนี้เป๊ะ ๆ เลย ไม่มีชีทมีลด้วย นางแน่มากกกก 
ทุกวันนี้แต่งตัวได้สวย ใส่ชุดไหนก็สวย หน้าก็สดใส ดูเด็กขึ้น 
ที่สำคัญไม่ปวดเข่าแล้ว
ความแตกต่างระหว่างกิน




          
ไม่น่าเชื่อเลยนะคะว่าแค่เปลี่ยนอาหารการกินก็สามารถทำให้เราผอมลงได้แบบง่าย
 ๆ แล้ว สงสัยคุณสาว ๆ 
ที่ตั้งใจจะลดน้ำหนักคงต้องลองเอาสูตรทั้งหมดนี้ไปลองทำและรับประทานกันดูซะแล้วล่ะค่ะ
 เอ้า ! จะช้าอยู่ทำไมล่ะจ๊ะ อยากผอมเร็ว ๆ ก็รีบไปกินคลีนกันเลย

ขอบคุณข้อมูลและภาพประกอบจาก คุณ ทำวันนี้เพื่อลูก สมาชิกเว็บไซต์พันทิปดอทคอม 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






สูตรอาหารคลีนกว่า 30 เมนู ลดน้ำหนักจาก 78 เหลือ 63 กิโลกรัม





อัปเดตล่าสุด 28 พฤษภาคม 2563 เวลา 12:00:25
 2,842,063 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





วิธีลดนํ้าหนัก:
อาหารลดน้ําหนัก
ลดน้ําหนัก if 
ลดน้ําหนักเร่งด่วน 
ลดนํ้าหนัก	
อาหารคลีน
สูตรลดน้ําหนัก 
ลดน้ําหนักเร่งด่วน
ลดความอ้วน
วิธีลดนํ้าหนัก


ออกกำลังกาย:
ออกกําลังกาย
ออกกําลังกายที่บ้าน
กระโดดเชือก
โยคะ
แพลงกิ้ง 
วิ่งลดน้ําหนัก
วิธีลดพุง 
ท่าออกกําลังกาย
ลดน้ําหนัก


โรค :
โรคซึมเศร้า
โรคไต
งูสวัด
โรคหัวใจ
โรคติดต่อ
เริม
โรคกระเพาะ
ปวดท้องน้อย
ปวดท้องข้างซ้าย


สมุนไพรไทย :
 สมุนไพรไทย 
มะม่วงหาวมะนาวโห่
ขมิ้นชัน
อินทผาลัม
ว่านหางจระเข้
มะเขือเทศ
ฟ้าทะลายโจร
บัวหิมะ
สมุนไพร


สุขภาพฮิต:
ลงทะเบียนฉีดวัคซีนเข็ม 3
สูตรวัคซีนเข็ม 3
อาการหลังฉีดโมเดอร์นา
อาการหลังฉีดไฟเซอร์
วัคซีน astrazeneca
โควิด 19  
covid 19 รักษา
วิตามินซี
ประกันโควิด


โควิด 19 :
covid-19  
ยาฟาวิพิราเวียร์
อาการโควิด 19
โคโรนาไวรัส  
โควิด-19 
หน้ากากอนามัย  
ตรวจโควิด 19 ฟรี 
ไวรัสโคโรนา  
อาการโควิด 19 









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































