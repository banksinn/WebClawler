




อาหารสำหรับผู้ป่วยโควิด ติดโควิดห้ามกินอะไรบ้าง


















































































x close

















health



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

covid-19

วิธีลดน้ำหนัก

ออกกำลังกาย

สุขภาพจิต

โรค

เตือนภัย

ข่าวสุขภาพ

คลิป












kapook health > 
            การดูแลสุขภาพ












ติดโควิดห้ามกินอะไร เครื่องดื่ม-อาหารแบบไหนควรเลี่ยง 





9,824อ่าน














0












          อาหารสำหรับผู้ป่วยโควิดห้ามกินอะไรบ้าง บรรดาชา กาแฟ ของหวานต่าง ๆ กินได้ไหมในระหว่างที่รักษาตัว 






 


            ติดเชื้อโควิด 19 และกำลังรักษาตัวอยู่ ใช่ว่าจะกินอาหารอะไรก็ได้นะคะ แล้วเราควรเลี่ยงอาหารอะไรบ้างในช่วงที่ป่วย ลองมาดูอาหารที่ผู้ป่วยโควิดห้ามกินเพราะอาจกระตุ้นอาการที่เป็นอยู่ให้ยิ่งเป็นหนัก พร้อมไขข้อข้องใจ ติดโควิดห้ามกินน้ำเย็น กาแฟ จริงไหม 
ป่วยโควิดควรเลี่ยงอาหารประเภทไหนบ้าง

            อาหารสำหรับผู้ป่วยโควิดควรกินตามความเหมาะสมของอาการที่เป็นอยู่ และควรเลือกอาหารที่ไม่ทำให้อาการแย่ลง อาหารที่ไม่เพิ่มโอกาสเสี่ยงติดเชื้อและอาการแทรกซ้อน รวมไปถึงอาหารที่ไม่เพิ่มโรคในช่วงป่วยโควิด ซึ่งอาหารที่ว่าก็แยกตามอาการป่วยที่เป็น ดังนี้
กลุ่มที่มีอาการไอ คัดจมูก คันคอ มีน้ำมูก มีเสมหะ ห้ามกินอะไร

1. น้ำเย็น

            น้ำเปล่าแช่เย็น หรือน้ำเปล่าใส่น้ำแข็ง ควรงดในทุกกรณี เพราะความเย็นจะทำให้จมูกบวมจากการระคายเคือง กระตุ้นหลอดลมให้หดตัว กระตุ้นการหลั่งน้ำมูกและเสมหะ และทำให้อาการไอแย่ลง ดังนั้นช่วงนี้ดื่มแต่น้ำอุ่นหรือน้ำในอุณหภูมิห้องไปก่อน
2. น้ำหวาน น้ำอัดลม ไอศกรีม 








             หลายคนอาจรู้สึกอยากดื่มน้ำหวานหรือน้ำอัดลมให้ชื่นใจ แต่ไม่ว่าจะเป็นน้ำหวานชนิดไหนก็ควรหลีกเลี่ยงไปก่อน เพราะรสหวานและความเย็นของเครื่องดื่มเหล่านี้อาจทำให้เกิดการอักเสบต่าง ๆ ในร่างกายได้ง่าย กระตุ้นให้มีเสมหะหรือน้ำมูกมากกว่าเดิมได้ และอาจเพิ่มอาการไอด้วย 
3. ชา กาแฟเย็น

            ชาเย็น ชานมไข่มุก กาแฟเย็น หรือเครื่องดื่มปั่นที่มีส่วนผสมของน้ำเชื่อม นมข้นหวาน น้ำตาล ครีมเทียมต่าง ๆ รสหวานและเย็นเหล่านี้อาจทำให้ระบบทางเดินหายใจระคายเคือง จมูกจะบวม น้ำมูกและเสมหะจะมากขึ้น ซึ่งอาจไปซ้ำเติมอาการที่เป็นอยู่ให้ยิ่งหนัก อีกทั้งคาเฟอีนในชาและกาแฟยังทำให้ร่างกายขาดน้ำ ดังนั้นหากกินมากไปอาจทำให้น้ำมูกและเสมหะข้นเหนียวได้
4. เครื่องดื่มแอลกอฮอล์

            เครื่องดื่มแอลกอฮอล์มีส่วนทำลายภูมิคุ้มกันของร่างกาย ดื่มเข้าไปก็อาจจะหายจากโควิดช้าลง ยิ่งถ้าดื่มแบบแช่เย็นด้วยก็จะยิ่งเพิ่มการระคายเคืองในระบบทางเดินหายใจ ทำให้หลอดลมหดตัว กระตุ้นอาการไอได้อีก
5. อาหารมัน ๆ  








            อาหารประเภทผัดที่ใส่น้ำมันมาก ๆ ของทอด กินแล้วจะกระตุ้นให้เกิดอาการคันคอ กระตุ้นการอักเสบในร่างกาย ทำให้ยิ่งไอหนัก
6. อาหารรสจัด 

           อาหารที่เผ็ดจัด หวานจัด เค็มจัด เปรี้ยวจัด เครื่องเทศ เครื่องแกง อาจทำให้เกิดการระคายเคืองทางหลอดอาหาร กระตุ้นอาการไอ อาการคันคอ จึงควรหลีกเลี่ยง
7. ขนมขบเคี้ยว

            ขนมกรุบกรอบที่เคี้ยวแล้วมีลักษณะเป็นผงแห้ง ๆ เมื่อกลืนแล้วจะรู้สึกคันคอได้ง่าย กระตุ้นอาการไอ และอาจเพิ่มโอกาสในการสำลักได้ด้วย ดังนั้นในช่วงที่ป่วยก็งดกินไปก่อนนะคะ  
8. ข้าวเหนียว

            หากมีอาการไอหนัก ไอไม่หยุด หรือมีอาการเจ็บคอร่วมด้วย ควรหลีกเลี่ยงการกินข้าวเหนียวไปก่อน เพราะข้าวเหนียวเป็นอาหารที่กลืนยาก อาจทำให้ระคายเคืองคอได้ อีกทั้งหากกินข้าวเหนียวกับหมูปิ้ง ไก่ปิ้ง ไก่ทอด ซึ่งเป็นอาหารมัน ๆ อาจทำให้ยิ่งมีอาการไอ มีเสมหะและคันคอยิ่งขึ้นไปอีก
9. อาหารที่มีส่วนผสมของเนยและชีส








         ไม่ว่าจะขนมปังทาเนยปิ้ง ขนมปังชีส แฮมเบอร์เบอร์ชีส ชีสทอด หรือของกินเล่นและเบเกอรี่ที่มีเนยและชีสเป็นส่วนประกอบต่าง ๆ เนยและชีสอาจทำให้คันคอได้ ดังนั้นพยายามหลีกเลี่ยงไว้ก่อนดีกว่า
ไอห้ามกินอะไรบ้าง ผลไม้ น้ำเย็น กินได้ไหม รู้ไว้จะได้เลี่ยง !

กลุ่มที่มีอาการพะอืดพะอม อาหารไม่ย่อย คลื่นไส้ มีลมในกระเพาะ หรือถ่ายเหลว ห้ามกินอะไร

1. อาหารหมักดองต่าง ๆ 

            อาหารหมักดอง เช่น ปูเค็ม ปลาร้า ผลไม้ดอง ผักดอง กิมจิ อาจเสี่ยงต่อการปนเปื้อนของเชื้อแบคทีเรีย ซึ่งอาจกระตุ้นอาการท้องเสีย ถ่ายเหลวให้รุนแรงได้
2. นม 

            หลายคนดื่มนมแล้วมีอาการทางระบบทางเดินอาหาร เช่น ท้องอืด ท้องเสีย ดังนั้นหากมีอาการเหล่านี้อยู่แล้วควรหลีกเลี่ยงการดื่มนมไปก่อน
3. โยเกิร์ต

            โยเกิร์ตก็เสี่ยงต่อการปนเปื้อนของเชื้อแบคทีเรียด้วยเช่นกัน อีกทั้งยังเป็นผลิตภัณฑ์จากนม ดังนั้นในขณะที่มีอาการถ่ายเหลวก็ควรหลีกเลี่ยงไปก่อน
4. น้ำแข็ง

            ไม่ว่าจะน้ำแข็งในเครื่องดื่ม หรือน้ำแข็งในขนมหวาน น้ำปั่นต่าง ๆ ก็ควรหลีกเลี่ยงให้ไกล เพราะน้ำแข็งไม่เพียงแต่กระตุ้นอาการไอ ทำให้หลอดลมหดตัวเท่านั้น แต่ยังเสี่ยงต่อการปนเปื้อนของเชื้อโรคหรือเชื้อแบคทีเรียก่อโรคได้
5. อาหารย่อยยาก 








             เช่น เนื้อสัตว์ติดมัน อย่างเนื้อวัว เนื้อหมู เนื้อเป็ด เครื่องในสัตว์ต่าง ๆ อาหารปิ้งย่าง รวมไปถึงเนื้อมะพร้าว ที่เป็นอาหารย่อยยาก อาจเพิ่มอาการพะอืดพะอม แน่นท้องมากขึ้นได้
6. อาหารที่ไม่ผ่านการปรุงสุก 

            ในช่วงที่ไม่สบายควรหลีกเลี่ยงอาหารสดต่าง ๆ ผักสด สลัดผัก สลัดผลไม้ และอาหารที่ไม่ผ่านการปรุงสุกด้วยความร้อนทั้งหลาย เพราะเสี่ยงต่อการปนเปื้อนของเชื้อแบคทีเรียก่อโรค และอาจทำให้มีอาการแทรกซ้อนอื่น ๆ ได้
7. ผลไม้สดสำเร็จรูป

            โดยเฉพาะผลไม้ที่ปอกและหั่นให้พร้อมรับประทานมาแล้ว ซึ่งค่อนข้างเสี่ยงต่อการปนเปื้อนเชื้อโรค หรือมีโอกาสเน่าเสียได้ง่าย หากไม่ปอกและหั่นแบบสดใหม่ ดังนั้นถ้ามีอาการท้องเสียควรหลีกเลี่ยงผลไม้สำเร็จรูปไปก่อน รวมไปถึงผลไม้ที่มีรสเปรี้ยวอย่างส้ม เกรปฟรุต เสาวรส เลมอน มะนาว เพราะรสเปรี้ยวอาจทำให้ลำไส้เกิดการระคายเคืองได้ในบางคน ก่อให้เกิดอาการท้องเสียมากขึ้นได้ 
8. ถั่ว








            ในถั่วมีน้ำตาลที่ร่างกายไม่สามารถย่อยได้ ดังนั้นหากกินเข้าไปร่างกายก็จะพยายามย่อยน้ำตาลชนิดนี้ด้วยการหยุดหลั่งเอนไซม์ และให้แบคทีเรียในลำไส้ทำหน้าที่ย่อยแทน ก่อให้เกิดแก๊สในลำไส้ ทำให้รู้สึกจุกเสียด แน่นเฟ้อได้ 
9. สารที่ให้ความหวานแทนน้ำตาล

            ซอร์บิทอล (sorbitol) หรือสารที่ให้ความหวานแทนน้ำตาล มักจะพบมากในหมากฝรั่งชนิดไม่มีน้ำตาล น้ำอัดลมบางชนิด และขนมที่ใช้สารให้ความหวานแทนน้ำตาลทุกชนิด ซึ่งในบางคนกินแล้วจะมีอาการท้องเสีย
10. อาหารที่ไม่ถูกสุขอนามัย 

            อาหารที่ไม่สะอาด ปนเปื้อนฝุ่น มลภาวะต่าง ๆ อาหารค้างคืน อาหารที่ทำไว้นาน ๆ ผสมในภาชนะเดิมซ้ำ ๆ เช่น ยำ ส้มตำ ข้าวมันไก่ ข้าวหมูแดง ข้าวหมูกรอบ ข้าวขาหมูที่หั่นบนเขียงเดิมซ้ำ ๆ ก็ควรหลีกเลี่ยงเพราะเสี่ยงที่ร่างกายจะได้รับเชื้อแบคทีเรียก่อโรคจากอาหารเหล่านี้
กลุ่มที่มีอาการปวดเมื่อย อ่อนเพลีย








1. เครื่องดื่มชูกำลัง

            แม้จะรู้สึกอ่อนเพลีย ไม่มีแรง แต่ก็พยายามหลีกเลี่ยงเครื่องดื่มชูกำลังต่าง ๆ ให้ดี เพราะเครื่องดื่มเหล่านี้มักมีคาเฟอีนที่อาจกระตุ้นอัตราการเต้นของหัวใจ ทำให้รู้สึกใจสั่น นอนไม่หลับ จนเป็นสาเหตุให้พักผ่อนไม่เพียงพอได้
2. อาหารมื้อใหญ่ ๆ 

          การรับประทานอาหารครั้งละมาก ๆ มื้อใหญ่ อาจทำให้อาหารไม่ย่อย เกิดท้องอืด ท้องเฟ้อ พะอืดพะอม หรือท้องผูกได้ ดังนั้นควรรับประทานอาหารเบา ๆ ย่อยง่ายและแบ่งเป็นมื้อเล็ก ๆ เพื่อเติมพลังงานให้ร่างกายจะดีกว่า 

          นอกจากนี้หากมีโรคประจำตัวอยู่ ควรหลีกเลี่ยงอาหารที่อาจกระตุ้นความรุนแรงของโรคประจำตัวด้วย เช่น
 

อาหารผู้ป่วยโรคไต เลือกกินอะไรดี กินอะไรต้องระวัง !  
โรคไขมันพอกตับ กับอาหารที่ควรกิน ควรเลี่ยง  
เปิดเมนูอาหารโรคความดันโลหิตสูง ควรกิน-ห้ามกินอะไร ช่วยควบคุมความดัน 
ไขมันในเลือดสูง ควรเลี่ยงหรือกินอะไรที่ช่วยลดไขมัน  
	 

           หรือหากไม่มีโรคประจำตัว และอยากรู้ว่าติดโควิดกินอะไรดีถึงช่วยบรรเทาอาการ ก็ลองดูได้จากด้านล่างนี้เลย

อาหารสำหรับผู้ป่วยโควิด กินอะไรช่วยบรรเทาและไม่ซ้ำเติมอาการให้ยิ่งหนัก

บทความเกี่ยวกับโควิด 19


อาการโควิดลงปอดเป็นยังไง พร้อมวิธีเช็กเบื้องต้น สัญญาณไหนต้องรีบรักษา  
รวมวิธีดูแลรักษาโควิดเบื้องต้น เมื่อจำเป็นต้องกักตัวที่บ้าน 
โควิดหายเองได้ไหม ดูแลตัวเองยังไงเมื่อติดเชื้อ  
เช็กอาการหลังหายจากโควิด 19 มีอะไรบ้างที่อาจกระทบสุขภาพไปอีกยาว (long covid)  
วิธีกินฟ้าทะลายโจรรักษาโควิด 19 ควรใช้อย่างไร ต้องกินวันละเท่าไร  
เปิดคลิปฝึกหายใจฟื้นฟูปอด-ขับเสมหะ เพิ่มความสตรองสู้โควิด
วิธีกินกระชายขาว สำหรับคนติดโควิดหรือยังไม่ป่วย รู้ไว้ใช้ให้ปลอดภัย  
เช็กลิสต์ยาที่ควรมีช่วงโควิด ติดบ้านไว้ใช้ดูแลตัวเอง-รักษาอาการเบื้องต้น 
ฟ้าทะลายโจร กระชายขาว กินคู่กันได้ไหม ไขข้อสงสัยเรื่องสมุนไพรรักษาโควิด
ตรีผลา สรรพคุณเสริมภูมิคุ้มกัน กับคุณประโยชน์อนันต์ที่ควรรู้
โกฐจุฬาลัมพา สมุนไพรยับยั้งโควิด 19 สรรพคุณดีอย่างไร รักษาโรคอะไรได้บ้าง 


 
ขอบคุณข้อมูลจาก
คณะแพทยศาสตร์ มหาวิทยาลัยมหิดล (1), (2) 
โรงพยาบาลจุฬาลงกรณ์ สภากาชาดไทย
โรงพยาบาลวิชัยเวช อินเตอร์เนชั่นแนล หนองแขม
โรคปอดและทางเดินหายใจ หมอวินัยโบเวจา
หมอชาวบ้าน
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













ติดโควิดห้ามกินอะไร เครื่องดื่ม-อาหารแบบไหนควรเลี่ยง 




อัปเดตล่าสุด 6 กันยายน 2564 เวลา 13:12:09
 9,824 อ่าน




top






วิธีลดนํ้าหนัก:
อาหารลดน้ําหนัก
ลดน้ําหนัก if 
ลดน้ําหนักเร่งด่วน 
ลดนํ้าหนัก	
อาหารคลีน
สูตรลดน้ําหนัก 
ลดน้ําหนักเร่งด่วน
ลดความอ้วน
วิธีลดนํ้าหนัก


ออกกำลังกาย:
ออกกําลังกาย
ออกกําลังกายที่บ้าน
กระโดดเชือก
โยคะ
แพลงกิ้ง 
วิ่งลดน้ําหนัก
วิธีลดพุง 
ท่าออกกําลังกาย
ลดน้ําหนัก


โรค :
โรคซึมเศร้า
โรคไต
งูสวัด
โรคหัวใจ
โรคติดต่อ
เริม
โรคกระเพาะ
ปวดท้องน้อย
ปวดท้องข้างซ้าย


สมุนไพรไทย :
 สมุนไพรไทย 
มะม่วงหาวมะนาวโห่
ขมิ้นชัน
อินทผาลัม
ว่านหางจระเข้
มะเขือเทศ
ฟ้าทะลายโจร
บัวหิมะ
สมุนไพร


สุขภาพฮิต:
ลงทะเบียนฉีดวัคซีนเข็ม 3
สูตรวัคซีนเข็ม 3
อาการหลังฉีดโมเดอร์นา
อาการหลังฉีดไฟเซอร์
วัคซีน astrazeneca
โควิด 19  
covid 19 รักษา
วิตามินซี
ประกันโควิด


โควิด 19 :
covid-19  
ยาฟาวิพิราเวียร์
อาการโควิด 19
โคโรนาไวรัส  
โควิด-19 
หน้ากากอนามัย  
ตรวจโควิด 19 ฟรี 
ไวรัสโคโรนา  
อาการโควิด 19 









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































