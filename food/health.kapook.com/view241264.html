




ทุเรียนไม่ควรกินกับอะไร 5 อาหารที่ห้ามกินกับทุเรียน

















































































x close

















health



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

covid-19

วิธีลดน้ำหนัก

ออกกำลังกาย

สุขภาพจิต

โรค

เตือนภัย

ข่าวสุขภาพ

คลิป












kapook health > 
            เตือนภัยสุขภาพ












ทุเรียนไม่ควรกินกับอะไร 5 อาหารที่ควรจำไว้ว่าอย่ากินคู่กับทุเรียน





107,956อ่าน














0












          วนมาหน้าทุเรียนเมื่อไรกระแสห้ามกินทุเรียนคู่กับอาหารบางอย่างก็กลับมาอีกครั้ง งั้นลองมาเช็กอีกทีให้ชัด ๆ ว่าทุเรียนไม่ควรกินกับอะไรบ้าง 




             ราชาผลไม้อย่างทุเรียนคัมแบ็กเมื่อไรก็ปังปุริเย่ไม่มีแผ่ว กับปีนี้ก็เช่นกัน หลายคนเริ่มหาซื้อทุเรียนมากินให้สมกับความอยากกันแล้ว ว่าแต่ประเด็นที่ว่า ทุเรียนไม่ควรกินคู่กับอะไรก็มาแรงพอ ๆ กับกระแสทุเรียนฟีเว่อร์...งั้นมาเช็กกันหน่อยว่าถ้าไม่อยากร้อนใน ไม่อยากมีอาการแสลงใด ๆ และไม่อยากป่วยถึงขั้นต้องนอนหยอดน้ำข้าวต้ม ทุเรียนไม่ควรกินกับอะไรบ้าง
ทุเรียนไม่ควรกินกับอะไร

            ทุเรียน เป็นผลไม้ที่อร่อยแต่ก็มีฤทธิ์ร้อน ดังนั้นนอกจากอาการร้อนในที่อาจเกิดขึ้นกับร่างกายแล้ว อาหารหรือเครื่องดื่มบางชนิดก็ไม่ควรกินคู่กับทุเรียนด้วยเหตุผลหลาย ๆ อย่าง เช่น
1. ห้ามกินทุเรียนกับน้ำอัดลม








            ทุเรียนกับน้ำอัดลมไม่ควรจะกินคู่กันสักเท่าไร เพราะทุเรียนเป็นผลไม้น้ำตาลสูง ไขมันสูง กินแล้วย่อยยาก ขณะที่น้ำอัดลมรสหวานก็มีน้ำตาลสูงมากและมีกรดคาร์บอนิก หากกินคู่กัน นอกจากจะทำให้แน่นท้อง ท้องอืดแล้ว ร่างกายจะได้รับน้ำตาลในปริมาณที่มากเกินความจำเป็น ส่งผลให้น้ำตาลในเลือดเพิ่มขึ้นอย่างรวดเร็ว ซึ่งหากป่วยเป็นเบาหวาน หรือโรคหัวใจ ก็อาจถึงขั้นช็อกได้ แต่สำหรับคนปกติ การที่น้ำตาลสะสมในร่างกายมาก หากเผาผลาญได้ไม่หมดก็จะกลายเป็นไขมัน ทำให้อ้วนขึ้นได้ง่าย ๆ เลย
2. ห้ามกินทุเรียนกับลำไย

            ลำไยและทุเรียนต่างก็เป็นผลไม้น้ำตาลสูง กินแล้วให้พลังงานมากขึ้นอย่างรวดเร็วจนทำให้ร้อนในได้เหมือนกัน ดังนั้นทางที่ดีอย่ากินทุเรียนกับลำไยจะดีกว่า โดยเฉพาะผู้ป่วยเบาหวานที่จำเป็นต้องควบคุมระดับน้ำตาลในเลือดอย่างเคร่งครัด
3. ห้ามกินทุเรียนกับผลไม้น้ำตาลสูงอื่น ๆ 

            ผลไม้น้ำตาลสูงอย่างลิ้นจี่ เงาะ ขนุน มะม่วงสุก รวมไปถึงทุเรียน ก็ไม่ควรจับคู่กินด้วยกัน เนื่องจากร่างกายจะได้น้ำตาลในปริมาณสูงมาก ๆ อย่างรวดเร็ว ทำให้ระดับน้ำตาลในเลือดพุ่งได้ในเวลาอันสั้น ซึ่งหากไม่ได้เผาผลาญก็จะเก็บสะสมและกลายเป็นไขมันในร่างกาย หรือหากป่วยเป็นเบาหวานก็อาจมีอาการวูบ หมดสติได้
4. ไม่ควรกินทุเรียนกับขนมหวาน








            ปัญหาก็คือเรื่องปริมาณน้ำตาลอีกเช่นเคยค่ะ ดังนั้นหากจะกินทุเรียนก็ควรเลี่ยงขนมหวาน ขนมปัง น้ำหวาน เบเกอรี่ทั้งหลายไปก่อน เพื่อป้องกันไม่ให้ร่างกายได้น้ำตาลในปริมาณที่สูงจนเกินไป อ้อ ! เมนูเค้กทุเรียน ข้าวเหนียวทุเรียน ถ้าเลี่ยงได้ก็จะดีด้วยนะ
5. ห้ามกินทุเรียนกับเหล้า

         เครื่องดื่มที่มีแอลกอฮอล์อย่างเหล้า เบียร์ ไวน์ ไม่ควรนำมากินคู่กับทุเรียนเด็ดขาด เนื่องจากเครื่องดื่มแอลกอฮอล์และทุเรียนให้พลังงานสูง ส่งผลให้กระบวนการเผาผลาญของร่างกายต้องทำงานหนัก ร่างกายก็จะมีอุณหภูมิสูงขึ้น บวกกับแอลกอฮอล์มีฤทธิ์ขับปัสสาวะ ร่างกายจะขาดน้ำซึ่งทำให้ร่างกายร้อนมากขึ้น

          นอกจากนี้ ทุเรียนเป็นผลไม้ที่มีกำมะถันมาก ซึ่งสารนี้ละลายได้ดีในแอลกอฮอล์ เมื่อกินคู่กันจะทำให้เมาเร็ว ร่างกายจะเกิดความร้อนสูงมากกว่าปกติ และทำให้ขาดน้ำจนถึงจุดที่ระดับเกลือแร่ขาดสมดุลได้ อีกทั้งการกินทุเรียนกับเหล้าจะทำให้เอนไซม์กำจัดสารพิษที่ได้จากกระบวนการเผาผลาญแอลกอฮอล์ลดลง และอาจไปเสริมพิษของเหล้า นำไปสู่อาการไม่พึงประสงค์ เช่น รู้สึกร้อนวูบวาบ หน้าแดง วิงเวียน สั่น ง่วงซึม คลื่นไส้ และอาเจียน ในบางรายอาจมีปฏิกิริยารุนแรงจนก่อให้เกิดความผิดปกติต่อระบบหายใจ หัวใจล้มเหลว สมองทำงานผิดปกติ จนก่อให้เกิดอันตรายต่อชีวิตได้เลย โดยอาการจะรุนแรงแค่ไหน ขึ้นอยู่กับปริมาณที่รับประทาน และความสามารถของกระบวนการทำลายแอลกอฮอล์ในร่างกายของแต่ละคน

ทุเรียน กินยังไงให้พอดี ไม่มีอันตราย



 


          แม้ทุเรียนจะอร่อย มีประโยชน์ กินแล้วฟินไปถึงไหน แต่ก็ต้องห้ามใจให้กินเพียง 2 เม็ดต่อวัน และไม่ควรกินบ่อย ยิ่งทุกวันยิ่งไม่ควร เพราะนอกจากทุเรียนจะให้พลังงานสูง น้ำตาลสูงแล้ว หากกินบ่อย ๆ กินมาก ๆ อาจทำให้มีอาการร้อนในขึ้นมาได้
          แต่สำหรับผู้ป่วยที่มีโรคประจำตัว เช่น โรคเบาหวาน ความดันโลหิตสูง โรคหลอดเลือดหัวใจตีบ ควรจำกัดการกินทุเรียนวันละไม่เกิน 1 เม็ดเล็ก ส่วนโรคไตควรหลีกเลี่ยงการกินทุเรียนไปก่อน เพราะอาจทำให้อาการกำเริบได้ เนื่องจากร่างกายขับโพแทสเซียมจากทุเรียนไม่ทันจนทำให้มีภาวะหัวใจเต้นผิดจังหวะ
          นอกจากนี้เพื่อสุขภาพที่ดีของเรา ก็ควรหลีกเลี่ยงการกินข้าวเหนียวทุเรียน ทุเรียนกวน ทุเรียนทอด ทุเรียนแปรรูปต่าง ๆ เพราะจะมีปริมาณน้ำตาลและให้พลังงานสูงกว่าทุเรียนสด ๆ หรือหากจะกินก็ควรกินแต่น้อย หมั่นออกกำลังกาย และวันไหนจะกินทุเรียนก็เลือกกินอาหารเพื่อสุขภาพให้เยอะหน่อย ลดข้าว ลดแป้ง อาหารให้พลังงานสูงต่าง ๆ รวมไปถึงหาเวลาออกกำลังกายกันด้วยนะคะ





ภาพจาก กระทรวงสาธารณสุข



          ได้รู้กันแล้วว่าทุเรียนไม่ควรกินกับอะไร แต่รู้ไหมคะว่ายังมีอาหารบางอย่างที่ไม่ควรกินคู่กันด้วย ตามนี้เลย
          - อาหาร 22 อย่างที่ห้ามกินคู่กัน สรุปอีกครั้ง ชัวร์หรือมั่วกันแน่

บทความที่เกี่ยวข้องกับทุเรียน


ประโยชน์ของทุเรียน กินแบบนี้ไม่อ้วน ดีต่อสุขภาพ
เช็กแคลอรีในทุเรียนพันธุ์ฮิต แต่ละชนิดให้พลังงานเท่าไร กินยังไงไม่อ้วน !
วิธีแก้ร้อนในจากทุเรียน กินแบบนี้อร่อยและแฮปปี้เว่อร์
กินทุเรียนมากเกินไป อันตรายไหม แก้ร้อนในอย่างไรดี ?
เป็นประจำเดือนกินทุเรียนได้ไหม ใช่ของแสลงหรือเปล่า
กินทุเรียนฟิน ๆ กับทุเรียนออนไลน์ ส่งเดลิเวอรี่ให้ถึงบ้าน
8 วิธีดับกลิ่นทุเรียนในห้องแอร์และตู้เย็น เหม็นแรงแค่ไหนก็หายเกลี้ยง !
วิธีปลูกทุเรียน ให้ได้ผลเร็ว ราชาผลไม้รสชาติดี แถมราคาสูง 


  ขอบคุณข้อมูลจาก
คณะแพทยศาสตร์โรงพยาบาลรามาธิบดี
ชัวร์ก่อนแชร์
ทวิตเตอร์กระทรวงสาธารณสุข
spring news
  





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













ทุเรียนไม่ควรกินกับอะไร 5 อาหารที่ควรจำไว้ว่าอย่ากินคู่กับทุเรียน




อัปเดตล่าสุด 14 พฤษภาคม 2564 เวลา 14:31:57
 107,956 อ่าน




top






วิธีลดนํ้าหนัก:
อาหารลดน้ําหนัก
ลดน้ําหนัก if 
ลดน้ําหนักเร่งด่วน 
ลดนํ้าหนัก	
อาหารคลีน
สูตรลดน้ําหนัก 
ลดน้ําหนักเร่งด่วน
ลดความอ้วน
วิธีลดนํ้าหนัก


ออกกำลังกาย:
ออกกําลังกาย
ออกกําลังกายที่บ้าน
กระโดดเชือก
โยคะ
แพลงกิ้ง 
วิ่งลดน้ําหนัก
วิธีลดพุง 
ท่าออกกําลังกาย
ลดน้ําหนัก


โรค :
โรคซึมเศร้า
โรคไต
งูสวัด
โรคหัวใจ
โรคติดต่อ
เริม
โรคกระเพาะ
ปวดท้องน้อย
ปวดท้องข้างซ้าย


สมุนไพรไทย :
 สมุนไพรไทย 
มะม่วงหาวมะนาวโห่
ขมิ้นชัน
อินทผาลัม
ว่านหางจระเข้
มะเขือเทศ
ฟ้าทะลายโจร
บัวหิมะ
สมุนไพร


สุขภาพฮิต:
ลงทะเบียนฉีดวัคซีนเข็ม 3
สูตรวัคซีนเข็ม 3
อาการหลังฉีดโมเดอร์นา
อาการหลังฉีดไฟเซอร์
วัคซีน astrazeneca
โควิด 19  
covid 19 รักษา
วิตามินซี
ประกันโควิด


โควิด 19 :
covid-19  
ยาฟาวิพิราเวียร์
อาการโควิด 19
โคโรนาไวรัส  
โควิด-19 
หน้ากากอนามัย  
ตรวจโควิด 19 ฟรี 
ไวรัสโคโรนา  
อาการโควิด 19 









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































