




พยาธิปอดหนู พยาธิไชตา เกิดจากอะไร


















































































x close

















health



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

covid-19

วิธีลดน้ำหนัก

ออกกำลังกาย

สุขภาพจิต

โรค

เตือนภัย

ข่าวสุขภาพ

คลิป












kapook health > 
            โรคและการป้องกัน












พยาธิปอดหนู กินเมนูไหนเสี่ยงพลาดท่าพยาธิไชตา ทำตาบอดได้ !





4,290อ่าน














0












          ไม่อยากตาดับสนิทต้องเลี่ยงพยาธิปอดหนูให้ไกล ว่าแต่เมนูไหนเสี่ยงพยาธิไชตาบ้าง แล้วถ้าเป็นมีวิธีรักษาให้หายไหม
 




          เมนูอร่อย ๆ บางทีก็แฝงมาพร้อมอันตรายที่ใครก็ไม่อยากเจอ อย่างที่โรงพยาบาลมหาวิทยาลัยนเรศวร ได้แถลงข่าวพบคนไข้เป็นพยาธิปอดหนูขึ้นตาจนตาบอด เนื่องจากชอบกินอาหารสุก ๆ ดิบ ๆ (อ่านข่าว : พิษกุ้งแช่น้ำปลา กินสุก ๆ ดิบ ๆ จนหนอนไชขึ้นตา หมอเผยตาบอด 1 ข้าง) ซึ่งถือเป็นคนไข้รายที่ 19 ของประเทศไทยในรอบ 50 ปี และจากข่าวนี้ก็ทำให้คนสนใจใคร่รู้จักพยาธิปอดหนูกันมากขึ้น งั้นก็อย่ารอช้า มาดูกันเลยดีกว่าว่าพยาธิปอดหนูคืออะไร มาจากไหน เข้าสู่ร่างกายมนุษย์ได้อย่างไร และมีอันตรายยังไงบ้าง

พยาธิปอดหนู คืออะไร








            พยาธิปอดหนู หรืออีกชื่อคือพยาธิหอยโข่ง เป็นพยาธิตัวกลมที่มีชื่อเต็ม ๆ ในภาษาอังกฤษว่า angiostrongylus cantonensis แต่ที่เรียกว่าพยาธิปอดหนูก็เพราะเป็นพยาธิที่อาศัยอยู่ในหลอดเลือดแดงของปอดหนู ตัวเต็มวัยมีลักษณะรูปร่างเรียว ยาวประมาณ 2-3 เซนติเมตร ตัวเมียจะมีลายเป็นเกลียวขาวสลับดำอยู่ในตัว ตัวผู้จะมีขนาดเล็กกว่าและที่หางจะมีแผ่นบาง ๆ เล็ก ๆ แผ่ออกมา 
         โดยพยาธิตัวเมียจะออกไข่ในหลอดเลือดแดงและฟักตัวเป็นตัวอ่อนระยะที่ 1 เวลาหนูถ่ายก็จะปะปนออกมากับมูลหนู แล้วไชเข้าหอยทาก หรือ หอยน้ำจืด เช่น หอยโข่ง หอยขม หอยเชอรี่ กุ้งน้ำจืด หรือปลาน้ำจืดเพื่อหาที่อยู่ใหม่ และจะเจริญไปเป็นตัวอ่อนระยะที่ 2 และ 3 ซึ่งก่อโรคในมนุษย์ได้ 
          พยาธิชนิดนี้พบมากในแถบเอเชียตะวันออกเฉียงใต้ เช่น ประเทศไทย ที่มักพบผู้ป่วยในภาคตะวันออกเฉียงเหนือ ภาคกลาง 

พยาธิปอดหนู เข้าสู่ร่างกายได้อย่างไร 








          หลายคนสงสัยว่าเรารับพยาธิปอดหนูเข้าสู่ร่างกายจากทางไหน ก็ต้องบอกว่า จากการกินอาหารที่มีพยาธิปอดหนูปะปนอยู่นี่แหละค่ะ โดยเฉพาะคนที่ชอบรับประทานอาหารสุก ๆ ดิบ ๆ ซึ่งนอกจากพยาธิปอดหนูก็ยังเสี่ยงรับพยาธิอื่น ๆ เข้าสู่ร่างกายด้วย เช่น พยาธิตัวตืด พยาธิใบไม้ พยาธิตัวจี๊ด โดยเมนูเสี่ยงพยาธิ ได้แก่

กุ้งแช่น้ำปลา 
ก้อย ลาบ ลู่ ดิบ 
พล่า ยำ น้ำตก อ่อม หมก 
กุ้งดอง ทะเลดอง หอยลวก 
หมึกชอต
ปลาดิบ เช่น แซลมอนดิบ มีพยาธิอะนิซาคิส (anisakis simplex)
เมนูสัตว์น้ำจืดที่ไม่ปรุงจนสุกอื่น ๆ 
เนื้อสัตว์ที่ปรุงไม่สุก เช่น เนื้อหมู เนื้อวัวที่อาจมีพยาธิปะปนอยู่
ผัก-ผลไม้สดที่ไม่ล้างให้สะอาด 

          และเมื่อพยาธิเข้าสู่กระแสเลือด ก็จะชอนไชไปตามระบบประสาทต่าง ๆ เช่น ขึ้นตา ไขสันหลัง หรือขึ้นสมองได้

พยาธิปอดหนู อาการเป็นอย่างไร

             โดยส่วนใหญ่มักไม่แสดงอาการ หรือมีอาการเพียงเล็กน้อย ขึ้นอยู่กับจำนวนพยาธิ ภูมิคุ้มกันของผู้ป่วย และตำแหน่งที่พยาธิชอนไชเข้าไปด้วย เช่น หากพยาธิปอดหนูขึ้นตา จะมีอาการตามัวเฉียบพลัน โดยไม่ปวดหรือเคืองตา แต่จะชอนเข้าสู่เยื่อบุตา ทำให้เยื่อบุตาฉีกขาด มีเลือดออก และตาบอดได้


ภาพจาก : เฟซบุ๊ก pr medicine nu คณะแพทยศาสตร์ ม.นเรศวร




             ส่วนในกรณีที่พยาธิปอดหนูขึ้นสมอง ผู้ป่วยจะมีอาการปวดศีรษะอย่างรุนแรง คอแข็ง หลังแข็ง ชัก หมดสติ หรือพบอาการอัมพาตแขน ขา หรือใบหน้าบางส่วน
พยาธิปอดหนู รักษาอย่างไร

          การรักษาโรคพยาธิปอดหนูจะใช้ยาฆ่าพยาธิ และรักษาตามอาการ เช่น ในคนที่มีอาการปวดศีรษะอย่างรุนแรง แพทย์จะให้ยาแก้ปวด หรือเจาะน้ำไขสันหลังเป็นระยะ ๆ เพื่อลดความดันของน้ำไขสันหลังร่วมด้วย แต่หากพยาธิปอดหนูขึ้นตา แพทย์จะรีบทำการผ่าตัดนำพยาธิออกจากดวงตาโดยเร็วที่สุด 
          ทั้งนี้ส่วนใหญ่หลังการผ่าตัดผู้ป่วยก็มักจะสูญเสียการมองเห็นอย่างถาวร ดังนั้นจึงควรป้องกันตัวเองจากพยาธิปอดหนูให้ดี ๆ 

พยาธิปอดหนู ป้องกันอย่างไร

การป้องกันพยาธิปอดหนูทำได้ง่าย ๆ ดังนี้


ไม่รับประทานอาหารสุก ๆ ดิบ ๆ โดยเฉพาะจำพวกปลาน้ำจืด และหอยน้ำจืดต่าง ๆ 


รับประทานอาหารที่ปรุงสุก ปรุงร้อน สดใหม่ เท่านั้น


ล้างผัก ผลไม้ให้สะอาดก่อนรับประทานทุกครั้ง


หากต้องดื่มน้ำจากแหล่งธรรมชาติ ควรต้มน้ำให้สุกจนเดือดจัดก่อนนำมาดื่ม


ดูแลสุขอนามัยของตนเองให้ดี 


ควบคุมและกำจัดหนูและหอยน้ำจืดที่เป็นพาหะ 



            พยาธิปอดหนูอันตรายถึงพิการหรือตายได้เลย ดังนั้นใครที่ชอบกินอาหารสุก ๆ ดิบ ๆ ทั้งหลาย อยากให้พักก่อนนะคะ เพราะนอกจากจะพาตัวเองไปเสี่ยงกับพยาธิปอดหนูหรือชนิดพยาธิอื่น ๆ แล้ว ยังอาจเสี่ยงกับอาการท้องเสีย ท้องร่วง หรืออาหารเป็นพิษได้ด้วย 
บทความที่เกี่ยวข้องกับพยาธิ

     - รู้เรื่องพยาธิ อาการแบบไหนต้องสงสัยว่ามีพยาธิ ใช้ยาถ่ายพยาธิดีไหม ?
     - คันก้น บริเวณรูทวาร เกิดจากอะไรได้บ้าง ใช่พยาธิไหม
     - ชอบกินปลาดิบต้องรู้ 6 อาการเสี่ยงที่ร่างกายเราอาจต้องเจอ !
     - กินปลาดิบอย่างไร ให้ห่างไกลจากพยาธิ
 

ขอบคุณภาพจาก : เฟซบุ๊ก pr medicine nu คณะแพทยศาสตร์ ม.นเรศวร
ขอบคุณข้อมูลจาก : คณะแพทยศาสตร์ มหาวิทยาลัยนเรศวร, คณะแพทยศาสตร์ มหาวิทยาลัยเชียงใหม่, โรงพยาบาลเวชศาสตร์เขตร้อน
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













พยาธิปอดหนู กินเมนูไหนเสี่ยงพลาดท่าพยาธิไชตา ทำตาบอดได้ !




อัปเดตล่าสุด 17 กุมภาพันธ์ 2565 เวลา 09:43:57
 4,290 อ่าน




top






วิธีลดนํ้าหนัก:
อาหารลดน้ําหนัก
ลดน้ําหนัก if 
ลดน้ําหนักเร่งด่วน 
ลดนํ้าหนัก	
อาหารคลีน
สูตรลดน้ําหนัก 
ลดน้ําหนักเร่งด่วน
ลดความอ้วน
วิธีลดนํ้าหนัก


ออกกำลังกาย:
ออกกําลังกาย
ออกกําลังกายที่บ้าน
กระโดดเชือก
โยคะ
แพลงกิ้ง 
วิ่งลดน้ําหนัก
วิธีลดพุง 
ท่าออกกําลังกาย
ลดน้ําหนัก


โรค :
โรคซึมเศร้า
โรคไต
งูสวัด
โรคหัวใจ
โรคติดต่อ
เริม
โรคกระเพาะ
ปวดท้องน้อย
ปวดท้องข้างซ้าย


สมุนไพรไทย :
 สมุนไพรไทย 
มะม่วงหาวมะนาวโห่
ขมิ้นชัน
อินทผาลัม
ว่านหางจระเข้
มะเขือเทศ
ฟ้าทะลายโจร
บัวหิมะ
สมุนไพร


สุขภาพฮิต:
ลงทะเบียนฉีดวัคซีนเข็ม 3
สูตรวัคซีนเข็ม 3
อาการหลังฉีดโมเดอร์นา
อาการหลังฉีดไฟเซอร์
วัคซีน astrazeneca
โควิด 19  
covid 19 รักษา
วิตามินซี
ประกันโควิด


โควิด 19 :
covid-19  
ยาฟาวิพิราเวียร์
อาการโควิด 19
โคโรนาไวรัส  
โควิด-19 
หน้ากากอนามัย  
ตรวจโควิด 19 ฟรี 
ไวรัสโคโรนา  
อาการโควิด 19 









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































