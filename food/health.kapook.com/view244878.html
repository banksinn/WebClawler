




กระชายขาวกินตอนไหน รักษาโควิดได้มั้ย

















































































x close

















health



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

covid-19

วิธีลดน้ำหนัก

ออกกำลังกาย

สุขภาพจิต

โรค

เตือนภัย

ข่าวสุขภาพ

คลิป












kapook health > 
            สมุนไพรเพื่อสุขภาพ












วิธีกินกระชายขาว สำหรับคนติดโควิดหรือยังไม่ป่วย รู้ไว้ใช้ให้ปลอดภัย





13,770อ่าน














0












          กระชายขาวมีสรรพคุณต้านโควิดได้จริงไหม แล้วต้องกินอย่างไร กินแค่ไหน ถึงได้รับประโยชน์จากกระชายขาว   






 


            สมุนไพรไทยกำลังมาแรงในยุคที่โควิด 19 ระบาดอย่างหนัก ซึ่งนอกจากฟ้าทะลายโจรแล้ว  กระชายขาวก็เป็นพืชอีกชนิดที่คนสรรหามารับประทาน ด้วยความหวังว่าจะสามารถป้องกันและต้านโควิด 19 ได้ แล้วความจริงเป็นอย่างไรกันแน่ หรือต้องรับประทานแบบไหนถึงจะได้ผล วันนี้เรารวบรวมข้อมูลมาให้ทำความเข้าใจก่อนใช้กระชายขาวกันแบบผิด ๆ 







กระชายขาว สรรพคุณต้านโควิดได้จริงหรือ ?

          กระชายเป็นสมุนไพรไทยที่มีฤทธิ์ร้อน จึงช่วยขับลม ช่วยย่อยอาหาร บรรเทาอาการท้องอืด ท้องเฟ้อ รักษาโรคในช่องปาก กระตุ้นให้เกิดภูมิคุ้มกัน รวมทั้งใช้เป็นยาบำรุงกำลังร่างกาย ซึ่งครัวไทยได้นำกระชายมาเป็นส่วนประกอบของอาหารหลากหลายเมนูมาช้านาน ขณะที่ภูมิปัญญาพื้นบ้านก็ยังนำกระชายขาวมาใช้บรรเทาอาการจมูกไม่ได้กลิ่น 
          ต่อมาทางมหาวิทยาลัยมหิดล และศูนย์ความเป็นเลิศด้านชีววิทยาศาสตร์ (tcels) ได้ทำการวิจัยพบว่า สารสกัดจากกระชายขาว 2 ตัว คือ แพนดูราทิน เอ (panduratin a) และฟิโนสโตรบิน (pinostrobin) มีฤทธิ์ยับยั้งเชื้อไวรัสโคโรนา 2019 ในหลอดเพาะเชื้อได้ถึง 100% และเมื่อทดลองในสัตว์ เบื้องต้นก็พบว่าทำให้สัตว์ทดลองที่ติดเชื้อมีสุขภาพที่ดีขึ้น และลดภาวะปอดอักเสบในสัตว์ทดลองได้ดีมาก 
          ทั้งนี้ ได้มีการทดลองนำสารสกัดกระชายมาใช้กับผู้ต้องขังในเรือนจำที่ติดโควิด 19 และไม่มีอาการ พบว่า กระชายมีฤทธิ์กำจัดเชื้อได้ภายใน 8 วัน คล้ายกับฟ้าทะลายโจร และดีกว่าการใช้ยาฟาวิพิราเวียร์ แต่ต้องเป็นการสกัดด้วยเอทานอล (แอลกอฮอล์) จึงจะมีสารสกัดออกมาอย่างเพียงพอที่จะยับยั้งเชื้อได้ ต่างจากการกินกระชายสด หรือการสกัดสารด้วยน้ำที่จะมีสารสำคัญออกมาน้อยกว่ามาก
          อย่างไรก็ตาม ปัจจุบันยังไม่มีผลิตภัณฑ์กระชายที่สกัดด้วยแอลกอฮอล์จำหน่ายในท้องตลาด ดังนั้น อาจจะกล่าวได้ว่า เรายังไม่สามารถกินกระชายขาวเพียงอย่างเดียวเพื่อหวังผลป้องกันหรือรักษาโควิด เนื่องจากปริมาณของสารสกัดที่ได้ไม่เพียงพอ ซึ่งขณะนี้นักวิจัยกำลังการศึกษาเพิ่มเติมถึงความปลอดภัยและปริมาณที่เหมาะสมเพื่อนำมาใช้ต้านโควิด 19 ในมนุษย์ได้อย่างมีประสิทธิภาพต่อไป

วิธีกินกระชายขาวที่ถูกต้อง 

            แม้การกินกระชายเป็นอาหาร ดื่มน้ำกระชาย หรือกินแคปซูลกระชาย จะยังไม่สามารถรักษาโควิด 19 ได้ แต่เราก็ยังควรกินกระชายเพื่อรับประโยชน์อื่น ๆ และเสริมภูมิคุ้มกันร่างกายให้แข็งแรงขึ้น โดยสมุนไพรอภัยภูเบศรแนะนำวิธีรับประทานกระชายขาวไว้หลายรูปแบบ ดังนี้
วิธีกินกระชายขาว สำหรับคนที่ยังไม่ติดโควิด








          ควรกินกระชายขาวในรูปแบบของอาหาร โดยนำไปปรุงรับประทานเป็นเมนูต่าง ๆ เช่น แกงเลียง แกงป่า ผัดฉ่า ซึ่งกระชายขาวจะช่วยแก้ท้องอืด ท้องเฟ้อ รวมทั้งช่วยบำรุงกำลังและเสริมภูมิคุ้มกันให้ร่างกาย
10 เมนูกระชาย สูตรอาหารและเครื่องดื่มอร่อยต้านไวรัส

วิธีกินกระชายขาว สำหรับคนติดโควิด

            จากการใช้กระชายแคปซูลเสริมการรักษาผู้ป่วยเสี่ยงสูง ที่สัมผัสใกล้ชิดกับผู้ป่วยติดเชื้อ เมื่อมีจมูกไม่ได้กลิ่น คัดจมูก หายใจไม่ออก โดยใช้แคปซูลกระชาย 500 มิลลิกรัม กินครั้งละ 4 แคปซูล วันละ 3 ครั้งเป็นเวลา 5 วัน พบว่าอาการหายเป็นปกติ ​ดังนั้น ผู้ป่วยที่อยู่ในระหว่างรอเตียงที่มีอาการดังกล่าว อาจเตรียมตำรับกระชายด้วยวิธีการใดการหนึ่ง ดังนี้
1. นำกระชายสดมาปรุงเป็นอาหาร
            โดยนำเหง้าหรือรากของกระชายสดมาล้างให้สะอาดแล้วปรุงเป็นอาหาร รับประทาน 3 มื้อ ครั้งละ 25 กรัม หลังอาหาร 
2. นำกระชายแห้งชงกับน้ำร้อน

นำเหง้าและรากกระชายแห้งมาบดเป็นผง เทน้ำร้อนแล้วคนให้เข้ากัน ควรดื่มทั้งน้ำและเนื้อ เนื่องจากสารสำคัญในกระชายไม่ละลายน้ำ จึงต้องรับประทานเนื้อด้วย
กรณีมีแคปซูลกระชายขาว ให้รับประทานครั้งละ 2 กรัม หลังอาหาร 3 มื้อ


3. ดื่มน้ำกระชาย (ไม่ต้องแยกกาก)
          ใช้เหง้ากระชายสด 1 ขีด หรือ 25 กรัม ล้างให้สะอาด ปั่นให้ละเอียดกับน้ำสะอาด 300 มิลลิลิตร ปรุงรสด้วยน้ำมะนาว 20 มิลลิลิตร และน้ำผึ้ง 20 มิลลิลิตร แบ่งดื่มหลังอาหาร 3 มื้อ

          ทั้งนี้ แนะนำให้รับประทานต่อเนื่อง 5 วัน และควรกินกระชายทั้งน้ำและเนื้อจึงจะได้รับสารสำคัญที่ครบถ้วนที่สุด



ภาพจาก สมุนไพรอภัยภูเบศร




ข้อควรรู้ก่อนกินกระชายขาว


ไม่ควรกินกระชายติดต่อกันทุกวัน หรือนานเกิน 7 วัน เพราะกระชายเป็นยารสร้อนจะทำให้ร่างกายร้อนเกินไป เกิดอาการร้อนใน เป็นแผลในปาก ใจสั่น เซลล์ประสาททำงานไม่สมดุล รวมทั้งน้ำมันหอมระเหยในกระชายขาวอาจระคายเคืองต่อกระเพาะอาหารได้
	 
ไม่ควรกินกระชายในปริมาณมากต่อเนื่อง เช่น การดื่มน้ำกระชายก็ไม่ควรเกิน 1 แก้วต่อวัน และไม่กินติดต่อกันทุกวัน
	 
ควรรับประทานกระชายในแบบปรุงสุกจะดีกว่ารับประทานแบบสด ๆ
	 
หากต้องการดื่มน้ำกระชาย ให้ต้มกับน้ำ และใส่สมุนไพรอื่น ๆ ลงไปช่วยเสริมตัวยาด้วย เช่น เติมน้ำผึ้งเพื่อลดความร้อนของกระชาย เติมมะนาวซึ่งเป็นยารสเปรี้ยวไปช่วยลดอาการปากแห้ง จมูกแห้ง เนื่องจากการรับประทานอาหารที่งเผ็ดร้อนมากไป จะทำให้รู้สึกปากแห้ง จมูกแห้ง


กระชายขาว ใครต้องระวัง








          บุคคลต่อไปนี้ควรหลีกเลี่ยงหรือต้องระวังการรับประทานกระชาย เพราะอาจมีผลข้างเคียงเกิดขึ้น

คนที่ห้ามใช้กระชาย

ผู้ที่มีไข้สูง
ผู้ป่วยที่มีปัญหาทางเดินท่อน้ำดี ถุงน้ำดีอุดตัน เพราะกระชายหรือสมุนไพรรสร้อนทั้งหลายจะไปเพิ่มการหลั่งของน้ำดี
เด็ก สตรีมีครรภ์ หรือสตรีให้นมบุตร  
คนที่มีอาการแพ้กระชาย เช่น กินกระชายแล้วมีผื่นขึ้น หรือมีอาการผิดปกติอื่น ๆ หลังรับประทานกระชาย


คนที่ไม่ควรใช้กระชายในขนาดสูง

ผู้ที่มีความผิดปกติของตับ 
ผู้ป่วยโรคไต โรคหัวใจ หรือผู้ที่ต้องควบคุมโพแทสเซียม เพราะกระชายมีโพแทสเซียมสูง
ผู้ที่มีโรคประจำตัว
ผู้ป่วยที่ใช้ยาวาร์ฟาริน หรือยาละลายลิ่มเลือด ยาต้านการแข็งตัวของเลือด


          สมุนไพรไทยหลายชนิดมีฤทธิ์เป็นยาที่ช่วยเสริมสร้างสุขภาพในเบื้องต้น อย่างกระชายขาวก็ช่วยปรับสมดุลฮอร์โมนและเสริมภูมิคุ้นให้ต่อสู้กับเชื้อโรคต่าง ๆ ได้ก็จริง แต่ก็ต้องรู้จักใช้ในปริมาณที่เหมาะสม เพื่อไม่ให้ฤทธิ์ยาเหล่านั้นวกกลับมาก่อให้เกิดโทษกับร่างกาย
บทความที่เกี่ยวข้องกับกระชายขาว


วิธีปลูกกระชาย สมุนไพรมากสรรพคุณ ทำอาหารได้หลายเมนู 
กระชายขาว ต้านโควิด 19 ได้จริงไหม พร้อมสรรพคุณที่น่าสนใจ
10 เมนูกระชาย สูตรอาหารและเครื่องดื่มอร่อยต้านไวรัส
น้ำกระชายใบเตยน้ำผึ้ง สรรพคุณเยอะต้านโรคจากสมุนไพรพื้นบ้าน
น้ำกระชาย 2 สูตร สมุนไพรต้านหวัดต้านโรคทำง่ายใน 10 นาที
ฟ้าทะลายโจร กระชายขาว กินคู่กันได้ไหม ไขข้อสงสัยเรื่องสมุนไพรรักษาโควิด


 
ขอบคุณข้อมูลจาก
สมุนไพรอภัยภูเบศร  
กรมการแพทย์แผนไทยและการแพทย์ทางเลือก
ชัวร์ก่อนแชร์   
รายการโหนกระแส  
tnn   
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













วิธีกินกระชายขาว สำหรับคนติดโควิดหรือยังไม่ป่วย รู้ไว้ใช้ให้ปลอดภัย




อัปเดตล่าสุด 24 สิงหาคม 2564 เวลา 12:25:29
 13,770 อ่าน




top






วิธีลดนํ้าหนัก:
อาหารลดน้ําหนัก
ลดน้ําหนัก if 
ลดน้ําหนักเร่งด่วน 
ลดนํ้าหนัก	
อาหารคลีน
สูตรลดน้ําหนัก 
ลดน้ําหนักเร่งด่วน
ลดความอ้วน
วิธีลดนํ้าหนัก


ออกกำลังกาย:
ออกกําลังกาย
ออกกําลังกายที่บ้าน
กระโดดเชือก
โยคะ
แพลงกิ้ง 
วิ่งลดน้ําหนัก
วิธีลดพุง 
ท่าออกกําลังกาย
ลดน้ําหนัก


โรค :
โรคซึมเศร้า
โรคไต
งูสวัด
โรคหัวใจ
โรคติดต่อ
เริม
โรคกระเพาะ
ปวดท้องน้อย
ปวดท้องข้างซ้าย


สมุนไพรไทย :
 สมุนไพรไทย 
มะม่วงหาวมะนาวโห่
ขมิ้นชัน
อินทผาลัม
ว่านหางจระเข้
มะเขือเทศ
ฟ้าทะลายโจร
บัวหิมะ
สมุนไพร


สุขภาพฮิต:
ลงทะเบียนฉีดวัคซีนเข็ม 3
สูตรวัคซีนเข็ม 3
อาการหลังฉีดโมเดอร์นา
อาการหลังฉีดไฟเซอร์
วัคซีน astrazeneca
โควิด 19  
covid 19 รักษา
วิตามินซี
ประกันโควิด


โควิด 19 :
covid-19  
ยาฟาวิพิราเวียร์
อาการโควิด 19
โคโรนาไวรัส  
โควิด-19 
หน้ากากอนามัย  
ตรวจโควิด 19 ฟรี 
ไวรัสโคโรนา  
อาการโควิด 19 









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































