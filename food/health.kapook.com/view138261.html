




บัวหิมะ สรรพคุณช่วยลดน้ําหนัก รักษาเบาหวาน











































































x close

















health



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

covid-19

วิธีลดน้ำหนัก

ออกกำลังกาย

สุขภาพจิต

โรค

เตือนภัย

ข่าวสุขภาพ

คลิป




 


health
สมุนไพรเพื่อสุขภาพ






บัวหิมะ สรรพคุณล้น ลดน้ำหนักก็ดี คนเป็นเบาหวานกินได้




513,244อ่าน







0


























          บัวหิมะ พืชกินหัวมากสรรพคุณ รสชาติอร่อย อีกหนึ่งอาหารที่คุ้มค่าต่อการลิ้มลองเพื่อสุขภาพที่ดี



          ถ้าพูดถึงคำว่า บัวหิมะ หลายคนก็คงจะนึกถึงครีมจากแดนมังกรที่มีสรรพคุณในการช่วยรักษาบาดแผลต่าง ๆ ซึ่งน้อยคนจะทราบว่าจริง ๆ แล้วชื่อนี้ยังเป็นชื่อของพืชกินหัวอีกชนิดเช่นกัน วันนี้กระปุกดอทคอมเลยจะหยิบเอาพืชที่มีชื่อเดียวกันนี้มาให้ทุกคนทำความรู้จักกันให้มากขึ้น ขอบอกเลยว่าพืชชนิดนี้กินได้ แถมยังดีต่อสุขภาพ ใครอยากมีสุขภาพดี พืชชนิดนี้ก็เป็นทางเลือกที่น่าลิ้มลอง
          บัวหิมะ หรือ ผลบัวหิมะ มีชื่อทางวิทยาศาสตร์ว่า smallanthus sonchifolius โดย บัวหิมะ ภาษาอังกฤษเรียกว่า yacon หรือที่คนจีนรู้จักกันในชื่อ เสวี่ยเหลียนกว่อ เป็นพืชใต้ดิน มีต้นกำเนิดในประเทศแถบอเมริกาใต้ อยู่ในวงศ์เดียวกับดอกทานตะวัน มีลักษณะต้นคล้ายกับมันเทศ ความสูงของต้น 2-3 เมตร ลักษณะดอกคล้ายกับดอกเดซี่ มีกลีบดอกเล็ก ๆ สีเหลือง ประมาณ 14-15 กลีบ ในแต่ละต้นเมื่อโตเต็มที่จะมีดอกประมาณ 4-5 ดอก


 
          
ผลบัวหิมะมักถูกนำมาใช้รับประทานเป็นอาหารและผลิตเป็นสารให้ความหวานจากธรรมชาติ
 เช่น น้ำเชื่อมบัวหิมะ เนื่องจากอุดมไปด้วยแร่ธาตุและวิตามิน ไม่ว่าจะเป็น
 แคลเซียม แมกนีเซียม เหล็ก สังกะสี ซีเลเนียม 
นอกจากนี้ยังเป็นพืชที่มีแคลอรีไม่สูงมากนัก โดยผลบัวหิมะ 100 กรัม 
มีพลังงาน 54 กิโลแคลอรี 
ทำให้ผลบัวหิมะกลายเป็นอาหารในการลดน้ำหนักที่ได้รับความสนใจไม่น้อย 
บัวหิมะ สรรพคุณและประโยชน์ที่ไม่ใช่แค่รสชาติอร่อย          บัวหิมะเป็นพืชที่มีสรรพคุณเกี่ยวกับสุขภาพมากมาย เนื่องจากอุดมไปด้วยสารอาหาร โดยประโยชน์ของบัวหิมะมีดังนี้ค่ะ1. ช่วยลดน้ำหนัก         
 น้ำตาลจากธรรมชาติของบัวหิมะมีส่วนช่วยลดน้ำหนักได้ โดยการศึกษาในปี 2009 
ซึ่งตีพิมพ์ในวารสารทางวิชาการ clinical nutrition เผยว่า 
ผู้หญิงที่รับประทานน้ำเชื่อมบัวหิมะในปริมาณ 0.14-0.29 กรัม ต่อน้ำหนักตัว
 1 กิโลกรัม ติดต่อกันอย่างน้อย 120 วัน จะทำให้น้ำหนัก ดัชนีมวลกาย 
และรอบเอว ลดลง 
ที่เป็นเช่นนั้นก็เพราะว่าน้ำเชื่อมบัวหิมะจะเข้าไปสร้างความรู้สึกอิ่มให้กับร่างกาย
 ช่วยให้ความอยากอาหารลดลง
 2. ลดระดับคอเลสเตอรอลและไตรกลีเซอไรด์         
 ในบัวหิมะมีน้ำตาลชนิดหนึ่งที่ชื่อว่าฟรุกโตโอลิโกแซคคาไรด์ 
(fructooligosaccharide) มีคุณสมบัติในการลดระดับไตรกลีเซอไรด์ 
และคอเลสเตอรอลชนิดที่ไม่ดี โดยการศึกษาในปี 2011 ซึ่งตีพิมพ์ใน 
chemico-biological interactions พบว่า หนูทดลองที่เป็นโรคเบาหวาน 
เมื่อได้อาหารเสริมที่มีส่วนผสมของบัวหิมะติดต่อกันทุกวัน 
ระดับไตรกลีเซอไรด์ และคอเลสเตอรอลชนิดไม่ดี มีอัตราลดลงอย่างรวดเร็ว 
นอกจากนี้ยังมีการศึกษากับมนุษย์อันแสดงให้เห็นว่า 
การรับประทานบัวหิมะเป็นประจำจะช่วยลดไขมันทั้งสองชนิดได้เช่นกัน 
และเมื่อระดับไขมันทั้งสองชนิดนี้ลดลง 
ความเสี่ยงโรคหัวใจและหลอดเลือดก็จะลดลงตามไปด้วย  3. ลดระดับน้ำตาลในเลือด         
 แม้ว่าบัวหิมะจะมีรสชาติหวาน แต่รสชาติหวานนี้ก็มาจากอินูลิน (inulin) 
ซึ่งเป็นน้ำตาลจากธรรมชาติ โดยมีการศึกษาพบว่า 
อินูลินเป็นสารที่ส่งผลดีต่อการทำงานของอินซูลินในร่างกาย 
โดยเฉพาะผู้ป่วยโรคเบาหวาน ชนิดที่ 2 
การรับประทานบัวหิมะเป็นประจำจะสามารถช่วยควบคุมระดับน้ำตาลในเลือดได้ 
อีกทั้งระดับความหวานของบัวหิมะยังน้อยกว่าระดับความหวานของน้ำตาลกว่าครึ่งหนึ่งเลยทีเดียว
 
ซึ่งถือว่าบัวหิมะเป็นอาหารที่ผู้ป่วยเบาหวานสามารถรับประทานได้โดยไม่ต้องกลัวเรื่องระดับน้ำตาลค่ะ4. ลดความเสี่ยงโรคหัวใจและความดันโลหิต         
 บัวหิมะเป็นพืชที่ขึ้นชื่อว่าดีกับสุขภาพหัวใจ 
เพราะในบัวหิมะมีระดับโพแทสเซียมสูง โดยโพแทสเซียมมีฤทธิ์ช่วยขยายหลอดเลือด
 ช่วยผ่อนคลายระบบหลอดเลือดและหัวใจ ทำให้การไหลเวียนของเลือดดีขึ้น 
ออกซิเจนในเลือดเพิ่มขึ้น ลดความดันโลหิต 
และทำให้ความเสี่ยงโรคหัวใจลดลงตามไปด้วย 
นอกจากนี้ยังช่วยบรรเทาอาการของโรคหัวใจและโรคหลอดเลือดหัวใจของผู้ป่วยได้อีกต่างหาก
 
อีกทั้งโพแทสเซียมในบัวหิมะยังช่วยควบคุมสมดุลของเหลวในเนื้อเยื่อและเซลล์ต่าง
 ๆ ในร่างกายร่วมกับโซเดียม 
แต่ทั้งนี้ก็ควรบริโภคอาหารที่มีโซเดียมอย่างพอเหมาะด้วยค่ะ5. ต้านมะเร็ง         
 การศึกษาในปี 2011 ในวารสารทางวิชาการ fitoterapia พบว่า 
บัวหิมะมีสรรพคุณช่วยยับยั้งการเจริญเติบโต ยับยั้งการแพร่กระจาย 
และการกลายพันธุ์ของเซลล์มะเร็งได้ ทำให้ความเสี่ยงโรคมะเร็งผิวหนัง 
โรคมะเร็งลำไส้ใหญ่ และโรคมะเร็งของเลือดทั้ง 3 ชนิด ได้แก่ 
โรคมะเร็งไขกระดูก โรคมะเร็งต่อมน้ำเหลือง และโรคมะเร็งเม็ดเลือดขาว ลดลง 
อีกทั้งในบัวหิมะยังอุดมไปด้วยสารต้านอนุมูลอิสระที่ช่วยปกป้องเซลล์ไม่ให้ถูกอนุมูลอิสระทำลายจนเกิดการอักเสบต่าง
 ๆ ซึ่งอาจเป็นสาเหตุของการเกิดมะเร็งได้6. ป้องกันภาวะไขมันพอกตับ         
 นอกจากจะช่วยลดระดับคอเลสเตอรอลและไตรกลีเซอไรด์ในร่างกายแล้ว 
จากการศึกษาในปี 2008 ยังพบว่า การรับประทานบัวหิมะควบคู่กับสารไซลิมาริน 
(silymarin) 
จะส่งผลดีต่อผู้ป่วยที่มีการเผาผลาญของร่างกายผิดปกติจนทำให้อ้วนลงพุงได้อีกด้วย
 โดยในการศึกษาแสดงให้เห็นว่า เมื่ออาสาสมัครรับประทานบัวหิมะวันละ 2.4 
กรัม และสารไซลิมาริน (silymarin) วันละ 0.8 กรัม ติดต่อกัน 90 วัน 
ระดับของคอเลสเตอรอลลดลง และปริมาณไขมันสะสมในตับก็ลดลงด้วย 
ทำให้ความเสี่ยงภาวะไขมันพอกตับลดลงค่ะ7. สร้างเสริมระบบขับถ่าย ลดอาการท้องผูก





         
 โพรไบโอติกส์ในบัวหิมะเป็นแบคทีเรียชนิดที่ดีต่อร่างกาย 
ช่วยให้ร่างกายสามารถดูดซึมสารอาหารต่าง ๆ ได้ดียิ่งขึ้น 
นอกจากนี้ยังช่วยในเรื่องระบบขับถ่าย ทำให้อาการท้องผูก ท้องอืด 
และปัญหาเกี่ยวกับระบบขับถ่ายต่าง ๆ 
ที่่อาจนำมาสู่การเกิดเนื้องอกในกระเพาะอาหารหรือโรคมะเร็งลำไส้ลดลงได้ 
ขณะที่ไฟเบอร์ในบัวหิมะก็ยังช่วยสร้างเสริมระบบขับถ่ายได้อีกทางหนึ่งด้วย 
ได้ประโยชน์หลายต่อแบบนี้ต้องหามาลองกันแล้วล่ะ
8. เสริมภูมิคุ้มกัน           บัวหิมะสดอุดมไปด้วยสารต้านอนุมูลอิสระ กรดอะมิโน วิตามิน แร่ธาตุ ประโยชน์ทางโภชนาการค่อนข้างสูง ดังนั้นกินแล้วจึงดีต่อสุขภาพ ช่วยเสริมภูมิคุ้มกันให้ทำงานได้อย่างมีประสิทธิภาพมากขึ้น 9. ดีต่อหญิงตั้งครรภ์          บัวหิมะสดมีคุณค่าทางโภชนาการที่ดีต่อลูกน้อยในครรภ์ เพราะอุดมไปด้วยโปรตีน วิตามิน แคลเซียม แมกนีเซียม เหล็ก แร่ธาตุอื่น ๆ ที่ช่วยเสริมภูมิคุ้มกัน ทั้งยังมีส่วนช่วยส่งเสริมด้านพัฒนาการทางสมองของทารกในครรภ์ได้ด้วย           ทว่าคุณแม่ท้องควรกินบัวหิมะสดในปริมาณที่พอเหมาะ ไม่มากเกินไป เพราะอาจให้โทษมากกว่าประโยชน์นะคะ นอกจากนี้หญิงให้นมบุตรก็ไม่ควรกินบัวหิมะสดด้วย เพราะอาจมีผลต่อน้ำนมแม่และทำให้ลูกเล็กท้องเสียได้10. บำรุงผิว           เราเห็นครีมบัวหิมะมากันเยอะและเป็นเวลานานแล้ว เพราะสรรพคุณด้านบำรุงผิวของบัวหิมะที่เขาว่ากันว่าเด็ดนี่แหละค่ะ โดยบัวหิมะมีสารต้านอนุมูลอิสระและกรดอะมิโนหลายชนิด ช่วยชะลอความเสื่อมของร่างกาย มีสรรพคุณเป็นยาสมุนไพรรักษาแผล ผื่นแพ้ หรือโรคผิวหนังต่าง ๆ และลดอาการอักเสบของผิวได้11. เป็นตัวช่วยให้เลิกสารเสพติด          มูลนิธิรณรงค์ช่วยให้เลิกบุหรี่และสารเสพติด ได้ทำการวิจัยสรรพคุณของบัวหิมะแล้วพบว่า บัวหิมะมีความสามารถในการขับล้างสารพิษที่เข้มข้น ล้างสารเคมีที่เข้มข้น เช่น สารเคมีจากบุหรี่ เหล้า และสารเสพติดอื่น ๆ ออกจากร่างกาย ช่วยปรับสมดุลของร่างกาย และสร้างภูมิต้านทานต่อสารเสพติดทุกชนิด จึงได้จัดทำชาบัวหิมะมาเป็นตัวช่วยเลิกบุหรี่ เลิกเหล้า และสารเสพติดต่าง ๆ* ข้อควรระวังและโทษของบัวหิมะ หากใช้ผิดวิธี





          - อาจมีอาการในระบบทางเดินอาหาร เช่น ท้องไส้ปั่นป่วน ท้องผูก ท้องอืด หรือท้องเสีย หากรับประทานบัวหิมะในปริมาณที่มากเกินไป           - หญิงให้นมบุตรไม่ควรกินบัวหิมะสด เพราะอาจส่งผลต่อน้ำนม ทำให้ทารกเกิดอาการท้องเสียได้          - ไม่ควรทำนมบัวหิมะรับประทานเอง หรือซื้อจากแหล่งที่ไม่น่าเชื่อถือ ไม่มีการรับรอง เพราะอาจได้น้ำนมบัวหิมะที่มีสารปนเปื้อน อันตรายต่อร่างกายได้          - หากใช้ครีมบัวหิมะต้องทดสอบการแพ้ก่อนทุกครั้ง 


          เห็นประโยชน์ดี
 ๆ ของบัวหิมะกันไปแล้ว ใครสนใจก็ลองหามาลองลิ้มชิมรสได้นะคะ 
แต่ก็มีข้อควรระวังเพราะเจ้าพืชชนิดนี้อาจทำให้เกิดอาการแพ้อย่างรุนแรงได้ 
ดังนั้น หากเคยมีประวัติการแพ้พืชกินหัว อย่างเช่น มันฝรั่ง 
ควรหลีกเลี่ยงไว้ก่อนจะดีกว่า แต่ถ้าไม่แน่ใจว่าจะแพ้หรือไม่ควรปรึกษาแพทย์
 เพื่อจะได้ไม่ส่งผลเสียต่อสุขภาพค่ะ
 

* หมายเหตุ : อัปเดตข้อมูลล่าสุดวันที่ 20 มกราคม 2564



ขอบคุณข้อมูลจากนิตยสารชีวจิต the asian parent thailand  มูลนิธิรณรงค์ช่วยให้เลิกบุหรี่และสารเสพติดscimath
healthyeating.sfgate.com organicfacts.net livestrong.com foodpyramid.comlivestrong.com 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






บัวหิมะ สรรพคุณล้น ลดน้ำหนักก็ดี คนเป็นเบาหวานกินได้





อัปเดตล่าสุด 30 มีนาคม 2564 เวลา 16:22:17
 513,244 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





วิธีลดนํ้าหนัก:
อาหารลดน้ําหนัก
ลดน้ําหนัก if 
ลดน้ําหนักเร่งด่วน 
ลดนํ้าหนัก	
อาหารคลีน
สูตรลดน้ําหนัก 
ลดน้ําหนักเร่งด่วน
ลดความอ้วน
วิธีลดนํ้าหนัก


ออกกำลังกาย:
ออกกําลังกาย
ออกกําลังกายที่บ้าน
กระโดดเชือก
โยคะ
แพลงกิ้ง 
วิ่งลดน้ําหนัก
วิธีลดพุง 
ท่าออกกําลังกาย
ลดน้ําหนัก


โรค :
โรคซึมเศร้า
โรคไต
งูสวัด
โรคหัวใจ
โรคติดต่อ
เริม
โรคกระเพาะ
ปวดท้องน้อย
ปวดท้องข้างซ้าย


สมุนไพรไทย :
 สมุนไพรไทย 
มะม่วงหาวมะนาวโห่
ขมิ้นชัน
อินทผาลัม
ว่านหางจระเข้
มะเขือเทศ
ฟ้าทะลายโจร
บัวหิมะ
สมุนไพร


สุขภาพฮิต:
ลงทะเบียนฉีดวัคซีนเข็ม 3
สูตรวัคซีนเข็ม 3
อาการหลังฉีดโมเดอร์นา
อาการหลังฉีดไฟเซอร์
วัคซีน astrazeneca
โควิด 19  
covid 19 รักษา
วิตามินซี
ประกันโควิด


โควิด 19 :
covid-19  
ยาฟาวิพิราเวียร์
อาการโควิด 19
โคโรนาไวรัส  
โควิด-19 
หน้ากากอนามัย  
ตรวจโควิด 19 ฟรี 
ไวรัสโคโรนา  
อาการโควิด 19 









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































