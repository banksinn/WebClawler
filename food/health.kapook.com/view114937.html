




งดแป้ง ลดน้ำหนัก เคลียร์ให้ชัดก่อนคิดลอง











































































x close

















health



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

covid-19

วิธีลดน้ำหนัก

ออกกำลังกาย

สุขภาพจิต

โรค

เตือนภัย

ข่าวสุขภาพ

คลิป




 


health
วิธีลดน้ำหนัก






งดแป้ง ลดน้ำหนัก เคลียร์ให้ชัดก่อนคิดลอง ! 




253,937อ่าน







0















          สูตรลดน้ำหนักด้วยการไม่กินคาร์โบไฮเดรต ดูเหมือนเป็นวิธีง่าย ๆ และเป็นวิธีแรก ๆ ที่คนเลือกใช้กันด้วย โดยหารู้ไม่ว่ายิ่งงดแป้ง ยิ่งทำให้อ้วน !    














          เมื่อผู้หญิงสักคนปรารถนาจะลดน้ำหนัก วิธีลดน้ำหนักแบบง่ายที่สุดที่พวกเธอจะคิดออก
 (นอกจากการออกกำลังกาย) ก็คือ การงดแป้ง งดข้าว 
เลี่ยงการรับประทานอาหารจำพวกคาร์โบไฮเดรตทั้งหลาย 
เพราะเชื่อว่านี่เป็นตัวการสำคัญของ "ความอ้วน" 
และก็มีหลายคนใช้สูตรนี้ลดน้ำหนักมานาน ซึ่งก็มีทั้งเห็นผลและไม่เห็นผล 


                    แต่ไม่ว่าสาว ๆ จะคิดว่าการลดน้ำหนักด้วยการงดกินแป้งจะเห็นผลหรือไม่เห็นผลสำหรับคุณ กระปุกดอทคอมอยากให้สาว ๆ ลองทำความเข้าใจกับ "คาร์โบไฮเดรต" อย่างถ่องแท้เสียก่อนค่ะ เพราะเรารู้กันอยู่แล้วว่า "คาร์โบไฮเดรต" คืออาหารหลัก 5 
หมู่ที่ร่างกายต้องการในแต่ละวัน แล้วถ้างดกินไปดื้อ ๆ 
แม้คุณจะบอกว่าช่วยให้น้ำหนักลดได้จริง แต่หลังจากนั้นล่ะ 
จะมีผลเสียอะไรรออยู่ข้างหลัง 
แล้วถ้าอยากลดน้ำหนักด้วยการจำกัดปริมาณคาร์โบไฮเดรตจริง ๆ ควรทำอย่างไร 7 
เรื่องข้างล่างนี้จะไขปริศนาให้คุณ !  

คาร์โบไฮเดรตไม่ใช่แค่ข้าวกับแป้ง           คนส่วนใหญ่มักคิดว่าคาร์โบไฮเดรตคือข้าว
 แป้ง ขนมปัง น้ำตาล 
แต่อันที่จริงยังมีอาหารอีกหลายประเภทที่มีแป้งแฝงอยู่ไม่น้อย อย่างเช่น 
ผัก-ผลไม้ นม กาแฟ น้ำผลไม้ น้ำหวาน ธัญพืช 
ซึ่งถ้าใครคิดว่าจะงดแป้งด้วยการไม่กินข้าว ขนมปัง น้ำตาล 
ก็อาจไม่สามารถลดความอ้วนได้จากการเผลอกินผัก-ผลไม้ที่มีน้ำตาลสูง 
รวมทั้งน้ำหวาน ๆ   จริง ๆ แล้วเราต้องการคาร์โบไฮเดรตแค่ไหน ?           คาร์โบไฮเดรตเป็นสารอาหารให้พลังงานที่สำคัญกับร่างกายของเรา
 ให้ความอบอุ่น 
และช่วยทำให้ร่างกายสามารถเคลื่อนไหวเพื่อทำงานหรือประกอบกิจกรรมต่าง ๆ ได้
 โดยคาร์โบไฮเดรต 1 กรัม ให้พลังงาน 4 กิโลแคลอรี ในแต่ละวันเราต้องการคาร์โบไฮเดรต 3 กรัมต่อน้ำหนักตัว 1 กิโลกรัมเป็นอย่างน้อย           เช่น
 หากเราน้ำหนัก 50 กิโลกรัม เราควรกินคาร์โบไฮเดรตให้ได้ 150 
กรัมเป็นอย่างน้อยในวันนั้น ซึ่งสัดส่วนที่เหมาะสมคือร้อยละ 60-65 
ของพลังงานที่ร่างกายต้องการทั้งหมด หรือประมาณ 200-300 กรัมต่อวัน 
แต่ถ้าใครเป็นคนชอบออกกำลังกาย มีกิจกรรมในแต่ละวันมากมาย 
ก็ควรกินคาร์โบไฮเดรตให้ได้มากขึ้น           หากปริมาณคาร์โบไฮเดรตในร่างกายมีมากเกินความต้องการ
 
ร่างกายจะเปลี่ยนคาร์โบไฮเดรตส่วนเกินนี้ให้อยู่ในรูปของไกลโคเจนและเก็บสะสมไว้ในร่างกาย
 เอาไว้ใช้ในยามฉุกเฉินที่ร่างกายต้องการพลังงาน 
และมีมากจนเหลือใช้ก็จะเปลี่ยนเป็นไขมันไปสะสมอยู่ตามส่วนต่าง ๆ ของร่างกาย
 โดยเฉพาะ "พุง" 

 แล้วไม่กินแป้งเลย ช่วยลดน้ำหนักได้จริงหรือ ?           อ่านข้อข้างบนแล้วเห็นว่าถ้ากินแป้งมาก
 ๆ เดี๋ยวกลายเป็นไขมันสะสมที่พุง 
เลยคิดว่าการลดน้ำหนักแบบไม่กินแป้งน่าจะได้ผล แต่จริง ๆ 
แล้วอาจไม่ได้ผลเสมอไป แล้วยังทำให้ร่างกายได้รับผลกระทบแย่ ๆ กลับมาด้วย 
เพราะอย่าลืมว่าร่างกายเราต้องการคาร์โบไฮเดรต เพื่อให้พลังงานในแต่ละวัน           ถ้าเราไม่กินแป้งหรือกินน้อยเกินไป
 แล้วร่างกายจะหาพลังงานจากที่ไหนมาใช้ล่ะคะ 
ในเมื่อหาไกลโคเจนจากคาร์โบไฮเดรตไม่ได้ก็ต้องไปย่อยสลายไกลโคเจนที่เก็บสะสมอยู่ในกล้ามเนื้อมาเติมพลังงานให้เราแทน
 ดังนั้นที่เห็นบางคนบอกว่าน้ำหนักลดเพราะงดแป้ง จริง ๆ 
น้ำหนักที่ลดลงไปนั้นคือน้ำหนักของกล้ามเนื้อและน้ำในร่างกายที่หายไปกับกระบวนการทางเคมีที่เกิดขึ้นนั่นเอง
           ทีนี้ เมื่อคนอดอาหาร กลับมากินอาหารอีกรอบ 
ร่างกายก็จะรีบเก็บสะสมเอาไว้ 
เพราะกลัวว่าต่อไปจะไม่มีอาหารเหมือนคราวที่แล้ว 
แต่คราวนี้เราจะอ้วนง่ายขึ้นกว่าเดิม เนื่องจากช่วงที่เรางดแป้ง 
ได้ทำให้ระบบเผาผลาญอาหารทำงานช้าลงไปแล้ว เพราะเห็นว่าไม่มีอาหาร 
เมื่อเรากลับมากินอาหารอีกครั้ง 
ระบบเผาผลาญอาหารก็ยังคงทำงานช้าอยู่เหมือนเดิม 
น้ำหนักจึงเพิ่มขึ้นได้อย่างรวดเร็วค่ะ กลายเป็นโยโย่ เอฟเฟกต์แทน 

 หักดิบไม่กินแป้ง อันตรายกว่าที่คิด !           นี่คือสารพัดปัญหาสุขภาพจะตามมา ถ้าเราไม่กินคาร์โบไฮเดรต หรือกินน้อยจนเกินไป           -
 เหนื่อยล้า อ่อนเพลียง่าย 
เพราะสมองและกล้ามเนื้อต้องการกลูโคสจากคาร์โบไฮเดรตมาช่วยในการทำงาน 
หากขาดคาร์โบไฮเดรตไปก็จะทำให้ขาดพลังงานด้วย           - ร่างกายขาดเส้นใยอาหาร มีปัญหาเรื่องการขับถ่ายตามมา           - หิวโหยตลอดเวลา           - ร่างกายไปดึงโปรตีนที่ใช้เสริมสร้างกล้ามเนื้อออกมาใช้เป็นพลังงานให้เราแทน ทำให้เกิดกล้ามเนื้อเหลว ๆ ขึ้นในร่างกาย           - รู้สึกหลง ๆ ลืม ๆ ความจำแย่ลง สมองไม่สดใส เพราะสมองขาดกลูโคสมากระตุ้นการทำงาน           -
 หงุดหงิด เครียด อารมณ์แปรปรวนง่าย 
เพราะคาร์โบไฮเดรตเป็นสารอาหารสำคัญต่อการผลิตเซโรโทนิน 
สารเคมีที่ช่วยรักษาความสมดุลของอารมณ์ในร่างกาย           -
 มีกลิ่นปาก เกี่ยวด้วยเหมือนกัน 
เพราะเมื่อร่างกายของเราเผาผลาญไขมันแทนการเผาผลาญคาร์โบไฮเดรต 
ซึ่งกระบวนการนี้เรียกว่า ภาวะคีโตซีส (ketosis) จะปล่อยสารเคมีที่ชื่อว่า 
คีโตน (ketones) ออกมาพร้อมกับลมหายใจ 
โดยเจ้าสารเคมีชนิดนี้มีกลิ่นที่ไม่ค่อยน่าชื่นชมเท่าไรด้วย 



บางคนหงุดหงิด เพราะติดหวาน           บางคนอาจจะบอกว่าคิดไปเองหรือเปล่า
 ขณะที่บางคนก็บอกว่ารู้สึกหงุดหงิดขึ้นจริง ๆ 
นะเวลาไม่ได้กินแป้งและน้ำตาล 
อย่างหลังอาหารถ้าไม่มีของหวานกินต่อจะหงุดหงิดมาก ๆ 
ซึ่งอาการแบบนี้เรียกว่า carbohydrate cravings คือคนที่ติดหวานนั่นเอง 
ทำให้เมื่อน้ำตาลในร่างกายปรับลงมานิดเดียว เราก็รู้สึกระสับกระส่าย 
หงุดหงิด อยากกินหวานแล้ว ต้องพกของหวานไว้ใกล้ตัวเสมอ บางทีไม่ได้หิวนะ 
แต่ห้ามใจตัวเองไม่ให้กินไม่ได้  ถ้าไม่ควรงดคาร์โบไฮเดรต แล้วจะเลือกกินแบบไหนดี ?           แน่นอนว่าเราไม่ควรงดแป้งไปเลยค่ะ
 แต่ควร "จำกัด" ปริมาณ และ "เลือก" 
ประเภทของคาร์โบไฮเดรตที่เราจะกินเข้าไป โดยคาร์โบไฮเดรตที่เราควรกินคือ           - คาร์โบไฮเดรตเชิงซ้อน (complex carbohydrate) เป็นประเภทที่กินเข้าไปแล้ว ไม่เพิ่มระดับน้ำตาลในเลือดอย่างรวดเร็ว เช่น 
พืชผัก ข้าวซ้อมมือ ซีเรียล ธัญพืช ข้าวโอ๊ต พืชที่มีฝัก 
แต่ควรเลี่ยงคาร์โบไฮเดรตเชิงเดี่ยว (simple carbohydrates) 
เพราะกินแล้วร่างกายดูดซึมไปได้ทันที ทำให้ระดับน้ำตาลในเลือดสูงเร็ว กินแล้วอ้วนง่าย อย่างเช่น น้ำตาลทราย ขนมต่าง ๆ ขนมเค้ก ขนมปังขัดขาว 
ข้าวขาว น้ำอัดลม นม ฯลฯ           - เลือกกินแป้งและน้ำตาลที่มีดัชนีไกลซีมิกต่ำ โดยดัชนี
 gi (glycemic index) 
นี้เป็นตัววัดว่าอาหารพวกแป้งและน้ำตาลนี้จะมีผลต่อระดับของกลูโคสในเลือดอย่างไร
 นั่นคือถ้ามีค่าไกลซีมิกสูงเท่าไร 
ระดับกลูโคสในเลือดก็เพิ่มขึ้นเร็วเท่านั้น ซึ่งไม่ดี 
สำหรับอาหารที่มีค่าไกลซีมิกต่ำ ๆ ก็เช่น ถั่ว ผลไม้ ข้าวซ้อมมือ สปาเกตตี 
ส่วนอาหารที่มีค่าไกลซีมิกสูง ก็อย่างเช่น ขนมปัง วาฟเฟิล แครกเกอร์ 
มันฝรั่ง พวกนี้ควรเลี่ยงถ้าต้องการลดน้ำหนัก           ดูตัวอย่างค่าดัชนีน้ำตาลได้ที่นี่ คาร์โบไฮเดรตชนิดดี vs ไม่ดี เลือกกินอย่างไรให้หุ่นเฟิร์ม 

มีเคล็ดลับดี ๆ ช่วยให้ลดกินแป้ง (ไม่ดี) ได้ไหม ?           ถ้าตั้งใจจะลดน้ำหนักด้วยการลดปริมาณแป้ง
 โดยเลือกกินอาหารที่มีค่าดัชนีน้ำตาลต่ำ 
แต่ก็ยังกลัวว่าตัวเองจะเผลอกินแป้งที่ไม่ดีเข้าไป ลองดูวิธีเหล่านี้ค่ะ           -
 เปลี่ยนจากข้าวขาวเป็นข้าวกล้องหรือข้าวซ้อมมือ ซึ่งไม่ขัดสี 
นอกจากจะมีค่าดัชนีน้ำตาลต่ำแล้ว ก็ยังมีใยอาหารดี ๆ และวิตามินมากมาย 
ที่หาไม่ได้จากข้าวขาวด้วย           - เลือกขนมปังโฮลวีท 
สำหรับคนที่ชอบกินขนมปัง ขนมเค้ก แซนด์วิช ควรเปลี่ยนแป้งขนมปังขาว ๆ 
มาเป็นขนมปังโฮลวีทแทน พวกนี้มีไฟเบอร์สูงค่ะ           - กินของว่างให้น้อยลง พอตกบ่ายแล้วชักหิว เลยหยิบขนม มันฝรั่งทอดมานั่งกิน 
ให้ห้ามใจตัวเองอย่าหยิบของพวกนั้นกิน แต่ถ้าขาดไม่ได้จริง ๆ 
ให้กินนิดเดียว           - ถ้าเป็นคนชอบกินจุบจิบ 
ต่อไปให้เตรียมผลไม้หรือถั่วติดกระเป๋าไว้ 
เมื่อหิวก็หยิบของที่เราพกมาออกมากิน ได้ประโยชน์กว่ากินขนมแน่นอน           - ดื่มน้ำเปล่าแทนน้ำผลไม้ นมปรุงแต่งรส น้ำอัดลม ซึ่งจะบอกว่าการดื่มน้ำเปล่ามาก ๆ จะช่วยลดความอยากกินน้ำตาลได้ด้วย           - กินธัญพืช ผัก-ผลไม้ ให้มาก ๆ เพื่อเพิ่มกากใยอาหาร           โดยสรุปก็คือ
 การกินแป้งไม่ได้เป็นปัจจัยหลักที่ทำให้อ้วนหรอกนะคะ 
แต่ความอ้วนเกิดจากการที่เรากินอาหารที่ให้พลังงานมากเกินกว่าที่ร่างกายต้องการต่างหาก
 ยิ่งถ้าไม่ออกกำลังกายด้วย พลังงานที่เกินมาก็จะสะสมเป็นไขมัน 
          ดังนั้นถ้าอยากลดความอ้วนให้ถูกทาง ถูกวิธี 
และเห็นผลยั่งยืนแบบไม่ทำร้ายสุขภาพ ก็ต้องเลือกกินอาหารให้เหมาะ 
พร้อมกับออกกำลังกายเป็นประจำ 
เพื่อให้ร่างกายดึงพลังงานสะสมที่อยู่ในรูปไขมันออกมาใช้บ้าง 
แล้วเราก็จะได้เลิกโทษว่า "แป้ง" เป็นสาเหตุของความอ้วนอีกต่อไป 



 



 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






งดแป้ง ลดน้ำหนัก เคลียร์ให้ชัดก่อนคิดลอง ! 





อัปเดตล่าสุด 11 ตุลาคม 2564 เวลา 09:44:45
 253,937 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





วิธีลดนํ้าหนัก:
อาหารลดน้ําหนัก
ลดน้ําหนัก if 
ลดน้ําหนักเร่งด่วน 
ลดนํ้าหนัก	
อาหารคลีน
สูตรลดน้ําหนัก 
ลดน้ําหนักเร่งด่วน
ลดความอ้วน
วิธีลดนํ้าหนัก


ออกกำลังกาย:
ออกกําลังกาย
ออกกําลังกายที่บ้าน
กระโดดเชือก
โยคะ
แพลงกิ้ง 
วิ่งลดน้ําหนัก
วิธีลดพุง 
ท่าออกกําลังกาย
ลดน้ําหนัก


โรค :
โรคซึมเศร้า
โรคไต
งูสวัด
โรคหัวใจ
โรคติดต่อ
เริม
โรคกระเพาะ
ปวดท้องน้อย
ปวดท้องข้างซ้าย


สมุนไพรไทย :
 สมุนไพรไทย 
มะม่วงหาวมะนาวโห่
ขมิ้นชัน
อินทผาลัม
ว่านหางจระเข้
มะเขือเทศ
ฟ้าทะลายโจร
บัวหิมะ
สมุนไพร


สุขภาพฮิต:
ลงทะเบียนฉีดวัคซีนเข็ม 3
สูตรวัคซีนเข็ม 3
อาการหลังฉีดโมเดอร์นา
อาการหลังฉีดไฟเซอร์
วัคซีน astrazeneca
โควิด 19  
covid 19 รักษา
วิตามินซี
ประกันโควิด


โควิด 19 :
covid-19  
ยาฟาวิพิราเวียร์
อาการโควิด 19
โคโรนาไวรัส  
โควิด-19 
หน้ากากอนามัย  
ตรวจโควิด 19 ฟรี 
ไวรัสโคโรนา  
อาการโควิด 19 









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































