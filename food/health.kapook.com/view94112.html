




ประโยชน์ของมะนาว เปรี้ยวจี๊ด เปี่ยมสรรพคุณ










































































x close

















health



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

covid-19

วิธีลดน้ำหนัก

ออกกำลังกาย

สุขภาพจิต

โรค

เตือนภัย

ข่าวสุขภาพ

คลิป




 


health
อาหารเพื่อสุขภาพ






ประโยชน์ของมะนาว เปรี้ยวจี๊ด เปี่ยมสรรพคุณ




349,518อ่าน







0















            ประโยชน์ของมะนาวนั้นมีมากมายไม่แพ้รสชาติที่เปรี้ยวปรี๊ด จี๊ดจ๊าด ซึ่งอยู่คู่คนไทยมานับตั้งแต่โบราณ          เชื่อว่าหลาย ๆ คนคงจะชอบทานรสเปรี้ยวอย่างแน่นอน ซึ่งรสชาติเปรี้ยวเหล่านั้นก็มาจาก หลาย ๆ ที่มา เช่น มะขามเปียก มะกรูด กรดมะนาว น้ำส้มสายชู เป็นต้น แต่คงจะปฏิเสธไม่ได้ว่ารสชาติเปรี้ยวที่โดนใจคนไทยมากที่สุดนั้นก็คือรสชาติเปรี้ยวจากมะนาว ซึ่งนอกจากมะนาวจะให้รสชาติที่โดนใจคนมากมายแล้ว เจ้ามะนาวลูกกลม ๆ นี้ยังมีสรรพคุณทางยาและมีประโยชน์ต่อสุขภาพมากมาย วันนี้กระปุกดอทคอมจะขอพาทุกคนไปรู้จักกับประโยชน์ของมะนาวให้มากขึ้นกันนะคะ            











มะนาวและความเป็นมา



          มะนาว มีชื่อภาษาอังกฤษว่า lime 
และมีชื่อทางวิทยาศาสตร์ว่า citrus aurantifolia swingle หรือ citrus 
aurantifolia swing เป็นพืชที่มีต้นกำเนิดอยู่แถบเอเชียตะวันออกเฉียงใต้ซึ่งเป็นผู้ที่เรียนรู้การใช้มะนาวเป็นอย่างดีรวมทั้งประเทศไทยด้วย มะนาวเป็นพืชที่ออกผลตลอดทั้งปี แต่ในช่วงหน้าแล้งจะออกผลน้อยกว่าปกติ 
    
    



          มะนาวเป็นพืชเศรษฐกิจที่ทำรายได้ให้กับประเทศได้มากมายในแต่ละปี เพราะมะนาวนั้นสามารถนำไปปรุงอาหารได้มากมายและยังสามารถนำมาเป็นเครื่องดื่ม หรือนำไปเป็นส่วนประกอบในเครื่องดื่มต่าง ๆ ได้

ลักษณะทางพฤกษศาสตร์ของมะนาว



          มะนาวมีลักษณะเป็นไม้พุ่ม สูง 2-4 เมตร 
กิ่งอ่อนมีหนามแหลม เปลือกต้นเรียบ สีน้ำตาลปนเทา มีใบย่อยใบเดียว 
ลักษณะใบเป็นรูปไข่หรือรูปรียาว กว้าง 3-5 ซม. และยาว 4-8 ซม. ปลายใบแหลม 
โคนใบมน มีปีกแคบ ๆ ขอบใบหยัก แผ่นใบมีต่อมน้ำมันกระจายอยู่ตามผิวใบ 
ออกดอกเป็นช่อสั้น 5-7 ดอก หรือออกดอกเดี่ยวตามซอกใบ ดอกมีสีขาว กลีบดอกมี 
4-5 กลีบ หลุดร่วงง่าย ผลมีรูปทรงกลม ผิวเรียบเกลี้ยง ผลอ่อนสีเขียวเข้ม 
พอแก่เป็นสีเหลือง มีรสเปรี้ยว เมล็ดกลมรี สีขาว มี 10-15 เมล็ด  
    
    





มะนาว สรรพคุณอันน่าอัศจรรย์



          รู้หรือไม่ว่ามะนาวถือเป็นยาอายุวัฒนะชนิดหนึ่ง เพราะมะนาวเป็นพืชที่มีคุณประโยชน์แทบทุกส่วน ไม่ว่าจะเป็นราก ใบ ดอก เมล็ด เปลือกของผลมะนาว หรือแม้แต่น้ำมะนาว ต่างก็มีสรรพคุณทางยามากมายจนน่าอัศจรรย์ นอกจากนี้ยังช่วยดูแลผิวพรรณให้ผุดผ่อง ใช้ทำความสะอาดเครื่องเรือนและ แถมยังช่วยเจริญอาหารอีกด้วย 
    
    



          มะนาวกับสรรพคุณทางยา



          มะนาวถือเป็นพืชที่ดีต่อสุขภาพอย่างแท้จริง เพราะมะนาวมีส่วนช่วยในรักษาโรคและอาการต่าง ๆ ได้มากมาย เช่น ช่วยบรรเทาอาการวิงเวียนศีรษะ ช่วยแก้อาเจียนอันเนื่องมาจากความผิดปกติของธาตุในร่างกาย รักษาอาการลมเงียบ รักษาอาการตาแดง ช่วยบรรเทาอาการไข้ 
  
  


  
    
    
  
  
  
  
  
  
  
  
  
  
          นอกจากนี้ยังมีวิตามินซีสูง ช่วยในการรักษาอาการเลือดออกตามไรฟันหรือโรคลักปิดลักเปิด ช่วยบรรเทาอาการไอและขับเสมหะ บรรเทาอาการต่อมทอนซิลอักเสบ ลดอาการเหงือกบวม เพราะมีวิตามินซีสูง มะนาวยังช่วยขับพยาธิและรักษาอาการท้องผูก ท้องอืด ปวดท้อง ท้องแน่น ท้องเฟ้อ รักษาอาการอาการโรคกระเพาะ ท้องร่วง แก้อาการบิด รักษาอาการปัสสาวะกระปริบกระปรอยหรือขัดเบา ช่วยฟอกและบำรุงโลหิตรักษาอาการโลหิตจาง แก้โรคเหน็บชา และยังช่วยรักษาอาการปวดข้อได้          มะนาวเป็นพืชที่มีกรดซึ่งดีต่อร่างกายอยู่เป็นส่วนประกอบ ภายในน้ำมะนาวนั้นมี กรดซิตริค (citric acid) กรดมาลิค (malic acid) และกรดแอสคอร์บิก (ascorbic acid) ซึ่งกรดซิตริคนั้นช่วยในการขจัดแคลเซียมที่สะสมอยู่ในหลอดเลือดแดง ตับอ่อน และช่วยในการสลายนิ่วในไต้ได้ และยังช่วยในการขจัดล้างสารพิษโดยการกระตุ้นด้วยเอนไซม์ธรรมชาติ ซึ่งช่วยบำรุงให้ผิวพรรณดีขึ้น           มะนาวนั้นอุดมไปด้วยสารฟลาโวนอยด์ ซึ่งสารฟลาโวนอยด์นั้น ไม่เพียงแต่ช่วยในการเพิ่มประสิทธิภาพของวิตามินซี แต่ยังช่วยในการควมคุมระบบความดันโลหิตและช่วยลดอาการอักเสบได้อีกด้วย นอกจากนี้ในมะนาวยังมีสารลิโมนอยด์และโมดิฟายด์ ซิตรัส เพคติน ซึ่งปรากฎในการศึกษาครั้งล่าสุดว่าช่วยในการหยุดยั้งการแพร่กระจายของเซลล์มะเร็ง, ชะลอการเจริญเติบโตและทำให้เซลล์มะเร็งนั้นตายในที่สุด ซึ่งถือว่าช่วยในการรักษามะเร็งได้ส่วนหนึ่งด้วย          ทั้งนี้ ข้อมูลจากเว็บไซต์โครงการอนุรักษ์พันธุกรรมพืชฯ ระบุถึงสรรพคุณส่วนต่าง ๆ ของมะนาวดังนี้          - น้ำมะนาว : แก้โรคลักปิดลักเปิด (เลือดออกตามไรฟัน) ทำอาหาร ขับเสมหะ ฟอกโลหิต ทำให้ผิวนุ่มนวล แก้ซาง บำรุงเสียง บำรุงโลหิต ขับระดู แก้เล็บขบ แก้ขาลาย จิบแก้ไอ ดับกลิ่นเหล้า ฆ่าพยาธิในท้อง รักษาผม ขับลม รักษาลมพิษ แก้ริดสีดวง แก้ระดูขาว แก้พิษยางน่อง แก้ไข้ แก้ไข้กาฬ แก้ฝี แก้ปวด แก้อักเสบ          - ราก : กระทุ้งพิษไข้ ถอนพิษสำแดง แก้สติหลงลืม แก้ไข้ แก้ไข้กาฬ แก้ฝี แก้ปวด แก้อักเสบ ถอนพิษไข้ กลับไข้ซ้ำ          - ใบ : ฟอกโลหิต แก้ตับทรุด          - ดอก : แก้อาการท้องอืด ท้องเฟ้อและปวดท้อง แก้อาการคลื่นไส้ อาเจียน (เกิดจากธาตุไม่ปกติ ) แก้ไอ ขับเสมหะ          - ผล : แก้อาการท้องอืด ท้องเฟ้อและปวดท้อง ทาแก้ผิวแห้งตกสะเก็ด แก้สิวฝ้า แก้ส้นเท้าแตก แก้ไอ รักษาแผลจากแมลงมีพิษ          - เมล็ด : แก้พิษตานซาง แก้หายใจขัด แก้ไข้ขับเสมหะ แก้พิษฝีภายในคุณค่าทางโภชนาการของมะนาว          ข้อมูลจากกระทรวงเกษตรฯ ของสหรัฐอเมริกา (usda) ระบุว่า ในมะนาวดิบ 1 ผล ปริมาณ 100 กรัม มีคุณค่าทางโภชนาการที่สำคัญ ดังนี้           - น้ำ 88.26 กรัม          - พลังงาน 30 แคลอรี่          - โปรตีน 0.70 กรัม          - ไขมัน 0.20 กรัม          - คาร์โบไฮเดรต 10.54 กรัม          - ไฟเบอร์ 2.8 กรัม          - น้ำตาล 1.69 กรัม          - แคลเซียม 33 มิลลิกรัม          - แมกนีเซียม 6 มิลลิกรัม          - ฟอสฟอรัส 18 มิลลิกรัม          - โพแทสเซียม 102 มิลลิกรัม          - โซเดียม 2 มิลลิกรัม          - วิตามินซี 29.1 มิลลิกรัม          - วิตามินเอ 50 iu

มะนาวกับการลดความอ้วน          เชื่อหรือไม่ว่า มะนาวสามารถช่วยในการลดความอ้วนได้ในทางอ้อม เพราะมะนาวมีกรดต่าง ๆ ซึ่งช่วยในการสลายไขมัน นอกจากนี้มะนาวยังมีวิตามินซีสูง เมื่อได้รับเข้าไปในปริมาณที่พอเหมาะก็จะทำให้ไขมันในร่างกายลดลง ระดับไตรกลีเซอไรด์จะเป็นปกติ ไขมันเลวจะลดลงและช่วยให้ไขมันดีเพิ่มขึ้นอีกด้วย           สูตรน้ำมะนาวลดความอ้วน          ส่วนผสม มะนาว 1 ผล, น้ำตาลทรายแดง หรือน้ำผึ้ง 2 ช้อนชา, เกลือป่นปลายช้อนชา, น้ำอุ่น หรือน้ำอุณหภูมิปกติ 1 แก้ว          วิธีทำ ชงน้ำผึ้งหรือน้ำตาลทรายแดงกับเกลือในน้ำอุ่นจนละลาย ทิ้งไว้สักครู่ให้น้ำอุณหภูมิปรกติ แล้วบีบน้ำมะนาว 1 ผล เพราะหากน้ำยังร้อน ความร้อนก็จะทำลายวิตามินซีในมะนาว คนแล้วรีบดื่มให้หมด ควรดื่มก่อนนอนสัก 15-20 นาที          การดื่มน้ำมะนาวก่อนนอนนั้นจะทำให้ร่างกายจะได้วิตามินซี แม้มะนาวว่าจะมีกรดซิตริก กรดมาลิค แต่เมื่อผ่านกระบวนการย่อยของร่างกายจะแปรสภาพเป็นด่างที่มีประโยชน์ต่อร่างกาย ถ้าดื่มทุกวันเป็นประจำ ร่างกายจะแข็งแรงสุขภาพโดยรวมจะดีขึ้น ไม่เป็นหวัดง่าย กระดูกแข็งแรง และทำให้ผอมลงอีกด้วย



มะนาวกับความงาม          มะนาวถูกใช้ในการรักษาผิวพรรณมานานตั้งแต่สมัยโบราณ นอกจากจะใช้เพื่อบำรุงผิวพรรณแล้ว ยังช่วยในการรักษาโรคผิวหนังบางชนิดอีกด้วย เพราะมะนาวอุดมไปด้วยวิตามินซีซึ่งเป็นสารต้านอนุมูลอิสระสาเหตุของริ้วรอยและช่วยให้ผิวกระชับเต่งตึงดูอ่อนเยาว์กว่าวัยค่ะ           สิวหายเกลี้ยงด้วยมะนาว          ส่วนผสม มะนาว 1 ช้อนชา, ไข่ขาว 1 ช้อนชา          วิธีทำ นำไข่ขาวผสมกับน้ำมะนาวแล้วตีจนเป็นเนื้อเดียวกัน จากนั้นแต้มลงที่บริเวณตุ่มสิวทิ้งไว้ 30 นาที ล้างออกด้วยโฟมหรือเจลล้างหน้าสูตรอ่อนโยน          เล็บสวยด้วยน้ำมะนาว          น้ำมะนาวสามารถใช้ในการบำรุงเล็บเพื่อให้เล็บเราสวยและแข็งแรงได้ โดยการฝานมะนาวพร้อมเปลือกออกเป็นซีก ๆ แล้วเอามาขัด ๆ ถู ๆ ตามเล็บมือเล็บเท้าเพื่อเป็นการ ทำความสะอาด โดยถูไปตั้งแต่ผิวเล็บ ตลอดจนทุกซอกทุกมุมของเล็บ สูตรนี้สามารถทำได้บ่อย ๆ เพราะเล็บเป็นเซลล์ที่ตายแล้ว ดังนั้นจะไม่มีอาการแพ้แน่นอน ใครที่อยากมีเล็บสวย ๆ ก็ลองเอาไปทำได้นะคะ          ผมนุ่มสลวยไร้รังแคด้วยมะนาว          ส่วนผสม น้ำมะนาว 8 ช้อนโต๊ะ, น้ำเปล่า 1/2 ถ้วย          วิธีทำ นำน้ำมะนาวผสมกับน้ำเปล่า แล้วคนให้เข้ากัน จากนั้นนวดลงบนศีรษะตั้งแต่หนังศีรษะ จนถึงปลายผม ทิ้งเอาไว้ 2-3 ชั่วโมง แล้วล้างออก จะช่วยล้างรังแคเหนียว ๆ ที่ติดอยู่บนหนังศีรษะออกได้ และทำให้ผมนุ่มสลวยอีกด้วย          พอกผิวกายด้วยน้ำมะนาว          ส่วนผสม มะนาว 1 ผล, ดินสอพอง 5 - 6 เม็ด          วิธีทำ นำดินสอพองที่เตรียมไว้มาบดให้ละเอียด แล้วบีบน้ำมะนาวลงในภาชนะที่ใส่ดินสอพองบด แต่ควรระวังอย่าให้เหลวจนเกินไป ล้างร่างกายให้สะอาด แล้วเช็ดตัวให้พอหมาด ๆ จากนั้นนำดินสอพองที่ผสมเอาไว้พอกลงตามร่างกายให้ทั่วแล้วทิ้งไว้ประมาณ 15 นาที จึงล้างออกด้วยน้ำอุ่นแล้วตามด้วยน้ำเย็นอีกครั้ง 



          ผิวสวยใสได้ด้วยมะนาว          ส่วนผสม มะนาว 1 ช้อนชา, น้ำมันมะกอก 1 ช้อนชา, เกลือ ½ ช้อนชา          วิธีทำ นำเกลือมาผสมกับน้ำมันมะกอก ให้พอหนืด ๆ แล้วเติมน้ำมะนาวลงไปให้พอเข้มข้น คนให้เข้ากัน แล้วนำมาสครับผิว เกลือจะทำหน้าที่ลอกผิวหนังที่ตายแล้วและทำความสะอาดผิวได้เป็นอย่างดี ส่วนน้ำมะกอกทำให้ผิวเกิดความชุ่มชื่น และน้ำมะนาวจะช่วยผิวกระจ่างใสขึ้น แต่ไม่ควรผสมมะนาวเยอะเกินไปเพราะอาจทำให้เกิดการระคายเคืองเพราะฤทธิ์มะนาวที่เป็นกรดได้          นอกจากนี้ มะนาวยังช่วยกำจัดผิวมันได้อีกด้วยเพียงนำก้านสำลีชุบกับน้ำมะนาวเช็ดให้ทั่วใบหน้าก่อนนอน จากนั้นทิ้งเอาไว้ 1 คืน แล้วล้างออกในตอนเช้า ก็จะช่วยทำให้ผิวไม่มันค่ะ

ประโยชน์ของน้ำมะนาว          น้ำมะนาวนอกจากจะใช้ในการปรุงอาหารและผสมในเครื่องดื่มแล้ว น้ำมะนาวยังมีสรรพคุณช่วยบำรุงสุขภาพต่าง ๆ อีกด้วย          สูตรล้างพิษด้วย น้ำอุ่นผสมน้ำมะนาว           ส่วนผสม น้ำดื่ม 2 ลิตร, มะนาว 4 ลูก, เกลือป่น 2 ช้อนชา (ห้ามใช้เกลือไอโอดีน)          วิธีทำ ผสมน้ำดื่มกับน้ำมะนาวและเกลือ แล้วค่อย ๆ ดื่มไปเรื่อย ๆ โดยมะนาวจะไปกระตุ้นให้ลำไส้ทำงาน ส่วนเกลือก็จะช่วยอุ้มน้ำไว้ไม่ให้ถูกร่างกายดูดซึมไปหมด และหลังจากดื่มน้ำมะนาวประมาณ 10-20 นาที จะเกิดอาการถ่ายท้อง เมื่อถ่ายท้องเสร็จแล้วสามารถทานอาหารได้ตามปกติ ควรทำอย่างน้อยเป็นประจำสัปดาห์ละ 2 ครั้ง จะทำให้ระบบขับถ่ายดีขึ้น และสามารถช่วยในการลดน้ำหนักอีกด้วย
 
          สูตรน้ำผึ้งผสมมะนาว          น้ำผึ้งผสมมะนาวมีสรรพคุณในการช่วยบำรุงสุขภาพมากมาย ทั้งการช่วยบำรุงร่างกายสำหรับผู้ป่วยในระยะพักฟื้นและผู้ที่มีร่างกายอ่อน เพลีย การรักษาอาการเจ็บคอ หรือแม้แต่การรักษาแผลในกระเพาะอาหารอีกด้วย          ส่วนผสม น้ำผึ้ง 1/3 ถ้วย, น้ำอุ่นสำหรับละลาย น้ำผึ้ง 1/3 ถ้วย, น้ำมะนาวคั้น 1/3 ถ้วย, น้ำเย็นจัด สำหรับผสม 2 ถ้วย          วิธีทำ นำน้ำมะนาวผสมกับน้ำผึ้งและน้ำอุ่นให้เข้ากัน แล้วนำไปผสมกับน้ำเย็นจัด จากนั้นอาจจะใส่น้ำแข็งเพิ่มหรือแช่ตู้เย็นเก็บไว้ดื่ม สามารถดื่มได้เรื่อย ๆ ตลอดทั้งวัน
 
 ความเชื่อผิด ๆ มะนาวโซดารักษามะเร็งไม่ได้นะ !           มีความเชื่อว่าน้ำมะนาวผสมโซดานั้นสามารถช่วยรักษาโรคมะเร็งได้ ซึ่ง นายแพทย์กฤษดา ศิรามพุช ผู้อำนวยการศูนย์เวชศาสตร์อายุวัฒนะนานาชาติ ได้เปิดเผยว่า ยังไม่มีผลการวิจัยได้ ๆ พิสูจน์ว่า น้ำมะนาวผสมโซดานั้นสามารถรักษาโรคมะเร็งได้ เพียงแต่มีฤทธิ์ต้านอนุมูลอิสระโดยเฉพาะจากเซลล์มะเร็งได้แต่ไม่เหมือนกับเคมีบำบัด พบเพียงคุณสมบัติในการล้างพิษและดีท็อกซ์เท่านั้น           นอกจากนี้น้ำมะนาวโซดายังไม่เหมาะกับผู้ที่เป็นโรคกระเพาะ กรดไหลย้อน เพราะอาจทำให้ระคายเคืองทางเดินอาหาร และไม่ควรดื่มขณะท้องว่าง หรือทุกมื้อ ทุกวัน แต่ควรดื่มเป็นครั้งคราวเท่านั้น          มะนาวเป็นพืชที่มีประโยชน์มากมาย ทั้งรักษาโรค บำรุงความงาม นอกจากนี้ยังหาได้ง่ายตามท้องตลาด แต่ก็ควรใช้ในปริมาณที่พอเหมาะ และควรหลีกเลี่ยงการดื่มน้ำมะนาวในผู้ที่เป็นโรคกระเพาะและกรดไหลย้อน เพราะมะนาวก็มีกรดที่เมื่อใช้ในปริมาณมากเกินไปอาจจะส่งผลเสียมากกว่าผลดี ดังนั้น เพื่อสุขภาพที่ดีก็ควรใช้อย่างพอดีนะคะขอขอบคุณข้อมูลจากโครงการอนุรักษ์พันธุกรรมพืชฯ, เฟซบุ๊ก นพ.กฤษดา ศิรามพุช, whfoods.com, medicaldaily, lifehack.org

 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






ประโยชน์ของมะนาว เปรี้ยวจี๊ด เปี่ยมสรรพคุณ





อัปเดตล่าสุด 23 สิงหาคม 2563 เวลา 20:38:49
 349,518 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





วิธีลดนํ้าหนัก:
อาหารลดน้ําหนัก
ลดน้ําหนัก if 
ลดน้ําหนักเร่งด่วน 
ลดนํ้าหนัก	
อาหารคลีน
สูตรลดน้ําหนัก 
ลดน้ําหนักเร่งด่วน
ลดความอ้วน
วิธีลดนํ้าหนัก


ออกกำลังกาย:
ออกกําลังกาย
ออกกําลังกายที่บ้าน
กระโดดเชือก
โยคะ
แพลงกิ้ง 
วิ่งลดน้ําหนัก
วิธีลดพุง 
ท่าออกกําลังกาย
ลดน้ําหนัก


โรค :
โรคซึมเศร้า
โรคไต
งูสวัด
โรคหัวใจ
โรคติดต่อ
เริม
โรคกระเพาะ
ปวดท้องน้อย
ปวดท้องข้างซ้าย


สมุนไพรไทย :
 สมุนไพรไทย 
มะม่วงหาวมะนาวโห่
ขมิ้นชัน
อินทผาลัม
ว่านหางจระเข้
มะเขือเทศ
ฟ้าทะลายโจร
บัวหิมะ
สมุนไพร


สุขภาพฮิต:
ลงทะเบียนฉีดวัคซีนเข็ม 3
สูตรวัคซีนเข็ม 3
อาการหลังฉีดโมเดอร์นา
อาการหลังฉีดไฟเซอร์
วัคซีน astrazeneca
โควิด 19  
covid 19 รักษา
วิตามินซี
ประกันโควิด


โควิด 19 :
covid-19  
ยาฟาวิพิราเวียร์
อาการโควิด 19
โคโรนาไวรัส  
โควิด-19 
หน้ากากอนามัย  
ตรวจโควิด 19 ฟรี 
ไวรัสโคโรนา  
อาการโควิด 19 









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































