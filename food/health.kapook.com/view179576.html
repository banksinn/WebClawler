




ประโยชน์ของมะพร้าวอ่อน น้ํามะพร้าวอ่อน











































































x close

















health



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

covid-19

วิธีลดน้ำหนัก

ออกกำลังกาย

สุขภาพจิต

โรค

เตือนภัย

ข่าวสุขภาพ

คลิป




 


health
อาหารเพื่อสุขภาพ






12 ประโยชน์ของมะพร้าวอ่อน ผลไม้คลายร้อน ของดีจากธรรมชาติ




259,031อ่าน







0















            มะพร้าวอ่อน ผลไม้ยอดฮิต ริมทะเล กับประโยชน์เด็ด ๆ ที่ได้รับการขนานนามว่าเป็นเกลือแร่จากธรรมชาติ  











          เพราะว่ามะพร้าวอ่อนไม่ใช่ผลไม้ที่เรากินกันบ่อย
 ๆ เราเลยไม่ค่อยได้สนใจถึงประโยชน์ของมะพร้าวอ่อนมากนัก ทั้งที่จริง ๆ 
แล้วมะพร้าวอ่อนอุดมไปด้วยสารอาหารที่จำเป็นต่อร่างกาย แถมยังมีประโยชน์ครบครันเหมาะสมกับคนทุกเพศทุกวัยเลยด้วย ฉะนั้นในวันนี้ 
เราเลยนำเรื่องราวประโยชน์ดี ๆ ของมะพร้าวอ่อน ที่ถ้าอ่านจบแล้วจะทำให้ทุกคนต้องไปหาซื้อมากินแทบไม่ทันมาฝากกันค่ะ


มะพร้าวอ่อน คุณค่าทางโภชนาการเพียบ          ข้อมูลจากกรมอนามัย ระบุว่า เนื้อมะพร้าวอ่อน 1 ลูก มีน้ำหนักส่วนที่กินได้ 123 กรัม มีคุณค่าทางโภชนาการอาหาร ดังนี้          - พลังงาน 51 กิโลแคลอรี          - น้ำ 90 กรัม          - น้ำตาล 3 กรัม          - โปรตีน 1.4 กรัม          - ไขมัน 3.0 กรัม          - คาร์โบไฮเดรต 4.6 กรัม          - ใยอาหาร 1.6 กรัม          - เถ้า 0.9 กรัม          - วิตามินซี 5 มิลลิกรัม          - โซเดียม 13 มิลลิกรัม          - โพแทสเซียม 381 มิลลิกรัม          - แมกนีเซียม 40 มิลลิกรัม          - แคลเซียม 6 มิลลิกรัม          - ฟอสฟอรัส 48 มิลลิกรัม          - เหล็ก 0.55 มิลลิกรัม          - สังกะสี 0.25 มิลลิกรัม          - ไอโอดีน 2.6 ไมโครกรัม 

          ส่วนน้ำมะพร้าวอ่อน 1 ลูก มีน้ำหนักส่วนที่กินได้ 259 กรัม มีคุณค่าทางโภชนาการอาหาร ดังนี้          - พลังงาน 23 กิโลแคลอรี          - น้ำ 94 กรัม          - น้ำตาล 7 กรัม          - ไขมัน 0.1 กรัม          - คาร์โบไฮเดรต 5.5 กรัม          - เถ้า 0.4 กรัม          - วิตามินซี 1 มิลลิกรัม          - โซเดียม 11 มิลลิกรัม          - โพแทสเซียม 330 มิลลิกรัม          - แมกนีเซียม 7 มิลลิกรัม          - แคลเซียม 11 มิลลิกรัม          - เหล็ก 0.32 มิลลิกรัม          - ไอโอดีน 1.9 ไมโครกรัม
  
  
  
  
  
  
  
  
  
  
  
  
  
  
  
  
  
มะพร้าวอ่อน ประโยชน์ไม่ธรรมดา1. ดับกระหาย คลายร้อน







          อากาศร้อน
 ๆ ทำให้เรารู้สึกกระหายน้ำได้ง่าย ๆ 
และน้ำมะพร้าวอ่อนก็เป็นตัวช่วยดับกระหายคลายร้อนที่ดีค่ะ 
เพราะมะพร้าวอ่อนเป็นผลไม้ที่มีฤทธิ์เย็น 
อีกทั้งยังมีกลูโคสและฟรุกโตสในปริมาณมาก 
ร่างกายจะสามารถนำไปใช้เป็นพลังงานได้ทันที 
ดังนั้น จึงต้องไม่แปลกใจหากดื่มน้ำมะพร้าวเข้าไปแล้วจะรู้สึกสดชื่น 
กระชุ่มกระชวยทันตาเห็น 2. เป็นเกลือแร่จากธรรมชาติ          รู้ไหมว่าเราสามารถดื่มน้ำมะพร้าวแทนเครื่องดื่มเกลือแร่หลังจากออกกำลังกายหรือท้องเสียได้ด้วยนะคะ
 เพราะในน้ำมะพร้าวมีโพแทสเซียม โซเดียม แคลเซียม แมกนีเซียม ฟอสฟอรัส 
และวิตามิน ซึ่งเป็นสารอาหารชนิดเดียวกับในเครื่องดื่มเกลือแร่ 
แต่เด็ดกว่าตรงที่เป็นเกลือแร่ที่มาจากธรรมชาติ 
จึงช่วยบรรเทาอาการเหนื่อยล้าอ่อนเพลีย และลดอาการขาดน้ำได้ดีทีเดียว3. เพิ่มน้ำในคนที่มีภาวะขาดน้ำ          ในมะพร้าวอ่อนมีน้ำเป็นส่วนประกอบอยู่สูงมาก
 ซึ่งทุกคนก็น่าจะรู้ดีอยู่แล้ว 
ว่าน้ำเป็นสิ่งสำคัญต่อการดำรงชีวิตของเราแค่ไหน ฉะนั้นหากรู้สึกขาดน้ำ 
เราขอแนะนำมะพร้าวอ่อนทั้งน้ำและเนื้อ 
ให้เป็นอีกทางเลือกช่วยเพิ่มน้ำแก่ร่างกายค่ะ





4. ช่วยให้กระเพาะปัสสาวะทำงานดีขึ้น           การดื่มน้ำมะพร้าวจะช่วยกระตุ้นการขับถ่ายปัสสาวะให้เป็นไปอย่างปกติ
 
ซึ่งก็จะช่วยให้กระเพาะปัสสาวะของเราได้ขับสารพิษและแบคทีเรียที่อาจตกค้างอยู่ออกมาอย่างเต็มที่
 ส่งผลให้กระเพาะปัสสาวะทำงานได้ดีขึ้น และลดความเสี่ยงโรคต่าง ๆ 
ในระบบขับถ่ายปัสสาวะลงได้ 5. บำรุงผิว ชะลอริ้วรอย          ทราบกันดีอยู่แล้วว่าการดื่มน้ำในปริมาณที่เพียงพอต่อความต้องการของร่างกายจะช่วยให้ผิวพรรณของเราสดใส
 ไม่แห้งกร้าน แล้วถ้าเป็นน้ำมะพร้าวล่ะ จะดีกับผิวพรรณของเราขนาดไหน 
เพราะรู้ไหมคะว่าน้ำมะพร้าวเป็นแหล่งของสารอาหารมากมาย ทั้งโพแทสเซียม 
แคลเซียม แมกนีเซียม รวมทั้งวิตามินซี ที่ช่วยปกป้องผิวจากแสงแดด 
ช่วยสมานแผล และช่วยให้ผิวกระชับเต่งตึง          นอกจากนี้ยังมีงานวิจัยในห้องทดลองที่พบว่า
 น้ำมะพร้าวอ่อนมีกลุ่มฮอร์โมนพืช "ไคเนติน" (kinetin) 
และสารประกอบทรานส์ซีติน (trans-zeatin) 
ซึ่งมีฤทธิ์ช่วยชะลอความแก่ในเซลล์ผิวหนังของคน 
ปัจจุบันจึงมีการนำไคเนตินมาเป็นส่วนประกอบของเครื่องสำอาง 
เพื่อใช้ทาผิวหนังที่ถูกทำลายด้วยแสงแดด6. บำรุงกระดูก          แม้ปริมาณแคลเซียมในมะพร้าวอ่อนจะไม่ได้สูงมาก 
แต่มะพร้าวอ่อนมีไขมันอิ่มตัวที่มีคุณสมบัติละลายน้ำดี (mct) 
ซึ่งมีหน้าที่ช่วยดูดซึมแคลเซียมให้เข้าสู่กระดูกได้อย่างเต็มที่ 
ทำให้กระดูกของเราแข็งแรงขึ้นได้ค่ะ 
ขณะเดียวกันก็มีงานวิจัยทดลองให้หนูเพศผู้กินน้ำมะพร้าวอ่อน 
ก่อนที่จะพบว่าน้ำมะพร้าวอ่อนมีผลต่อการเพิ่มความหนาของกระดูกอ่อนและกระดูกฟองน้ำของขากรรไกรล่าง
 
ดังนั้นจึงกำลังทำการศึกษาต่อไปว่าน้ำมะพร้าวอ่อนน่าจะมีประโยชน์ในการชะลอภาวะกระดูกพรุนในชายวัยหมดฮอร์โมน 7. ปรับฮอร์โมนในร่างกายของผู้หญิงวัยหมดประจำเดือน           รู้ไหมคะ ว่าการกินมะพร้าวช่วยปรับฮอร์โมนของสตรีวัยหมดประจำเดือน 
และชายวัยทองให้ดีขึ้นได้ โดยมีงานวิจัยพบว่าฮอร์โมนพืชหลาย ๆ 
ตัวในมะพร้าวอ่อน มีประสิทธิภาพเทียบเท่ากับฮอร์โมนเอสโตรเจน 
ซึ่งช่วยปรับสมดุลฮอร์โมน ทำให้ผิวพรรณสดใส ชะลอการเกิดริ้วรอย 
ลดความเสี่ยงอาการอัลไซเมอร์ และช่วยปรับอารมณ์ให้ดีขึ้น 
อีกทั้งยังป้องกันโรคกระดูกพรุนได้ด้วย 
เนื่องจากน้ำมะพร้าวอ่อนมีฤทธิ์ช่วยเพิ่มการดูดซึมแคลเซียมของเซลล์ในระบบทางเดินอาหารนั่นเอง
 

8. เป็นไขมันอิ่มตัวที่ดีกว่าไขมันอิ่มตัวชนิดอื่น           แม้ว่าไขมันอิ่มตัวจะไม่ดีต่อร่างกายเรา
 เพราะจะไปเพิ่มคอเลสเตอรอลชนิดไม่ดีในร่างกาย 
แต่ถึงยังไงร่างกายเราก็ยังต้องการไขมันอิ่มตัวบ้างอยู่ดีนะคะ 
โดยกินให้สมดุลกับไขมันไม่อิ่มตัว โอเมก้า 3 และโอเมก้า 6 ด้วย 
เพื่อช่วยละลายวิตามินเอ ดี อี เค ที่จะละลายได้ในไขมันเท่านั้น           สำหรับน้ำมะพร้าวอ่อนเป็นเครื่องดื่มที่มีไขมันน้อยมาก
 ทว่าในเนื้อมะพร้าวอ่อนจะมีไขมันค่อนข้างสูง 
และส่วนใหญ่เป็นไขมันอิ่มตัวด้วย อย่างไรก็ตาม 
ไขมันอิ่มตัวในเนื้อมะพร้าวจัดเป็นไขมันอิ่มตัวที่ดีกว่าไขมันอิ่มตัวชนิดอื่นค่ะ
 เพราะสามารถขับออกได้บ้างเล็กน้อย 
แต่ก็ไม่ใช่ว่าเราจะกินมะพร้าวอ่อนได้มาก ๆ ตามใจปาก เพราะเพื่อสุขภาพที่ดี
 เราไม่ควรกินไขมันอิ่มตัวเกินกว่า 7% ของแคลอรีที่ได้รับต่อวัน 
ดังนั้นแล้ว หากชอบกินเนื้อมะพร้าวก็กินได้ในปริมาณที่ไม่มากเกินไป 
เลือกชิ้นอ่อน ๆ ที่เป็นเจล ๆ ไขมันจะต่ำกว่า 
เพราะยิ่งเนื้อหนามากไขมันก็ยิ่งเยอะนะคะ แต่หากใครมีปัญหาไขมันในเลือดสูง 
เลี่ยงการกินเนื้อมะพร้าวทั้งอ่อนและแก่จะดีกว่า 9. รักษาอาการอัลไซเมอร์          มีงานวิจัยจาก
 ดร.นิซาอูดะห์ ระเด่นอาหมัด อาจารย์ประจำภาควิชากายวิภาคศาสตร์ 
คณะวิทยาศาสตร์ มหาวิทยาลัยสงขลานครินทร์ พบว่า 
น้ำมะพร้าวอ่อนมีฮอร์โมนเอสโตรเจนสูง จึงช่วยชะลอการเกิดโรคอัลไซเมอร์ 
ขณะเดียวกันก็มีการศึกษาอีกฉบับ พบว่าในมะพร้าวอ่อนมีสารประกอบทรานส์ซีติน 
ซึ่งมีคุณสมบัติยับยั้งเอนไซม์เกี่ยวกับโรคอัลไซเมอร์ 
จึงช่วยรักษาอาการอัลไซเมอร์ และความผิดปกติเกี่ยวกับระบบประสาทได้            และไม่ใช่แค่นั้น
 
เพราะการศึกษาจากแหล่งอื่นยังพบว่าสารประกอบทรานส์ซีตินสามารถป้องกันไม่ให้โปรตีนอะไมลอยด์เบต้า
 ซึ่งเป็นสารที่ทำให้เกิดการลุกลามของโรคอัลไซเมอร์ก่อตัวขึ้น 
อย่างไรก็ตาม นี่เป็นผลการศึกษาในห้องทดลอง 
ซึ่งจะต้องมีการศึกษาผลที่เกิดกับคนอีกครั้ง 
เพื่อยืนยันว่ามะพร้าวอ่อนช่วยรักษาอัลไซเมอร์ในคนได้หรือไม่ค่ะ   

10. ช่วยลดความดันโลหิต           เนื่องจากมะพร้าวอ่อนมีโพแทสเซียมสูงมาก คือ ในปริมาณน้ำมะพร้าว 100 
มิลลิลิตร มีโพแทสเซียมถึง 200 มิลลิกรัม 
ซึ่งข้อดีของโพแทสเซียมนอกจากจะทำให้รู้สึกสดชื่นแล้ว 
ยังช่วยลดระดับความดันในร่างกายได้อีกด้วย ดังนั้น 
ถ้าวันไหนกินโซเดียมเยอะเกินไป ควรดื่มน้ำมะพร้าวสักหน่อย 
เพื่อให้โพแทสเซียมเข้าไปลดปริมาณโซเดียม และทำให้ระดับความดันโลหิตลดลง 11. ควบคุมระดับน้ำตาลในเลือดให้สมดุล           ก่อนอื่นต้องบอกก่อนว่าอาหารที่มีดัชนีไกลซีมิกสูงจะมีคาร์โบไฮเดรตสูง
 ส่งผลให้น้ำตาลกลูโคสเข้าสู่กระแสเลือดอย่างรวดเร็ว และเมื่อน้ำตาลในเลือดสูงขึ้น อินซูลินก็จะสูงขึ้นตาม 
แถมอินซูลินที่สูงนี้สามารถเปลี่ยนน้ำตาลส่วนเกินให้กลายเป็นไขมัน 
ซึ่งไขมันเหล่านี้จะไปสะสมอยู่ตามส่วนต่าง ๆ 
ของร่างกาย และอาจเสี่ยงต่อไขมันอุดตันเส้นเลือดได้ 
ดังนั้น เราควรกินอาหารที่ดัชนีไกลซีมิกต่ำ 
เพื่อป้องกันไม่ให้ระดับน้ำตาลในเลือดสูง 
อย่างมะพร้าวอ่อนก็เป็นอาหารชนิดหนึ่งที่มีน้ำตาลสูงก็จริง แต่ดัชนีไกลซีมิกต่ำและมีไฟเบอร์ที่ละลายในน้ำได้
 จึงช่วยลดการเปลี่ยนคาร์โบไฮเดรตไปเป็นน้ำตาล 
ทำให้ระดับน้ำตาลในเลือดไม่สูงเกินไปนั่นเองค่ะ อย่างไรก็ตาม ก็ควรกินในปริมาณที่เหมาะสมเช่นกัน กินมากไปก็ไม่ดี12. อาจลดความเสี่ยงโรคหัวใจ          คนที่ชอบกินมะพร้าวอ่อนต้องถูกใจแน่ ๆ 
เพราะอย่างที่เรากล่าวไปแล้วว่าไขมันในมะพร้าวอ่อนช่วยเพิ่มคอเลสเตอรอลชนิดดี
 และลดคอเลสเตอรอลชนิดไม่ดี 
ซึ่งคอเลสเตอรอลชนิดไม่ดีเป็นปัจจัยสำคัญที่ทำให้เกิดโรคหัวใจ 
ดังนั้นจึงลดความเสี่ยงโรคหัวใจลงไปได้ แต่ไม่เพียงเท่านั้น 
เพราะในมะพร้าวอ่อนมีโฟเลตประกอบอยู่เป็นจำนวนมาก 
ซึ่งการที่ร่างกายได้รับโฟเลตในปริมาณที่เพียงพอ 
ก็จะลดความเสี่ยงในการเกิดโรคหลอดเลือดต่าง ๆ 
ทำให้ช่วยป้องกันการเกิดโรคหัวใจได้ด้วยนะคะ          นอกจากนี้ยังมีการทดลองในหนูพบว่า
 น้ำมะพร้าวอ่อนมีเกลือแร่ 
โดยเฉพาะโพแทสเซียมในปริมาณสูง ซึ่งมีผลป้องกันโรคหัวใจในหนูได้ 
แต่อย่างไรก็ตาม การทดลองนี้เป็นเพียงแค่กับหนู ยังไม่เคยทดลองในคน 
ดังนั้น ควรต้องรอผลการทดลองที่แน่นอนสำหรับคนในอนาคตมาช่วยยืนยันอีกทีค่ะ   
 


น้ำมะพร้าวเพิ่มอารมณ์ทางเพศได้จริงไหม ?           เคยได้ยินมาว่าดื่มน้ำมะพร้าวทุกวันจะช่วยให้มีอารมณ์ทางเพศสูง เรื่องอย่างว่านี่อึดขึ้นมาก ๆ เลย แต่ก่อนจะเชื่อมาเช็กข้อมูลกันหน่อยดีกว่า โดย นพ.กัมปนาท พรยศไกร ศัลยแพทย์ระบบทางเดินปัสสาวะ ให้ข้อมูลว่า น้ำมะพร้าวมีฮอร์โมนไฟโตเอสโตรเจน (phytoestrogen) ที่มีโครงสร้างและการออกฤทธิ์คล้ายคลึงกับฮอร์โมนเอสโตรเจน หรือฮอร์โมนเพศหญิง จึงมีสรรพคุณดูแลสุขภาพผู้หญิงค่อนข้างเด่นตามข้อมูลข้างต้น และมีส่วนช่วยปรับสมดุลฮอร์โมนเพศในร่างกายเราได้ ทว่าในน้ำมะพร้าวเองก็มีส่วนช่วยเพิ่มระดับฮอร์โมนเทสโทสเทอโรน หรือฮอร์โมนเพศชายได้นิดหน่อย รวมทั้งในน้ำมะพร้าวยังมีแร่ธาตุหลายชนิด เช่น แมงกานีส โพแทสเซียม และวิตามินต่าง ๆ ที่มีส่วนช่วยเพิ่มการไหลเวียนโลหิต ซึ่งเมื่อเลือดลมดี ก็อาจมีส่วนกระตุ้นความรู้สึกซู่ซ่า และมีผลต่อการแข็งตัวของอวัยวะเพศชายได้บ้าง



          แต่อย่างไรก็ตาม ก็ยังไม่มีการศึกษาที่แน่ชัดว่า น้ำมะพร้าวสามารถเพิ่มอารมณ์ทางเพศได้จริง ดังนั้นอย่าเพิ่งรีบโด๊ปน้ำมะพร้าวกันนะคะ เพราะดื่มน้ำมะพร้าวเข้าไปเยอะ ๆ ก็อาจได้รับน้ำตาลในปริมาณสูงเกินกว่าที่ร่างกายควรได้รับ และสาว ๆ อาจมีอาการปวดประจำเดือนมากขึ้นเพราะฮอร์โมนเอสโตรเจนในน้ำมะพร้าวมีฤทธิ์เพิ่มการบีบตัวของมดลูกด้วย

 




          ในเมื่อรู้แล้วว่ามะพร้าวอ่อนมีประโยชน์เพียบขนาดนี้
 ก็ลองหามะพร้าวอ่อนมากินกันนะคะ อ้อ ! 
แล้วถ้าใครไม่รู้ว่าจะนำมะพร้าวอ่อนมาทำอะไรอร่อย ๆ ได้บ้าง 
ก็สามารถตามไปดูเมนูมะพร้าวอ่อนที่กระปุกดอทคอมเคยนำเสนอไว้ได้เลย 
รับรองว่าต้องถูกใจแน่นอน            - 13 เมนูขนมใส่เนื้อมะพร้าวอ่อน อร่อยหอมเคี้ยวเพลิน          - 8 สูตรเมนูมะพร้าวอ่อน หอมนุ่มละมุนลิ้น อร่อยชวนชิมชาตินี้ต้องลอง          - เค้กมะพร้าวอ่อนครีมสด สูตรขนมเค้กเคี้ยวกรุบ ๆ อร่อยเต็มคำ           - วุ้นกะทิมะพร้าวอ่อน ขนมไทยกรุบกรอบ ทำง้ายง่าย                     - วิธีทำวุ้นมะพร้าวอ่อน ขนมคลายร้อนหอมอร่อยเย็นฉ่ำ           - พุดดิ้งมะพร้าวอ่อน ขนมหวานหอมกลิ่นมะพร้าว ทำง่ายไม่กี่นาที           - พายมะพร้าวอ่อน กรอบอร่อยหวานหอมพร้อมเข้าปาก          - สังขยามะพร้าวอ่อน ขนมหวานหอมอร่อยย้อนรำลึกวัยเด็ก 
 




ขอบคุณข้อมูลจากหมอชาวบ้านคณะเภสัชศาสตร์
 มหาวิทยาลัยมหิดลคณะเภสัชศาสตร์ มหาวิทยาลัยมหิดลสำนักวิจัยและพัฒนา มหาวิทยาลัยสงขลานครินทร์
กรมอนามัย กระทรวงสาธารณสุข

เฟซบุ๊ก sarikahappymen
drhealthbenefitslivestrong
foods for better health
 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






12 ประโยชน์ของมะพร้าวอ่อน ผลไม้คลายร้อน ของดีจากธรรมชาติ





อัปเดตล่าสุด 15 กุมภาพันธ์ 2564 เวลา 16:29:23
 259,031 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





วิธีลดนํ้าหนัก:
อาหารลดน้ําหนัก
ลดน้ําหนัก if 
ลดน้ําหนักเร่งด่วน 
ลดนํ้าหนัก	
อาหารคลีน
สูตรลดน้ําหนัก 
ลดน้ําหนักเร่งด่วน
ลดความอ้วน
วิธีลดนํ้าหนัก


ออกกำลังกาย:
ออกกําลังกาย
ออกกําลังกายที่บ้าน
กระโดดเชือก
โยคะ
แพลงกิ้ง 
วิ่งลดน้ําหนัก
วิธีลดพุง 
ท่าออกกําลังกาย
ลดน้ําหนัก


โรค :
โรคซึมเศร้า
โรคไต
งูสวัด
โรคหัวใจ
โรคติดต่อ
เริม
โรคกระเพาะ
ปวดท้องน้อย
ปวดท้องข้างซ้าย


สมุนไพรไทย :
 สมุนไพรไทย 
มะม่วงหาวมะนาวโห่
ขมิ้นชัน
อินทผาลัม
ว่านหางจระเข้
มะเขือเทศ
ฟ้าทะลายโจร
บัวหิมะ
สมุนไพร


สุขภาพฮิต:
ลงทะเบียนฉีดวัคซีนเข็ม 3
สูตรวัคซีนเข็ม 3
อาการหลังฉีดโมเดอร์นา
อาการหลังฉีดไฟเซอร์
วัคซีน astrazeneca
โควิด 19  
covid 19 รักษา
วิตามินซี
ประกันโควิด


โควิด 19 :
covid-19  
ยาฟาวิพิราเวียร์
อาการโควิด 19
โคโรนาไวรัส  
โควิด-19 
หน้ากากอนามัย  
ตรวจโควิด 19 ฟรี 
ไวรัสโคโรนา  
อาการโควิด 19 









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































