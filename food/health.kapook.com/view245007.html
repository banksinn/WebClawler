




ตรีผลา ยาสมุนไพรเสริมภูมิคุ้มกัน และประโยชน์ที่ควรรู้


















































































x close

















health



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

covid-19

วิธีลดน้ำหนัก

ออกกำลังกาย

สุขภาพจิต

โรค

เตือนภัย

ข่าวสุขภาพ

คลิป












kapook health > 
            สมุนไพรเพื่อสุขภาพ












ตรีผลา สรรพคุณเสริมภูมิคุ้มกัน กับคุณประโยชน์อนันต์ที่ควรรู้





9,180อ่าน














0












          นอกจากฟ้าทะลายโจรและกระชายขาว ตรีผลาก็ถูกพูดถึงในช่วงโควิด 19 อย่างหนาหู เพราะสรรพคุณเขาไม่ธรรมดา 




            ตำรับยาสมุนไพรเสริมภูมิคุ้มกันเป็นที่นิยมมากขึ้นในทุก ๆ วัน โดยเฉพาะในช่วงที่มีโควิด 19 ระบาดหนักแบบไม่มีแผ่ว และตรีผลาก็เป็นหนึ่งในยาสมุนไพรที่ได้รับความสนใจเป็นอย่างมาก เพราะคุ้นหูคุ้นตาว่าเป็นหนึ่งในสมุนไพรเสริมภูมิคุ้มกัน แต่ก่อนจะไปหาซื้อมากินนั้น เรามาทำความรู้จักตรีผลาก่อนดีกว่าว่า มีสรรพคุณอย่างไร มีประโยชน์ด้านไหนบ้าง และมีข้อห้ามใช้หรือผลข้างเคียงที่ควรระวังไหม


 


ตรีผลา คืออะไร

            ตรีผลา หรือภาษาอังกฤษ คือ triphala เป็นตำรับยาพื้นฐานของการแพทย์อายุรเวทอินเดียที่วงการแพทย์แผนไทยนำมาใช้อย่างแพร่หลายเป็นเวลานับพันปี ตรีผลามีความหมายในชื่อของตัวเอง โดยตรี แปลว่า 3 ส่วนผลา แปลว่าผลไม้ ดังนั้นตรีผลาจึงมีความหมายโดยรวมว่าผลไม้ 3 อย่าง อันประกอบไปด้วยสมอพิเภก สมอไทย และมะขามป้อม รวมกันเป็นยาสมุนไพรที่ช่วยดูแลสุขภาพในช่วงหน้าร้อน







ตรีผลา สรรพคุณดีอย่างไร

         ตรีผลาเป็นการรวมกันของผลไม้ 3 ชนิด ซึ่งมีสรรพคุณดี ๆ ในตัวเอง ได้แก่

สมอพิเภก : รสฝาด มีสรรพคุณขับเสมหะในลำคอ ทำให้ชุ่มคอ แก้โรคตา แก้ธาตุกำเริบ บำรุงธาตุ แก้ไข้ แก้ริดสีดวง แก้ท้องร่วง ท้องเดิน และรักษาโรคท้องมาน
สมอไทย : มีรสขมและร้อน แก้ไข้ ขับเสมหะ แก้ลมป่วง แก้พิษร้อนภายใน และเป็นยาระบาย
มะขามป้อม : อุดมไปด้วยวิตามินซี แก้อาการท้องเสีย แก้กระหาย แก้หวัด แก้ไอ ช่วยละลายเสมหะ ช่วยขับปัสสาวะ ช่วยรักษาโรคบิด ช่วยรักษาเลือดออกตามไรฟัน เป็นยาระบาย เป็นยาถ่ายพยาธิ

          เมื่อนำผลไม้ทั้ง 3 ชนิด มารวมกันเป็นตำรับยาตรีผลา จึงเป็นยาสมุนไพรที่มีประโยชน์อนันต์ ดังนี้
1. ช่วยแก้ไข้ แก้หวัด ขับเสมหะ
2. ช่วยลดความร้อน รักษาสมดุลธาตุทั้ง 4 ในร่างกาย
3. ล้างพิษ โดยเฉพาะในระบบทางเดินอาหาร ระบบเลือด และระบบน้ำเหลือง
4. กระตุ้นระบบภูมิคุ้มกัน
5. เป็นยาระบายที่ช่วยให้ถ่ายและช่วยให้หยุดขับถ่ายอย่างรู้จังหวะเวลา เพราะมีสารแทนนินช่วยหยุดการระบาย ไม่ทำให้ร่างกายขับถ่ายจนรู้สึกเพลีย
6. แก้ท้องอืด ท้องเฟ้อจากอาหารไม่ย่อย หรือมีการอุดตันของอุจจาระหรือปัสสาวะ
7. ช่วยให้ปัสสาวะใสและออกง่าย
8. แก้อาการลิ้นไม่รับรสอาหาร
          นอกจากนี้ในตรีผลายังมีฤทธิ์ทางเภสัชวิทยาที่ให้คุณประโยชน์ดี ๆ ต่อร่างกายอีกด้วย

ตรีผลา กับสรรพคุณจากฤทธิ์ทางเภสัชวิทยา









          คณะเภสัชศาสตร์ มหาวิทยาลัยมหาสารคาม เผยบทความวิชาการเกี่ยวกับสารสำคัญทางเภสัชวิทยาของพิกัดยาตรีผลา (การต้มตรีผลาแล้วสกัดเอาแต่น้ำมาใช้) ระบุว่าตรีผลามีสารกลุ่มฟีนอลิกและแทนนิน แบ่งเป็น 4 กลุ่มหลัก คือ
     1. กรดเชบูลิกและสารกลุ่มอัลลาจิแทนนินชนิดที่มีกรดเชบูลิกในโครงสร้าง
     2. สารกลุ่มอัลลาจิแทนนินชนิดที่ไม่มีกรดเชบูลิกในโครงสร้าง
     3. กรดแกลลิกและสารกลุ่มแกลเลตเอสเตอร์
          ซึ่งสารสำคัญเหล่านี้ในตรีผลา ทำให้ตรีผลามีฤทธิ์ทางเภสัชวิทยาที่ดีต่อสุขภาพ ดังนี้
1. ฤทธิ์ต้านอนุมูลอิสระ

            ตรีผลามีสารต้านอนุมูลอิสระที่สำคัญ คือ กรดแกลลิกและสารกลุ่มฟีนอลิก และผลจากการให้หนูทดลองที่อยู่ในสภาวะเครียดได้รับตรีผลาขนาด 1 กรัมต่อกิโลกรัมน้ำหนักตัว ติดต่อกันนาน 48 วัน พบว่า สารเหล่านี้ในตรีผลาช่วยป้องกันการเกิดอนุมูลอิสระจากสภาวะเครียดได้ และการป้อนตรีผลาขนาด 1 กรัม ต่อกิโลกรัมน้ำหนักตัว ยังให้ผลต้านการอักเสบเทียบเคียงกับการให้ยาต้านการอักเสบอินโดเมทาซิน (indomethacin) ขนาด 3 มิลลิกรัม ต่อกิโลกรัมน้ำหนักตัว นอกจากนี้ยังพบฤทธิ์ยับยั้งการก่อกลายพันธุ์ของเซลล์ในร่างกาย และคุณสมบัติป้องกันอันตรายจากการฉายรังสีในตรีผลาอีกด้วย
2. บรรเทาอาการท้องผูก

            สรรพคุณตรีผลาในข้อนี้สอดคล้องกับสรรพคุณที่มีในตำรับยาสมุนไพรโดยจากผลการศึกษาทางคลินิกที่ให้อาสาสมัครที่มีภาวะท้องผูก รับประทานผงตรีผลาขนาด 5 กรัมต่อวัน นาน 1 เดือน พบว่า ตรีผลาช่วยให้ลำไส้เคลื่อนไหวได้ดีขึ้น ช่วยชำระเมือกในลำไส้ และลดอาการท้องอืด นอกจากนี้ยังไม่พบพิษหรืออาการไม่พึงประสงค์ในอาสมัครกลุ่มนี้เลยด้วย
3. ฤทธิ์ลดระดับไขมันในเลือด

          จากการศึกษาในผู้ที่มีภาวะไขมันในเลือดสูงที่รับประทานผงตรีผลาขนาด 500 มิลลิกรัม วันละ 2 ครั้ง หลังอาหาร นาน 4 สัปดาห์ และกลุ่มควบคุมที่ได้รับยาหลอก พบว่า กลุ่มที่รับประทานผงตรีผลามีระดับคอเลสเตอรอลรวม ไตรกลีเซอไรด์ และ ldl ลดลง ต่างจากกลุ่มที่ไม่ได้รับตรีผลาอย่างมีนัยสาคัญทางสถิติ
          แต่ทั้งนี้กลุ่มที่ใช้ตรีผลาก็พบอาการข้างเคียงเล็กน้อย คือ มีอาการถ่ายอุจจาระเหลว ซึ่งสามารถหายได้เองหลังหยุดรับประทานตรีผลา ขณะที่ค่าเอนไซม์ในตับ (ast, alt, alp) การทำงานของไต และค่าโลหิตวิทยาของอาสาสมัครทั้งสองกลุ่มไม่แตกต่างกัน

4. ต้านแบคทีเรียและลดการอักเสบในช่องปาก

          ผลการศึกษาในเด็กอายุ 8 ขวบ-12 ปี ที่ใช้น้ำยาบ้วนปากตรีผลา ความเข้มข้นร้อยละ 0.6 กับน้ำยาบ้วนปากจากสารละลายคลอเฮกซิดินความเข้มข้นร้อยละ 0.1 พบว่า น้ำยาบ้วนปากทั้งสองตัวมีผลลดคราบแบคทีเรียเกาะตัวที่ฟันไม่แตกต่างกัน แต่น้ำยาบ้วนปากตรีผลามีผลลดจำนวนแบคทีเรียในช่องปากได้ดีกว่า และการบ้วนปากด้วยสารละลายตรีผลาที่ความเข้มข้นร้อยละ 6 มีผลลดปริมาณเชื้อสเตร็ปโตคอคคัส (streptococcus) ในช่องปากเทียบเท่ากับการใช้สารละลายคลอเฮกซิดินที่ความเข้มข้นร้อยละ 0.2 เลยทีเดียว
          นอกจากสรรพคุณหลัก ๆ ตามตำรับยาสมุนไพรแล้ว ตรีผลาก็ยังมีฤทธิ์ทางเภสัชวิทยาที่น่าสนใจไม่เบา ที่สำคัญกรมการแพทย์แผนไทยและการแพทย์ทางเลือก ยังแนะนำให้ใช้ตรีผลาเพื่อให้ร่างกายมีสุขภาพแข็งแรงในช่วงโควิด 19 ด้วย

ตรีผลา สรรพคุณดีอย่างไรในช่วงโควิด 19

            เนื่องจากโควิด 19 เป็นโรคในระบบทางเดินหายใจ ผู้ป่วยจะมีอาการคล้ายโรคหวัด เช่น ไอ เจ็บคอ มีเสมหะ หายใจไม่สะดวก รวมไปถึงมีปัญหาด้านการขับถ่าย ซึ่งตำรับยาตรีผลาจะสามารถช่วยแก้อาการเหล่านี้ได้ อีกทั้งตรีผลาเองก็มีสรรพคุณเสริมภูมิคุ้มกัน ปรับสมดุลธาตุในร่างกาย และยังมีสารต้านอนุมูลอิสระอีกด้วย ดังนั้นทางกรมการแพทย์แผนไทยและการแพทย์ทางเลือกจึงแนะนำให้ใช้ตรีผลาดูแลสุขภาพในช่วงที่โควิด 19 ระบาด และใช้ตรีผลารักษาผู้ป่วยโควิดกลุ่มสีเขียว ร่วมกับยาและสมุนไพรชนิดอื่น ๆ ตามดุลยพินิจของแพทย์แผนปัจจุบันและแพทย์แผนไทย โดยสูตรตรีผลาที่ใช้จะเป็นสูตรตำรับมหาพิกัดตรีผลา ที่เน้นแก้โรคหวัด น้ำมูกไหล
ตำรับยาตรีผลา มีกี่สูตร อะไรบ้าง





          การปรุงยาตรีผลาสามารถทำได้หลายสูตร โดยแต่ละสูตรก็มีสรรพคุณที่ต่างกันเล็กน้อย ยกตัวอย่างเช่น


1. สูตรพิกัดตรีผลา

            เป็นสูตรเสริมภูมิคุ้มกัน บำรุงร่างกาย สำหรับคนที่ร่างกายแข็งแรงดี ไม่ป่วย แต่อยากกินตรีผลาบำรุงร่างกาย สามารถใช้สูตร 1:1:1 ในสัดส่วนเท่า ๆ กันได้ ดังนี้
ส่วนผสม
          - มะขามป้อม 1 ส่วน ( 200 กรัม)
          - ลูกสมอพิเภก 1 ส่วน ( 200 กรัม)
          - ลูกสมอไทย 1 ส่วน ( 200 กรัม)
          - น้ำเปล่า 1 ลิตร

วิธีทำ
            1. นําสมุนไพรทั้งสามชนิดล้างน้ำให้สะอาด
          2. นำส่วนผสมทุกอย่างใส่หม้อ ยกขึ้นตั้งไฟให้เดือด ใช้เวลาต้ม 30 นาที
          3. กรองเอามาแต่น้ำ
          4. แต่งรสชาติด้วยหญ้าหวานหรือน้ำผึ้งเพียงเล็กน้อย
วิธีรับประทาน
            ►​ ดื่มอุ่น ๆ เช้า-เย็น ครั้งละ 100 มิลลิลิตร
2. สูตรตำรับมหาพิกัดตรีผลา

            สูตรนี้เน้นแก้หวัด น้ำมูกไหล บรรเทาอาการไอ ขับเสมหะ ลดอักเสบ ช่วยกำจัดเชื้อโรคออกมาทางเสมหะ สามารถใช้รักษาอาการเบื้องต้นในผู้ป่วยโควิด 19 ได้




ภาพจาก กรมการแพทย์แผนไทยและการแพทย์ทางเลือก



ส่วนผสม
          - มะขามป้อม 12 ส่วน (ประมาณ 45 กรัม) โดยมะขามป้อมมีรสเปรี้ยว ฝาด ขม จะช่วยกัดเสมหะ ละลายเสมหะได้ดี
          - ลูกสมอพิเภก 8 ส่วน (ประมาณ 30 กรัม) ช่วยเรื่องแก้ไข้ ตัวร้อน
          - ลูกสมอไทย 4 ส่วน (ประมาณ 15 กรัม) แก้อาการครั่นเนื้อครั่นตัว อ่อนเพลีย สาเหตุจากวาตะ หรือลมผิดปกติ
          - น้ำเปล่า 3 ลิตร

วิธีทำ
            1. นําสมุนไพรทั้งสามชนิดล้างน้ำให้สะอาด  
          2. หากเป็นสมุนไพรแห้งให้แช่ในน้ำเปล่า 3 ลิตร ประมาณ 3 ชั่วโมง แต่หากเป็นสมุนไพรสด ให้เติมน้ำ 3 ลิตร
          3. ยกขึ้นตั้งไฟให้เดือด ใช้เวลาต้ม 30 นาที
          4. กรองเอามาแต่น้ำ
          5. แต่งรสชาติด้วยเกลือ หญ้าหวานหรือน้ำผึ้งเพียงเล็กน้อย
วิธีรับประทาน
             ►​ ดื่มอุ่น ๆ เช้า-เย็น ครั้งละ 100 มิลลิลิตร 
3. สูตรน้ำตรีผลา ยาอายุวัฒนะ

            น้ำตรีผลา รสเปรี้ยวร้อน ใช้ดื่มเพื่อช่วยบำรุงระบบทางเดินหายใจ ขับเสมหะ เสริมภูมิคุ้มกัน ทำให้ชุ่มคอ เหมาะกับผู้ที่มีอาการเจ็บคอ ไอ มีเสมหะ หรือดื่มแก้อาการปากแห้ง คอแห้ง อีกทั้งมะขามป้อมยังมีสรรพคุณช่วยต้านอนุมูลอิสระ บำรุงร่างกาย มีวิตามินซีสูง ช่วยแก้หวัด โรคในระบบทางเดินหายใจอีกด้วย
ส่วนผสม
          - ผลมะขามป้อมแห้ง 100 กรัม
          - ผลสมอไทยแห้ง 50 กรัม
          - ผลสมอพิเภกแห้ง 30 กรัม
          - น้ำสะอาด 3 ลิตร
          - น้ำผึ้ง 30 มิลลิลิตร
          - น้ำมะนาว 10 มิลลิลิตร
          - เกลือ 1/8 ช้อนชา

วิธีทำ
          1. นำสมุนไพรแห้งทั้ง 3 ชนิดมาต้มในน้ำสะอาด 3 ลิตร
          2. ต้มเคี่ยวจนเหลือ 1 ลิตร จากนั้นกรองด้วยผ้าขาวบาง
          3. พักให้หายร้อนสักครู่ แล้วปรุงรสด้วยเกลือ น้ำผึ้ง น้ำมะนาว เพียงเล็กน้อย

วิธีรับประทาน
             ►​ ดื่มขณะอุ่น ๆ
            นอกจากสูตรตำรับยาตรีผลาข้างต้นแล้ว ปัจจุบันยังมีตรีผลาชนิดแคปซูลวางจำหน่าย ซึ่งการใช้ยาตรีผลาไม่ว่าจะรูปแบบไหนก็ควรใช้ให้ถูกสูตรเพื่อให้สรรพคุณของตรีผลาช่วยดูแลสุขภาพอย่างตรงจุดและปลอดภัย
ตรีผลา กินแบบไหนดีกว่ากัน








            หลายคนอาจสงสัยว่ากินตรีผลาชนิดแคปซูล หรือต้มสูตรตรีผลาดื่ม แบบไหนจะดีกว่ากัน ซึ่งก็ต้องบอกก่อนว่า ตรีผลาชนิดแคปซูลส่วนใหญ่จะเป็นสูตร 1:1:1 สำหรับใช้บำรุงร่างกาย แต่หากต้องการรักษาโรคให้ตรงจุด เช่น กินเพื่อแก้ไอ ขับเสมหะ ควรต้มตรีผลาตามสูตรตำรับยาข้างต้นจะดีกว่า
ตรีผลา มีข้อห้ามหรือข้อควรระวังไหม

          สมุนไพรไม่ว่าจะชนิดไหนก็ควรกินและใช้อย่างระมัดระวัง กับตรีผลาเองก็เช่นกัน ที่มีข้อห้ามและข้อควรระวัง ดังนี้
     * ไม่ควรใช้ตรีผลาติดต่อกันนานเกิน 7-10 วัน โดยเฉพาะการกินในรูปแบบสารสกัด หรือตำรับยา เพราะอาจมีความเข้นข้นที่สูงเกินไป และอาจก่ออันตรายกับตับและไตได้
     * สตรีในช่วงมีประจำเดือนควรงดรับประทานตรีผลา เพราะอาจจะทำให้ประจำเดือนมามากกว่าปกติ
     * ผู้ที่เป็นโรคหัวใจไม่ควรรับประทานตรีผลา รวมถึงผู้ที่รับประทานยาละลายลิ่มเลือด ควรปรึกษาแพทย์ก่อนรับประทานตรีผลาด้วย

          อย่างไรก็ตาม การกินสมุนไพรให้ปลอดภัย วิธีที่ดีที่สุดคือกินเป็นอาหาร เป็นเครื่องดื่มตามภูมิปัญญาพื้นบ้าน ซึ่งจะได้ความเข้มข้นของสมุนไพรในปริมาณที่ไม่มากจนเกินไป ร่างกายสามารถขับออกได้ตามกลไกธรรมชาติ แต่ถ้าในกรณีที่ป่วย อยากใช้สมุนไพรรักษาอาการป่วย แนะนำให้ปรึกษากับแพทย์แผนไทย หรือเภสัชกรก่อนทุกครั้งนะคะ
บทความเกี่ยวกับสมุนไพรเสริมภูมิคุ้มกัน


13 สมุนไพรเสริมภูมิคุ้มกัน ควรมีติดบ้านในช่วงโควิด 19 
วิธีกินฟ้าทะลายโจรเสริมภูมิคุ้มกันในช่วงโควิด 19 คนป่วย-ไม่ป่วย กินได้แค่ไหน 
วิธีกินกระชายขาว สำหรับคนติดโควิดหรือยังไม่ป่วย รู้ไว้ใช้ให้ปลอดภัย 
โกฐจุฬาลัมพา สมุนไพรยับยั้งโควิด 19 สรรพคุณดีอย่างไร รักษาโรคอะไรได้บ้าง
ฟ้าทะลายโจร กระชายขาว กินคู่กันได้ไหม ไขข้อสงสัยเรื่องสมุนไพรรักษาโควิด 
กระชายขาว ต้านโควิด 19 ได้จริงไหม พร้อมสรรพคุณที่น่าสนใจ 
มะขามป้อม ผลไม้วิตามินซีสูงปรี๊ด ประโยชน์จี๊ดกว่าแก้ไอ ! 
12 ยาสมุนไพรดูแลตัวเองในเบื้องต้น เมื่อติดโควิดแล้วต้องรักษาตัวที่บ้าน home isolation 


ขอบคุณข้อมูลจาก
ศูนย์การศึกษาต่อเนื่องทางเภสัชศาสตร์
กรมการแพทย์แผนไทยและการแพทย์ทางเลือก
สถาบันการแพทย์แผนไทย
คลินิกยักษ์
เฟซบุ๊ก สมุนไพรอภัยภูเบศร
รายการโหนกระแส
spring 
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













ตรีผลา สรรพคุณเสริมภูมิคุ้มกัน กับคุณประโยชน์อนันต์ที่ควรรู้




อัปเดตล่าสุด 13 สิงหาคม 2564 เวลา 08:03:39
 9,180 อ่าน




top






วิธีลดนํ้าหนัก:
อาหารลดน้ําหนัก
ลดน้ําหนัก if 
ลดน้ําหนักเร่งด่วน 
ลดนํ้าหนัก	
อาหารคลีน
สูตรลดน้ําหนัก 
ลดน้ําหนักเร่งด่วน
ลดความอ้วน
วิธีลดนํ้าหนัก


ออกกำลังกาย:
ออกกําลังกาย
ออกกําลังกายที่บ้าน
กระโดดเชือก
โยคะ
แพลงกิ้ง 
วิ่งลดน้ําหนัก
วิธีลดพุง 
ท่าออกกําลังกาย
ลดน้ําหนัก


โรค :
โรคซึมเศร้า
โรคไต
งูสวัด
โรคหัวใจ
โรคติดต่อ
เริม
โรคกระเพาะ
ปวดท้องน้อย
ปวดท้องข้างซ้าย


สมุนไพรไทย :
 สมุนไพรไทย 
มะม่วงหาวมะนาวโห่
ขมิ้นชัน
อินทผาลัม
ว่านหางจระเข้
มะเขือเทศ
ฟ้าทะลายโจร
บัวหิมะ
สมุนไพร


สุขภาพฮิต:
ลงทะเบียนฉีดวัคซีนเข็ม 3
สูตรวัคซีนเข็ม 3
อาการหลังฉีดโมเดอร์นา
อาการหลังฉีดไฟเซอร์
วัคซีน astrazeneca
โควิด 19  
covid 19 รักษา
วิตามินซี
ประกันโควิด


โควิด 19 :
covid-19  
ยาฟาวิพิราเวียร์
อาการโควิด 19
โคโรนาไวรัส  
โควิด-19 
หน้ากากอนามัย  
ตรวจโควิด 19 ฟรี 
ไวรัสโคโรนา  
อาการโควิด 19 









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































