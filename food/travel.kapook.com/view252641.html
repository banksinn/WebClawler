




ที่เที่ยวเดือนมีนาคม 2565 หรรษาคลายร้อนกับสถานที่เที่ยวสวยๆ


















































































x close

















travel



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เที่ยวไทย

ทะเล

ภูเขา

เที่ยวกรุงเทพ

ต่างประเทศ

ที่พัก

ร้านอาหาร

ร้านกาแฟ

คลิป












kapook travel > 
            ท่องเที่ยวไทย












15 ที่เที่ยวเดือนมีนาคม 2565 เตรียมต้อนรับหน้าร้อนกับธรรมชาติสวยและงานประเพณี





15,133อ่าน














0












          เที่ยวเดือนมีนาคม เปิดพิกัดสถานที่ท่องเที่ยวสวย ๆ ที่พักโฮมสเตย์น่าไปพัก ที่เที่ยวเชิงวัฒนธรรม ประวัติศาสตร์ และงานประเพณีต่าง ๆ ใครกำลังแพลนเที่ยวลองเอาไปเป็นตัวเลือกได้เลย  




          เข้าสู่ฤดูร้อนอย่างเต็มตัวในเดือนมีนาคมของทุกปี อากาศก็เริ่มอบอุ่นขึ้นเรื่อย ๆ แต่ถึงจะร้อนขนาดไหน เมืองไทยก็ยังมีสถานที่ท่องเที่ยวสวย ๆ ที่กำลังรอให้ทุกคนออกไปเที่ยวเปิดประสบการณ์ใหม่ ๆ ไม่ว่าจะเป็นท้าลมร้อนกับทะเลและชายหาด หรือแหล่งท่องเที่ยวเชิงธรรมชาติให้ต้นไม้ดอกไม้และพื้นที่สีเขียวได้เยียวยาจิตใจ อีกทั้งยังมีประเพณีทางศาสนาที่น่าเข้าร่วมและสืบทอดมากมาย ซึ่งจะมีที่ไหนน่าเที่ยวในเดือนที่สามของปี เรามีตัวอย่างมาฝากกัน ดังนี้

1. ทุ่งข้าวบาร์เลย์ ศูนย์วิจัยข้าวสะเมิง จังหวัดเชียงใหม่ 

          พาทุกคนขึ้นเหนือไปวิ่งเล่นในทุ่งข้าวบาร์เลย์ที่ออกรวงสีทองเหลืองอร่ามเต็มท้องทุ่งที่ศูนย์วิจัยข้าวสะเมิง อำเภอสะเมิง จังหวัดเชียงใหม่ โลเคชั่นแห่งใหม่สำหรับสายโซเชียลที่อยากไปถ่ายรูปสวย ๆ ในทุ่งข้าวอันกว้างใหญ่สุดลูกหูลูกตา มีทางเดินเล็ก ๆ ให้เดินลัดเลาะเข้าไปชมต้นข้าวอย่างใกล้ชิด แถมสามารถเข้าเที่ยวชมได้ทุกวัน แบบไม่เสียค่าชมใด ๆ ด้วย จะมาตอนเช้าก็สวย ได้เห็นสายหมอกบาง ๆ หยอกเย้าคลอเคลียลอยอยู่เหนือทุ่งข้าว รอสะท้อนแสงอาทิตย์อ่อน ๆ หรือจะมาช่วงเย็น ๆ ก็ได้แสงสีส้มของดวงอาทิตย์กระทบเข้ากับทุ่งข้าวสาลี ทอแสงส่องประกาย ได้เห็นพระอาทิตย์ตกที่หลังเขา เป็นความงดงามที่ไม่อาจละลายตาได้เลย สำหรับใครที่อยากไปชมความสวยงามของทุ่งข้าวบาร์เลย์สีทอง สามารถสอบถามรายละเอียดเพิ่มเติมได้ที่ เฟซบุ๊ก ศูนย์วิจัยข้าวสะเมิง หรือโทรศัพท์ 0-5337-8093








2. งานปอยส่างลอง จังหวัดแม่ฮ่องสอน 

          ประเพณีปอยส่างลอง หรืองานบวชลูกแก้ว เป็นประเพณีการบวชสามเณรภาคฤดูร้อนของชาวไทใหญ่ ซึ่งมีการจัดขึ้นในหลายพื้นที่ทางภาคเหนือ ถือเป็นประเพณีตามความเชื่อของชาวไทใหญ่ที่มีความเชื่อว่า การได้บวชส่างลองนั้นจะทำให้ได้อานิสงส์ผลบุญสูงสุด นับเป็นประเพณีที่งดงาม เปี่ยมไปด้วยศรัทธาและยึดถือปฏิบัติสืบทอดกันมาช้านาน โดยมีการจัดงานอย่างยิ่งใหญ่ในทุก ๆ ปี ซึ่งในปี 2565 มีกำหนดจัดงานตั้งแต่วันที่ 1 มีนาคม 2565 ถึงวันที่ 6 เมษายน 2565 ณ อำเภอเมือง จังหวัดแม่ฮ่องสอน



ภาพปี 2019 จาก piercarloabate / shutterstock.com




3. เทศกาลดอกเสี้ยวบาน บ้านป่าเหมี้ยง อุทยานฯแจ้ซ้อน นครลำปาง ครั้งที่ 21 จังหวัดลำปาง 

          ชมความสวยงามของดอกเสี้ยวป่า (ดอกเสี้ยวขาวหรือดอกชงโคป่า) ที่หมู่บ้านป่าเหมี้ยง อำเภอเมืองปาน จังหวัดลำปาง เป็นอันซีนและความสวยงามตามธรรมชาติที่กลายเป็นเป้าหมายของสายดอกไม้ในเดือนมีนาคม กับเทศกาลดอกเสี้ยวบาน บ้านป่าเหมี้ยง อุทยานฯแจ้ซ้อน นครลำปาง ครั้งที่ 21 โดยในปี 2565 นี้จะจัดขึ้นระหว่างวันที่ 4-6 มีนาคม 2565 ณ ชุมชมบ้านป่าเหมี้ยง ภายในงาน นักท่องเที่ยวจะได้ชมความงามของดอกเสี้ยวที่เบ่งบานอวดโฉม และมีกิจกรรมสนุก ๆ มากมาย เช่น การแสดงบนเวที และการจัดจำหน่ายผลิตภัณฑ์ otop จากชุมชนในหมู่บ้าน เป็นต้น สอบถามรายละเอียดเพิ่มเติมได้ที่ เฟซบุ๊ก ททท.สำนักงานลำปาง หรือโทรศัพท์ 0-5422-2214








4. ประเพณีนมัสการพระธาตุช่อแฮ เมืองแพร่แห่ตุงหลวง ประจำปี 2565 จังหวัดแพร่

          ต้อนรับปีขาลให้เป็นสิริมงคลด้วยการไหว้พระธาตุช่อแฮ สิ่งศักดิ์สิทธิ์สำคัญคู่บ้านคู่เมืองแพร่ และเป็นพระธาตุประจำคนเกิดปีขาล ซึ่งมีความเชื่อกันว่าคนที่เกิดปีขาลเมื่อมาไหว้จะได้รับอานิสงส์ผลบุญที่สูงล้น และในระหว่างวันที่ 11-17 มีนาคม 2565 มีงานประเพณีนมัสการพระธาตุช่อแฮ เมืองแพร่แห่ตุงหลวง ประจำปี 2565 ณ วัดพระธาตุช่อแฮ พระอารามหลวง อำเภอเมือง จังหวัดแพร่ โดยภายในงานสามารถร่วมทำบุญตักบาตรทุกเช้าตลอดงาน มีขบวนแห่เครื่องสักการะพระธาตุช่อแฮจากทุกอำเภอและตำบลต่าง ๆ และพิธีที่เกี่ยวข้องในงานประเพณี เช่น พิธีเลี้ยงผีเจ้าพ่อหลวงก้อม พิธีมหาพุทธาภิเษกวัตถุมงคล พิธีอาราธนาพระมหาอุปคุต พิธีบวงสรวงพระธาตุช่อแฮ พิธีทานตุงผ้า 20 วาและตุงต่าง ๆ พิธีทำบุญถวายทักษิณานุปทาน พิธีเดินขึ้นไหว้พระธาตุดอยเล็ง เป็นต้น สอบถามรายละเอียดเพิ่มเติมได้ที่ เฟซบุ๊ก วัดพระธาตุช่อแฮ พระอารามหลวง

          - ชวนสักการะพระธาตุช่อแฮ จ.แพร่ พระธาตุประจำคนเกิดปีขาล








5. ปรากฏการณ์พระอาทิตย์ตกตรง 15 ช่องประตู ณ อุทยานประวัติศาสตร์พนมรุ้ง จังหวัดบุรีรัมย์

          หนึ่งปรากฏการณ์ธรรมชาติที่สร้างความตื่นตาตื่นใจและดึงดูดให้นักท่องเที่ยวจำวนมากหลั่งไหลกันมาดูปรากฏการณ์แสงอาทิตย์ลอดผ่านประตูทั้ง 15 ช่องของปราสาทพนมรุ้ง จังหวัดบุรีรัยม์ ซึ่งภายใน 1 ปี จะมีเพียง 4 ครั้งเท่านั้น ที่พระอาทิตย์จะขึ้น-ตกลอดผ่านช่องประตูทั้ง 15 ประตูเป็นแนวเดียวกัน นับเป็นความมหัศจรรย์ของปราสาทพนมรุ้ง รังสรรค์มาจากภูมิปัญญาอันแยบยลของคนโบราณนับพันปีก่อน ก่อร่างสร้างเป็นความยิ่งใหญ่แห่งเทวสถานบนยอดภูเขาไฟ 1 ใน 6 ลูก ของเมืองบุรีรัมย์แห่งนี้ โดยข้อมูลจาก เฟซบุ๊ก อุทยานประวัติศาสตร์พนมรุ้ง บุรีรัมย์ phanom rung historical park เมื่อวันที่ 22 กุมภาพันธ์ 2565 เผยรายละเอียดปรากฏการณ์พระอาทิตย์ตรง 15 ช่องประตู ปราสาทพนมรุ้ง ในวันที่ 5-7 มีนาคม 2655 เวลา 18.00 น. หากแต่ขึ้นอยู่กับสภาพอากาศเป็นสำคัญ สอบถามรายละเอียดเพิ่มเติมได้ที่ โทรศัพท์ 0-4466-6251








6. งานมหาทานบารมีประเพณีบุญผะเหวดร้อยเอ็ด ประจำปี 2565 จังหวัดร้อยเอ็ด 

          จังหวัดร้อยเอ็ด ชวนเที่ยวงานมหาทานบารมี ประเพณีบุญผะเหวดร้อยเอ็ด มากินข้าวปุ้น เอาบุญผะเหวด ฟังเทศน์มหาชาติ สัมผัสวิถีชีวิตของชาวจังหวัดร้อยเอ็ด และกินข้าวปุ้น อาหารงานบุญอีสานฟรีตลอดทั้งงาน โดยงานประเพณีบุญผะเหวด เป็นงานบุญเดือน 4 ตามวิถีวัฒนธรรมของชาวอีสาน มีวัตถุประสงค์เพื่อเป็นการส่งเสริมพระพุทธศาสนา สืบสานวัฒนธรรมประเพณีอันดีงาม และส่งเสริมการท่องเที่ยว พร้อมทั้งเสริมสร้างความรักและความสามัคคีของประชาชนชาวจังหวัดร้อยเอ็ดให้ดำรงอยู่สืบไป ซึ่งในปีนี้จะจัดงานเป็นครั้งที่ 32 มีกำหนดการจัดงานระหว่างวันที่ 4-6 มีนาคม 2565 ณ บริเวณสวนสมเด็จพระศรีนครินทร์ร้อยเอ็ด และเกาะกลางบึงพลาญชัย อำเภอเมือง สอบถามรายละเอียดเพิ่มเติมได้ที่ เฟซบุ๊ก สำนักงานการท่องเที่ยวและกีฬาจังหวัดร้อยเอ็ด หรือโทรศัพท์ 0-4351-5021



ภาพจาก boibin / shutterstock.com




7. เทศกาลดอกลำดวนบาน สืบสาน ประเพณีสี่เผ่าไทศรีสะเกษ ประจำปี่ 2565 จังหวัดศรีสะเกษ 

          งานเทศกาลดอกลำดวนบานสืบสานประเพณีสี่เผ่าไท ประจำปี 2565 กำหนดจัดขึ้นระหว่างวันที่ 9-13 มีนาคม 2565 ณ สวนสมเด็จพระศรีนครินทร์ วิทยาลัยเกษตรและเทคโนโลยีศรีสะเกษ อำเภอเมือง จังหวัดศรีสะเกษ ไฮไลต์เด่นคือการเปิดตัวผ้าทอเบญจศรี กลิ่นดอกลำดวน ผ้าทอพื้นเมืองของจังหวัดศรีสะเกษผนวกกับนาโนเทคโนโลยี ทำให้ได้ผ้าที่นุ่มและทนทาน และพิเศษเพิ่มกลิ่นหอมของดอกลำดวน ซึ่งเป็นดอกไม้ประจำจังหวัดของจังหวัดศรีสะเกษ สร้างอัตลักษณ์ให้กับผ้าทอพื้นเมืองและเพื่อเตรียมความพร้อมสู่ตลาดสากล ภายในงานเทศกาลจะมีการแสดง แสง สี เสียง ศรีพฤทเธศวร หรือตำนานการสร้างเมืองศรีสะเกษ ท่ามกลางกลิ่นหอมของดอกลำดวนกว่าห้าหมื่นต้น รวมถึงกิจกรรมการแสดงศิลปวัฒนธรรมและวิถีชีวิตของชนสี่เผ่า (ลาว เขมร กวย เยอ) การประกวดการแสดงศิลปะท้องถิ่นอื่น ๆ เช่น การร้อยมาลัยดอกลำดวน การแสดงและจำหน่ายผลิตภัณฑ์ otop การแสดงดนตรี และการจำหน่ายผลิตภัณฑ์ชุมชน เป็นต้น สอบถามรายละเอียดเพิ่มเติมได้ที่ เฟซบุ๊ก เทศกาลดอกลำดวนบาน สืบสานประเพณีสี่เผ่า ไทศรีสะเกษ



ภาพจาก เฟซบุ๊ก เทศกาลดอกลำดวนบาน สืบสานประเพณีสี่เผ่า ไทศรีสะเกษ




8. ชมความงามของดอกชมพูพันธุ์ทิพย์ มหาวิทยาลัยเกษตรศาสตร์ วิทยาเขตกำแพงแสน จังหวัดนครปฐม

          สายดอกไม้เตรียมเฮได้เลย เพราะอากาศที่เริ่มอบอุ่นของเดือนมีนาคม จะเป็นสัญญาณกระตุ้นให้ดอกชมพูพันธุ์ทิพย์ได้เบ่งบานสะพรั่งอวดความสวยงามของสีชมพูแสนหวาน โดยเฉพาะที่เส้นทางดอกไม้ในมหาวิทยาลัยเกษตรศาสตร์ วิทยาเขตกำแพงแสน จังหวัดนครปฐม ที่มีการปลูกต้นชมพูพันธุ์ทิพย์ไว้เป็นแนวตลอดสองข้างถนน เมื่อถึงช่วงบาน ถนนเส้นนี้ก็จะกลายเป็นอุโมงค์สีชมพู เชิญชวนให้นักท่องเที่ยวไปถ่ายรูปอัปลงโซเชียลให้เพลิดเพลิน ใครที่มีแพลนอยากไปชมดอกไม้แสนสวย สามารถอัปเดตการบานได้ที่ เฟซบุ๊ก กองบริการกลาง วิทยาเขตกำแพงแสน

          - ชมพูพันธุ์ทิพย์ 2565 กำแพงแสน บานแล้ว อัปเดตความสวยงามสีชมพูน่าไปเช็กอิน



ภาพจาก เฟซบุ๊ก กองบริการกลาง วิทยาเขตกำแพงแสน




9. อุทยานแห่งชาติลำคลองงู จังหวัดกาญจนบุรี

          เอาใจสายแอดเวนเจอร์กันบ้างกับอุทยานแห่งชาติลำคลองงู อำเภอทองผาภูมิ จังหวัดกาญจนบุรี สถานที่ท่องเที่ยวโดนใจสายธรรมชาติ และคนรักการผจญภัย ท้าทายความกล้าของตัวเอง เรียกได้ว่าครบรสถึงใจ เพราะจะต้องเดินป่า ปีนเขา เข้าถ้ำ ลุยน้ำ กระโดดน้ำ เข้าไปชมความงามของธรรมชาติทั้งถ้ำนกนางแอ่นและถ้ำเสาหิน โดยในปี 2565 นี้ ทางอุทยานฯ จะดำเนินการเปิดแหล่งท่องเที่ยวถ้ำนกนางแอ่น ประจำปี 2565 ตั้งแต่วันที่ 4 มีนาคม ถึง 30 เมษายน 2565 ทั้งนี้ ปิดการท่องเที่ยวถ้ำเสาหิน ประจำปี 2565 เนื่องจากสถานการณ์ช้างป่าที่อาศัยอยู่ในเส้นทางการเดินทางไปถ้ำเสาหิน เอาเป็นว่าสายลุยคนไหนที่อยากไปท้าทายขีดความสามารถของตัวเอง สามารถสอบถามรายละเอียดเพิ่มเติมได้ที่ เฟซบุ๊ก อุทยานแห่งชาติลำคลองงู - lam khlong ngu national park หรือโทรศัพท์ 08-4913-2381

          - อุทยานแห่งชาติลำคลองงู เปิดแหล่งท่องเที่ยวถ้ำนกนางแอ่น ปี 2565



ภาพจาก idreamipursue / shutterstock.com




10. พักผ่อนนอนกินปูที่โฮมสเตย์สวย ๆ จังหวัดจันทบุรี  

          สายกินทั้งหลายไม่ต้องน้อยใจไป เพราะเรากำลังจะพาทุกคนไปกินปูสด ๆ ที่จันทบุรี จังหวัดใกล้ ๆ กรุงเทพฯ ขับรถแค่ 3 ชั่วโมงนิด ๆ ก็ได้กินซีฟู้ดอร่อย ๆ กันแล้ว โดยมีโฮมสเตย์สวย ๆ บรรยากาศดี เปิดให้บริการในอำเภอแหลมสิงห์และอำเภอขลุง จังหวัดจันทบุรี ซึ่งแต่ละที่ก็จะมีกิจกรรมสนุก ๆ เอาใจนักท่องเที่ยวทั้งสายกิน สายธรรมชาติ และสายแอดเวนเจอร์ เช่น กินปูและอาหารทะเลจุก ๆ ล่องแพเปียกชมเหยี่ยวแดง พายเรือกระด้งชมธรรมชาติ สไลเดอร์ และเครื่องเล่นยางเป่าลมในน้ำ เป็นต้น ใครชอบที่ไหน ก็เลือกได้เลยตามชอบ

          - กินปู นอนโฮมสเตย์จันทบุรี พักสบาย ซีฟู้ดแน่น กิจกรรมเพียบ








11. ล่องแพพะโต๊ะ จังหวัดชุมพร 

          การล่องแพ (พะโต๊ะ) ผืนป่าในเขตอำเภอพะโต๊ะ จังหวัดชุมพร กิจกรรมท่องเที่ยวทางธรรมชาติที่นักท่องเที่ยวจะได้นั่งแพ ชมธรรมชาติแห่งสายน้ำและขุนเขา ท่ามกลางอากาศที่บริสุทธิ์ โดยเริ่มตั้งแต่คลองต้นน้ำ พื้นที่ป่าสมบูรณ์ เป็นที่อยู่ของสัตว์ป่าหายาก ได้แก่ ค่างแว่นถิ่นใต้ และนกเงือก ซึ่งหากินอย่างอิสระในป่าธรรมชาติริมคลอง บางช่วงของสายน้ำเป็นสวนทุเรียน สวนกาแฟ สวนมังคุด สวนปาล์ม และสวนยางพารา เส้นทางการล่องแพ มี 7 แก่ง ได้แก่ แก่งบกไฟ แก่งเหวบัวทอง แก่งเหวตาวัน แก่งเหวตาอ้น แก่งเขื่อนน้ำวน แก่งหัวกะโหลก และแก่งหินช้าง รวมระยะทาง 11 กิโลเมตร นอกจากนี้ยังมีโฮมสเตย์ที่เปิดโอกาสให้นักท่องเที่ยวได้เรียนรู้วิถีชีวิตชุมชม และการอยู่ร่วมกันกับธรรมชาติ รวมถึงลิ้มรสอร่อยกับเมนูพื้นบ้านอาหารพื้นเมือง เช่น แกงส้มหมูสามชั้นกับหยวกกล้วยป่า ไข่หลาม ยำยอดผักกูด ข้าวที่หุงด้วยกระบอกไม้ไผ่ โดยช่วงเวลาที่เหมาะสมที่สุดในการไปล่องแพ คือ ช่วงเดือนกุมภาพันธ์ถึงเดือนเมษายน ของทุกปี








12. เขื่อนรัชชประภา จังหวัดสุราษฎร์ธานี 

           ใครว่าภาคใต้มีแต่ทะเลน้ำเค็ม ลองเปลี่ยนบรรยากาศมาเที่ยวเขื่อนน้ำจืดกันบ้าง กับ "เขื่อนรัชชประภา" หรือชื่อเดิมคือ เขื่อนเชี่ยวหลาน จังหวัดสุราษฎร์ธานี ซึ่งเป็นเขื่อนอเนกประสงค์แห่งที่สองของภาคใต้ เป็นอ่างเก็บน้ำมีทัศนียภาพที่สวยงาม มียอดเขาหินปูนที่โผล่พ้นน้ำขึ้นมาหลายแห่ง คล้ายสถานที่ท่องเที่ยวชื่อดังของประเทศจีน จนถูกขนามนามบริเวณเขาหินูนเหล่านี้ว่าเป็น กุ้ยหลินเมืองไทย เลยทีเดียว ความสวยงามของที่นี่ดึงดูดให้มีนักท่องเที่ยวมากมายจากทั้งในและต่างประเทศมาเที่ยวชมเป็นประจำตลอดทั้งปี รวมถึงมีที่พักแพต่าง ๆ เปิดให้บริการเพื่อรองรับเป็นประจำมาก

          - 10 แพที่พักเขื่อนเชี่ยวหลาน มุมพักผ่อนสงบ ๆ ที่ใครก็อยากไปเยือน
          - เขื่อนรัชชประภา เที่ยวง่าย ๆ ไปเองก็ได้ ไม่ยากอย่างที่คิด








13. ทะเลกระบี่

          เข้าสู่ฤดูร้อนอย่างเต็มตัวในเดือนมีนาคม อากาศเรียกว่าร้อนระอุ จนต้องไปลุยแดด กระโดดน้ำ ท้าลมร้อนกันสักหน่อย หนึ่งในจังหวัดทางภาคใต้ที่มีทะเลสวย ๆ ชายหาดขาวเนียนละเอียด โลกใต้ทะเลที่อุดมสมบูรณ์ จะเป็นที่ไหนไปไม่ได้ นอกจากจังหวัดกระบี่ ซึ่งเป็นหนึ่งในเป้าหมายของนักท่องเที่ยวในช่วงหน้าร้อนนี้ เป็นจังหวัดที่มีพื้นที่ห้อมล้อมไปด้วยหมู่เกาะต่าง ๆ มากมาย เช่น เกาะลันตา หมู่เกาะพีพี เกาะปอดะ หาดทรายขาวสะอาดตา น้ำทะเลสวยใสชวนให้ไปกระโดดน้ำ และแหวกว่ายไปใต้ท้องทะเลที่เต็มไปด้วยปะการังและสัตว์น้ำหลากหลายชนิด รวมถึงมีแหล่งท่องเที่ยวอีกมากมายที่ยังรอให้ไปเช็กอินสุดฟินในเดือนมีนาคมนี้

          - ชี้เป้า 10 ทะเลกระบี่ ชีวิตดี๊ดีลอยคอในทะเล เดินเล่นบนหาดทรายขาว








14. งาน pattaya music festival 2022 จังหวัดชลบุรี

          เมืองพัทยาชวนคนรักเสียงเพลงไประเบิดความมันกับงาน pattaya music festival 2022 โดยจะจัดขึ้นตลอดเดือนมีนาคม 2565 ในแต่ละสัปดาห์ บนพื้นที่ 4 โซน ประกอบด้วย บริเวณชายหาดพัทยากลาง พัทยาใต้ ชายหาดจอมเทียน และลานโพธิ์นาเกลือ ซึ่งงานนี้ถือเป็นอีกหนึ่งกิจกรรมสำคัญของเมืองพัทยา โดยมีวัตถุประสงค์เพื่อกระตุ้นเศรษฐกิจและการท่องเที่ยว อีกทั้งยังมีมาตรการป้องกันการแพร่ระบาดของโควิด 19 อย่างเข้มข้นด้วย สอบถามรายละเอียดเพิ่มเติมได้ที่ เฟซบุ๊ก pattaya music festival



ภาพจาก เฟซบุ๊ก pattaya music festival




15. คาเฟ่บรรยากาศไร่สวน ใกล้กรุงเทพฯ

          หลายคนมองว่าเดือนมีนาคม เป็นเดือนที่ไม่มีวันหยุดยาว ก็เลยไม่ค่อยอยากออกไปเที่ยวไหนไกล ๆ ให้ต้องเหนื่อยเดินทาง แต่ใครที่เบื่อบ้าน อยากออกไปเปลี่ยนบรรยากาศ สูดอากาศบริสุทธิ์ พักผ่อนท่ามกลางธรรมชาติ แบบใกล้ ๆ กรุงเทพฯ ขับรถแค่ไม่กี่ชั่วโมงก็ถึงแล้ว เราก็มีทางเลือกมานำเสนอกับคาเฟ่บ้านสวน ให้ฟีลดื่มกาแฟรสเลิศ กินของหวานอร่อย ๆ และอาหารรสชาติเด็ดขาดท่ามกลางบรรยากาศท้องร่องสวน ใกล้กรุงเทพฯ แถมควบด้วยอาหารอร่อย ๆ หลากหลายเมนู นั่งชมธรรมชาติชิล ๆ หรือถ้ายังพอมีเวลาเหลือก็สามารถเดินเล่นหามุมถ่ายรูปชิค ๆ ได้อีกด้วย

          คาเฟ่ที่น่าสนใจ เช่น after the rain coffee & gallery สามพราน จังหวัดนครปฐม, the three little pigs สามพราน จังหวัดนครปฐม, o2 kaffee & bistro สามพราน จังหวัดนครปฐม, chata thammachart สามพราน จังหวัดนครปฐม, tree & tide riverside cafe บางเลน จังหวัดนครปฐม, เพลินวิวชิวพุง อำเภอเมืองสมุทรสงคราม, บานาน่า ฟาร์ม พนมทวน จังหวัดกาญจนบุรี, ยีญวน กลิ่นสวนไอดิน สามพราน จังหวัดนครปฐม, ตาลพวา อัมพวา และ coco&coff เพชรบุรี เป็นต้น



ภาพจาก baekung / shutterstock.com





20 คาเฟ่พุทธมณฑล สุคชิล สาย cafe hopping ไม่ควรพลาด
9 คาเฟ่ริมน้ำนครปฐม นั่งจิบกาแฟเพลิน ๆ กับบรรยากาศริมน้ำสุดฟิน
6 คาเฟ่นครปฐม บรรยากาศดี ชวนไปเช็กอินชิลกับธรรมชาติ
14 คาเฟ่สมุทรสงคราม น่าเช็กอิน ถ่ายรูปสวยถูกใจสายแชะ
20 ร้านกาแฟเพชรบุรี หอมหวานละมุน จนต้องตามไปเช็กอิน


          เรียกว่าครบรสกันไปเลย สำหรับที่ท่องเที่ยว กิจกรรม และประเพณีของเดือนมีนาคม แต่นี่ยังเป็นส่วนหนึ่งเท่านั้น เพราะมีอีกหลายสถานที่ หลายกิจกรรม ประเพณี ที่รอให้คุณไปสัมผัส เปิดประสบการณ์ดี ๆ กันอีกเพียบ

หมายเหตุ : ข้อมูลอาจมีการเปลี่ยนแปลงกรุณาตรวจสอบอีกครั้ง

ขอบคุณข้อมูลจาก
เฟซบุ๊ก ศูนย์วิจัยข้าวสะเมิง, thailandfestival.org, เฟซบุ๊ก ททท.สำนักงานลำปาง, เฟซบุ๊ก วัดพระธาตุช่อแฮ พระอารามหลวง, เฟซบุ๊ก อุทยานประวัติศาสตร์พนมรุ้ง บุรีรัมย์ phanom rung historical park, เฟซบุ๊ก สำนักงานการท่องเที่ยวและกีฬาจังหวัดร้อยเอ็ด, เฟซบุ๊ก เทศกาลดอกลำดวนบาน สืบสานประเพณีสี่เผ่า ไทศรีสะเกษ, เฟซบุ๊ก กองบริการกลาง วิทยาเขตกำแพงแสน, เฟซบุ๊ก อุทยานแห่งชาติลำคลองงู - lam khlong ngu national park, เฟซบุ๊ก pattaya music festival
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













15 ที่เที่ยวเดือนมีนาคม 2565 เตรียมต้อนรับหน้าร้อนกับธรรมชาติสวยและงานประเพณี




อัปเดตล่าสุด 1 มีนาคม 2565 เวลา 17:29:29
 15,133 อ่าน




top






ที่เที่ยว:
ที่เที่ยว
สถานที่ท่องเที่ยว
ที่ท่องเที่ยว
ทะเล
วัด
ท่องเที่ยว
พิพิธภัณฑ์
กรุงเทพ
เที่ยว
ที่เที่ยวเชียงใหม่


ที่เที่ยวฮิต:
สวนนงนุช
ไอคอนสยาม
ภูกระดึง
เที่ยวเพชรบุรี
กาญจนบุรี
คําชะโนด
เที่ยวเชียงใหม่
พัทยา
ภูทับเบิก
ม่อนแจ่ม


เที่ยวทะเล:
เกาะล้าน
เกาะกูด
เกาะขาม
ระยอง
กระบี่
ชะอำ
เสม็ด
เกาะช้าง
ภูเก็ต
หาดเตยงาม


ที่พัก :
hotels
โรงแรม
ที่พัก
รีสอร์ท
ที่พักเกาะล้าน
ที่พักหัวหิน
ที่พักกาญจนบุรี
ที่พักพัทยา 
ที่พักเขาใหญ่
ที่พักเขาค้อ 


ร้านอาหาร - กาแฟ :
ร้านอาหาร 
บุฟเฟ่ต์
ร้านกาแฟ
ตลาดน้ําอัมพวา
ร้านอาหารเชียงใหม่
ร้านอาหารญี่ปุ่น
คาเฟ่
ร้านกาแฟเชียงใหม่
ร้านกาแฟนครปฐม
อาหารเกาหลี


เรื่องอื่น ๆ  :
ปฏิทินวันหยุด 2565
วันขึ้นปีใหม่ 
วันเด็ก 2565
วันครู 2565
ปฏิทิน 2565
ตรุษจีน 2565
แคปชั่นเที่ยว
วันวาเลนไทน์
เราเที่ยวด้วยกัน 
ดูดวง 2565









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































