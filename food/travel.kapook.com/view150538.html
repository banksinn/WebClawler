




เที่ยวชะอำ 2 วัน 1 คืน แบบครบรส ต้องไม่พลาดสิ่งเหล่านี้










































































x close

















travel



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เที่ยวไทย

ทะเล

ภูเขา

เที่ยวกรุงเทพ

ต่างประเทศ

ที่พัก

ร้านอาหาร

ร้านกาแฟ

คลิป




 


travel
ท่องเที่ยวไทย






เที่ยวชะอำ 2 วัน 1 คืน แบบครบรส ต้องไม่พลาดสิ่งเหล่านี้




265,698อ่าน







0















          
          
                    เที่ยวชะอำ และ ที่พักชะอำ เมืองท่องเที่ยวตากอากาศที่ท่องเที่ยวได้ตลอดทั้งปี สมกับเป็นแหล่งท่องเที่ยวตากอากาศที่ได้รับความนิยมไม่เสื่อมคลาย






          ชะอำ สถานที่ตากอากาศยอดนิยมไม่เสื่อมคลาย มีนักท่องเที่ยวหลายคนที่คิดอยากจะไปหัวหิน แต่เพราะด้วยเส้นทางที่ต้องผ่านเพชรบุรี ก่อน บางคนจึงเลือกแวะเที่ยวอำเภอชะอำเสียก่อน ดีไม่ดีเกิดติดใจนอนพักที่พักชะอำไปเลยก็มี เพราะที่ชะอำเองก็มีทั้งที่เที่ยวและที่พักที่น่าสนใจอยู่ไม่น้อย วันนี้เราเลยเอาใจคนที่มีเวลา 2 วัน 1 คืน ว่าถ้าไปเที่ยวชะอำแล้วน่าจะไปลั้ลลาที่ไหนดี เอาให้ครบสูตรสมกับเป็นแหล่งท่องเที่ยวและพักผ่อนอันดับต้น ๆ ของไทยเลยเที่ยวชะอำที่ไหนดี          ปกติการเดินทางมุ่งหน้าเข้าสู่เขตอำเภอชะอำ หากลองสังเกตข้างทางให้ดี ๆ นักท่องเที่ยวจะเห็นสถานที่ท่องเที่ยวต่าง ๆ มากมาย เป็นโอกาสดีที่เราจะแวะทำกิจกรรมต่าง ๆ ที่มีให้เลือกมากมาย ทั้งสวนสนุก สวนน้ำ ฟาร์มสัตว์ ชายหาดรวมถึงสถานที่สำคัญทางประวัติศาสตร์ เหล่านี้เป็นกิจกรรมท่องเที่ยวที่คุณสามารถเลือกทำได้ตลอดทั้งวันที่ชะอำ ตัวอย่างเช่น...● เดินเล่นชิล ๆ ที่หาดชะอำ
 
          ร้อยทั้งร้อยคนที่มาเที่ยวชะอำต้องมาให้เห็นทะเลชะอำ 
เพราะเป็นชายหาดที่สวยและมีชื่อเสียงของจังหวัดเพชรบุรี 
จนถึงทุกวันนี้หาดชะอำก็ยังคงเป็นสถานที่พักผ่อนและตากอากาศในช่วงวันหยุด
สุดสัปดาห์ ปัจจุบันบริเวณหาดชะอำมีร้านอาหารทะเล ที่พักริมหาด 
ให้บริการมากมาย รวมทั้งมีกิจกรรมที่น่าสนใจให้นักท่องเที่ยวได้ทำ 
ไม่ว่าจะเป็น การปั่นจักรยาน บานาน่าโบ๊ท และขี่ม้ารอบหาด 
ทั้งยังเดินทางสะดวก เพราะด้วยระยะทางที่ไม่ไกลจากกรุงเทพฯ มากนัก 
จึงไม่แปลกใจว่าทำไมใครต่อใครก็เลือกที่จะมาพักผ่อนกันที่นี่ ● ดูความน่ารักของอูฐที่ camel republic


ภาพจาก เฟซบุ๊ก camel republic
          อีกหนึ่งสถานที่ท่องเที่ยวยอดฮิตของชะอำ 
ท่ามกลางสถาปัตยกรรมการตกแต่งสไตล์โมร็อกโก 
เสมือนหนึ่งว่าคุณกำลังหลงเข้าไปในสถานที่จริงเลยก็ว่าได้ 
นักท่องเที่ยวจะได้สัมผัสกับสัตว์น่ารักมากมาย เช่น อูฐ ยีราฟ หงส์ 
นกฟลามิงโก นกแก้ว และอื่น ๆ อีกมากมาย 
ทั้งยังสนุกสุดเหวี่ยงไปกับเครื่องเล่นที่ทันสมัยและแปลกใหม่ 
ที่ไม่ควรพลาดเลยอย่าง เช่น "flying macaw" เครื่องเล่นที่จะพาทะยานขึ้นสู่ฟ้า โฉบเฉี่ยวไปมากลางเวหา "zero gravity" เครื่องเล่นที่จะเหวี่ยงตัวคุณดั่งพายุหมุน 
รวมถึงมีโซนร้านค้าให้คุณได้เลือกช้อปปิ้ง 
เพลิดเพลินไปกับการซื้อของที่ระลึกและของฝากติดมือกลับบ้าน 
รวมถึงร้านอาหารอร่อยอีกมากมาย          ที่อยู่ : ถนนเพชรเกษม อำเภอชะอำ จังหวัดเพชรบุรี          เบอร์โทรศัพท์ : 092 269 5055, 032 890 860-2          เว็บไซต์ : เฟซบุ๊ก camel republic และ camel-republic.com ● ชมความสวยงามของพระราชนิเวศน์มฤคทายวัน


ภาพจาก 30gorkor / shutterstock.com
          พระราชวังนิเวศน์มฤคทายวัน สร้างขึ้นเมื่อปี พ.ศ. 2467 
ในเขตพื้นที่ตำรวจตระเวนชายแดนค่ายพระรามหก งดงามด้วยสถาปัตยกรรมแบบยุโรป 
ที่มีความงดงามที่สุดอีกแห่งหนึ่ง ตัวอาคารสร้างจากไม้สักทองทั้งหลัง 
ตั้งอยู่ท่ามกลางธรรมชาติ และต้นไม้ยืนต้นน้อยใหญ่ 
ที่ทำหน้าที่ให้ร่มเงาบังแดด ประกอบด้วยพระที่นั่งใหญ่ 3 องค์ 
ที่ปลูกเรียงไปตามแนวชายหาด เคียงคู่ขนานไปกับหาดทรายสีขาว น้ำทะเล 
ผสมเข้ากับเสียงเกลียวคลื่นที่ดังกระทบฝั่งไม่ขาดสาย 
ไม่ว่าใครได้มาที่นี่เป็นต้องอยากที่จะอยู่ที่นี่นาน ๆ 
พระราชนิเวศน์มฤคทายวัน 
จึงจัดเป็นสถานที่ท่องเที่ยวที่มีความสำคัญในแง่มรดกทางประวัติศาสตร์ 
ที่ควรค่าแก่การรักษาไว้ให้ลูกหลานได้ชมสืบต่อไป ● ศึกษาการอนุรักษ์พลังงาน อุทยานสิ่งแวดล้อมนานาชาติสิรินธร


ภาพจาก เฟซบุ๊ก the sirindhorn international environmental park
           
ศูนย์เรียนรู้และเผยแพร่ความรู้เกี่ยวกับการอนุรักษ์พลังงาน 
ทรัพยากรธรรมชาติ และสิ่งแวดล้อม นักท่องเที่ยวที่เข้าเยี่ยมชมที่นี่ 
จะได้ทำกิจกรรมที่หลากหลาย ทั้งการร่วมปลูกป่าชายเลน 
การชมพิพิธภัณฑ์สิ่งมีชีวิต 
เรียกว่ามีกิจกรรมให้พวกเราได้เรียนรู้ที่หลากหลายและครบวงจร 
รวมถึงการเข้าค่ายอนุรักษ์พลังงานและสิ่งแวดล้อม 
เพื่อปลูกฝังจิตสำนึกความรักในทรัพยากรธรรมชาติ 
และเชื่อว่าทุกคนที่ได้เข้าไปจะต้องได้นำความรู้และประสบการณ์ที่ได้จาก
อุทยานสิ่งแวดล้อมนานาชาติสิรินธร ไปใช้ในชีวิตประจำวันอย่างแน่นอน ● เจอกับน้องแกะตัวน้อยที่ swiss sheep farm
ภาพจาก เฟซบุ๊ก swiss sheep farm
          สถานที่ท่องเที่ยวที่คุณจะได้พบกับความน่ารักของฝูงแกะ 
ท่ามกลางบรรยากาศฟาร์มแบบสวิตเซอร์แลนด์ สนามหญ้าสีเขียว และภูเขารายล้อม 
นักท่องเที่ยวที่มาที่นี่ คุณจะได้เพลิดเพลินไปกับการขี่ม้าชมวิว เลี้ยงแกะ
 รวมถึงกิจกรรมสำหรับคู่รักคู่หวาน กับการคล้องกุญแจแห่งรัก 
ซึ่งมีความเชื่อเล่าขานกันว่า หากคู่รักไหนได้มาคล้องกุญแจแห่งรักร่วมกัน 
จะสามารถครองรักกันอย่างนิรันดร์ 
นอกจากนี้ยังมีมุมถ่ายรูปให้คุณได้แชะภาพเก็บไว้เป็นที่ระลึกเพียบ 
สะดวกด้วยการบริการทั้งอาหารและเครื่องดื่มอย่างครบครัน เชื่อแน่ว่า swiss 
sheep farm 
น่าจะเป็นอีกหนึ่งที่เที่ยวฟาร์มที่มีกิจกรรมให้คุณได้ทำไม่รู้เบื่อ          ที่อยู่ : 722/22 ถนนเพชรเกษม ตำบลชะอำ อำเภอชะอำ จังหวัดเพชรบุรี          เบอร์โทรศัพท์ : 032 772 495, 032 772 494          เว็บไซต์ :  เฟซบุ๊ก swiss sheep farm และ swisssheepfarm.com ● แหล่งรวบรวมความสนุกครบวงจร santorini park
ภาพจาก เฟซบุ๊ก santorini park cha-am 
          แหล่งรวมความสนุกและความบันเทิง 
ภายในประกอบด้วยแหล่งช้อปปิ้ง สวนน้ำ สวนสนุก 
ที่ยกขบวนขนความสุขกันมาไว้ที่นี่ที่เดียว ไม่ว่าจะเป็น "trick art museum" พิพิธภัณฑ์ภาพวาด 3 มิติ แห่งเดียวในประเทศไทย ที่ได้รับลิขสิทธิ์ถูกต้องจากเกาหลี เปิดประสบการณ์ขนหัวลุกกับบ้านผีสิง "american best haunted house" บ้านผีสิงที่ทำให้คุณต้องสะพรึง และเผลอร้องจ๊ากออกมาแบบไม่รู้ตัว หรือจะสนุกไปกับสวนน้ำ "santorini water fantasy" สวนน้ำระบบดิจิทัล แห่งแรกและแห่งเดียวในเอเชีย พร้อมด้วยเครื่องเล่นสวนน้ำสุดอลังการ สนองตอบทุกความต้องการของทุกคนในครอบครัว          ที่อยู่ : santorini park cha-am ถนนเพชรเกษม กิโลเมตรที่ 199 อำเภอชะอำ จังหวัดเพชรบุรี          เบอร์โทรศัพท์ : 02 261 0265-8          เว็บไซต์ : เฟซบุ๊ก santorini park cha-am และ santoriniparkchaam.com●  ขี่เอทีวีและผจญภัยต่าง ๆ ที่ ชะอำเอทีวีปาร์ค



ภาพจาก cha-amatvpark.net

          หนึ่งในทางเลือกกิจกรรมสนุกและสุดมัน สำหรับกลุ่มเพื่อนและครอบครัว ภายในมีกิจกรรมแอเวนเจอร์สนุก ๆ ให้ได้ทำมากมาย เช่น การขี่รถ atv บนทางวิบาก รูปแบบของสนามจะเพิ่มทักษะ และความสามารถของผู้ขับขี่ พร้อมการดูแล และให้คำแนะนำจากเจ้าหน้าที่ paintball ตื่นเต้นเร้าใจกับการเล่นเพ้นต์บอล ขนาดมาตรฐาน แบบสปีดบอล สนามในร่ม เล่นได้ทั้งวัน และ archery ท้าทายความสามารถกับเทรนด์ใหม่ของกีฬายิงธนู ที่เราได้นำอุปกรณ์ระดับทีมชาติมาให้คุณได้ลองเล่นกัน และสนามยิงธนูขนาดมาตรฐาน ใครที่ชอบกิจกรรมโหด มัน ฮาแบบนี้ ต้องไม่พลาดแวะมาที่นี่โดยด่วน          ที่อยู่ : 760/7 ซอยบ่อแขม ถนนเพชรเกษม กม.212 อำเภอชะอำ จังหวัดเพชรบุรี          เบอร์โทรศัพท์ : 089 856 3236          เว็บไซต์ : cha-amatvpark.net●  แวะดูสัตว์น่ารัก ๆ ที่พันธ์สุข ฟู้ด แอนด์ ฟาร์ม
ภาพจาก เฟซบุ๊ก 1000sook food and farm พันธ์สุข ฟู้ด แอนด์ ฟาร์ม at ชะอำ
          เพลิดเพลินและสนุกไปกับกิจกรรมฟาร์มสไตล์ยุโรป โดยนำประสบการณ์แบบ mixed culture มารวมไว้ในที่เดียว โดดเด่นด้วยสถาปัตยกรรมสไตล์อเมริกัน-อิงลิชคันทรี ภายในมีกิจกรรมให้นักท่องเที่ยวได้ทำมากมาย เช่น พบกับหมู่บ้านสไตล์ยุโรป บ้านฟักทองยักษ์ ความสวยงามของแปลงดอกไม้นานาพรรณ เพลิดเพลินไปกับสัตว์เลี้ยงน่ารักนานาชนิด สิ่งเหล่านี้จะคอยช่วยสร้างบรรยากาศความสุขและความสนุกในวันหยุดระหว่างคุณและครอบครัว พร้อมร่วมทำกิจกรรมการทำขนมไทยสูตรพิเศษของเพชรบุรี ซึ่งนักท่องเที่ยวสามารถลงมือทำและซื้อเป็นของฝากติดมือกลับบ้านได้อีกด้วย          ที่อยู่ : 150 ถนนเพชรเกษม กม.182 ตำบลดอนขุนห้วย อำเภอชะอำ จังหวัดเพชรบุรี          โทรศัพท์ : 032 772 512, 083 611 0624          เว็บไซต์ : เฟซบุ๊ก 1000sook food and farm พันธ์สุข ฟู้ด แอนด์ ฟาร์ม at ชะอำ และ pansook.com●  ล่องเรือกอนโดลาสวย ๆ  ใน the venezia hua hin
ภาพจาก เฟซบุ๊ก the venezia hua hin
          แหล่งช้อปปิ้งที่จำลองบรรยากาศสไตล์อิตาลี สัมผัสกับสิ่งอำนวยความสะดวกต่าง ๆ ที่ตอบสนองความต้องการคนรุ่นใหม่ เช่นเดียวกับไฮไลต์เด็ดพลาดไม่ได้ คือแกรนด์คาแนล (grand canal) ความยาวกว่า 200 เมตร ที่มีเรือกอนโดลาให้เราได้นั่งล่องไปในบรรยากาศเสมือนอยู่ในเวนิสจริง ๆ แน่นอนว่าคุณจะได้ดื่มด่ำไปกับรูปแบบสถาปัตยกรรมอาคารในแต่ละโซน ประกอบด้วยร้านค้าชั้นนำ มีรถม้า และรถไฟเล็กวิ่งตลอดทั้งโครงการ รวมทั้งเทศกาลไอศกรีมและของหวาน เหล่านี้ถูกจัดวางอยู่ในภูมิทัศน์ที่งดงาม ประดับประดาตกแต่งด้วยดอกไม้ สวนสวย ลานน้ำพุ และงานประติมากรรมที่บ่งบอกถึงความเป็นเวนิสแทบทุกตารางพื้นที่          ที่อยู่ : 1899 ถนนเพชรเกษม ตำบลชะอำ อำเภอชะอำ จังหวัดเพชรบุรี          เบอร์โทรศัพท์ : 032 442 823-4          เว็บไซต์ : เฟซบุ๊ก the venezia hua hin และ theveneziahuahin.com ที่พักชะอำ...นอนที่ไหนดี          หลังจากที่เราตะลอนเที่ยวชะอำเต็ม ๆ หนึ่งวัน คราวนี้ก็ถึงเวลาหาที่พักนอนค้างสักคืน ที่นี่มีที่พักให้เลือกหลากหลายรูปแบบ ทั้งที่พักชะอำแบบครอบครัว กลุ่มเพื่อนใหญ่ หรือจะเป็นที่พักชะอำสไตล์รีสอร์ตสุดหรูริมชายหาด นอกเหนือสิ่งอื่นใด เราอยากจะลองแนะนำที่พักชะอำที่อื่น ๆ ให้เพื่อน ๆ ได้ลองเลือกดูบ้าง ไม่แน่ว่า…ไปทริปชะอำเที่ยวนี้คุณอาจรู้สึกถึงการพักผ่อนที่ต่างไปจากเดิม●  the regent cha am beach resort





           ที่พักที่เพิ่งจะได้รับการรีโนเวทใหม่ ภายใต้คอนเซ็ปต์ life destination โดยหวังที่จะตอบโจทย์ทุกไลฟ์สไตล์คนรุ่นใหม่ เพื่อสร้างสีสันใหม่ให้กับชีวิตในยุคสมัยดิจิทัล บนพื้นที่กว่า 100 ไร่ของ the regent cha am beach resort นอกจากจะได้รับการปรับปรุงภูมิทัศน์และห้องพักแล้ว ยังมีพื้นที่สำหรับการทำกิจกรรมต่าง ๆ ที่น่าสนใจอีกเพียบ ทั้งในส่วนของพื้นที่จัดเลี้ยงริมชายหาด the sky beachfront deck ความพิเศษในส่วนนี้คือ ลูกค้าสามารถชมวิวทะเลได้แบบพาโนรามา สามารถจัดงานปาร์ตี้ริมทะเล พร้อมดนตรีชิล ๆ รวมถึงพื้นที่ของสวนที่ถูกดีไซน์มาเพื่อรองรับกิจกรรมอีเวนต์ต่าง ๆ พลาดไม่ได้กับอีกหนึ่งพื้นที่ตอบสนองไลฟ์สไตล์คนรุ่นใหม่อย่างแท้จริง โดยเฉพาะคนรุ่นใหม่ที่มีหัวใจรักการผจญภัย regent bike park สนามจักรยานเสือภูเขา ที่มีทั้งเส้นทางวิบาก และเส้นทางนักปั่นสำหรับมือสมัครเล่น รับรองว่าใครได้ปั่นเป็นต้องเสียเหงื่อและเผาผลาญไขมันสะสมในพุงได้เป็นอย่างดี          ที่อยู่ : 849/21 ถนนเพชรเกษม อำเภอชะอำ จังหวัดเพชรบุรี          เบอร์โทรศัพท์ : 032 451 240          เว็บไซต์ : เฟซบุ๊ก the regent cha am beach resort และ regent-chaam.com●  i calm resort


ภาพจาก เฟซบุ๊ก i calm resortภาพจาก เฟซบุ๊ก i calm resort
          ที่พักที่คุณจะได้ชื่นชมกับความสวยงามของชายหาดชะอำ ทำเลที่ตั้งของที่พักจัดว่าสะดวกในการเดินทางไปยังย่านตัวเมืองเพียงระยะทาง 20 กิโลเมตรกว่า ๆ เท่านั้น พร้อมด้วยการบริการที่เหนือกว่า และเครื่องอำนวยความสะดวกอย่างครบครัน รวมถึงความสะดวกสบายในการเข้าพัก เพื่อให้ลูกค้าทุกคนรับความสบายทั้งกายและใจ ห้องพักทุกห้องประกอบด้วยสิ่งอำนวยความสะดวกที่เลือกสรรมาแล้วอย่างดี เพื่อความสบายมีระดับอย่างไม่มีใครเทียบได้ รวมถึงมีสระว่ายน้ำกลางแจ้ง ไว้ให้คุณได้ใช้บริการอย่างเต็มที่          ที่อยู่ : 369 ถนนร่วมจิตต์ อำเภอชะอำ จังหวัดเพชรบุรี          เบอร์โทรศัพท์ : 092 281 9998, 092 281 9889, 032 472 344, 032 472 355          เว็บไซต์ :  เฟซบุ๊ก i calm resort และ icalmresort.com●  ศรีสวัสดิ์ รีสอร์ท
ภาพจาก เฟซบุ๊ก ศรีสวัสดิ์รีสอร์ท ชะอำภาพจาก เฟซบุ๊ก ศรีสวัสดิ์รีสอร์ท ชะอำ
          ที่พักที่จะทำให้คุณต้องพึงพอใจตั้งแต่ก้าวแรกที่ย่างเข้ามา โดดเด่นด้วยสไตล์การตกแต่งห้องพักที่สวยงาม ด้วยไม้สักทองทั้งหลัง และเมื่อถึงช่วงกลางคืนตอนที่คุณเปิดไฟ และแสงไฟเข้าตกกระทบกับไม้เหล่านั้น จะเกิดเป็นประกายเงางามสวยมาก ๆ พร้อมด้วยสิ่งอำนวยความสะดวกต่าง ๆ เช่น เครื่องปรับอากาศ เครื่องทำน้ำอุ่น  โทรทัศน์ ตู้เย็น เป็นต้น โดนเน้นที่ความสะอาดและคุณภาพ ที่คอยจัดเตรียมไว้ให้คุณอย่างครบครัน ท่ามกลางบรรยากาศรอบที่พักที่แสนจะเงียบสงบ และค่อนข้างเป็นส่วนตัว เหมาะสำหรับเป็นที่พักในช่วงวันหยุดของทุกครอบครัว บวกกับการบริการที่ยอดเยี่ยม          ที่อยู่ : 267/5 ถนนนราธิป ตำบลชะอำ อำเภอชะอำ จังหวัดเพชรบุรี          เบอร์โทรศัพท์ : 032 472 096, 084 724 3555          เว็บไซต์ : srisawatresort.com และ เฟซบุ๊ก ศรีสวัสดิ์รีสอร์ท ชะอำ●  talay hotel&villa
ภาพจาก เฟซบุ๊ก talay hotel&villa, cha amภาพจาก เฟซบุ๊ก talay hotel&villa, cha am
          ที่พักตั้งอยู่หน้าชายหาดชะอำ ล้อมรอบด้วยวิวทะเลสวย ๆ และสวนสีเขียวแลดูร่มรื่นสบายตา ให้บริการห้องพักหลากหลาย เพื่อมุ่งตอบสนองความต้องการของลูกค้าทุกกลุ่ม ทุกเพศทุกวัย เช่น ห้องสุพีเรียร์ โซนวิลล่า ภายในตกแต่งแบบร่วมสมัย เน้นบรรยากาศอบอุ่นผ่อนคลาย, ห้องดีลักซ์ โซนวิลล่า ห้องพักสีขาวสะอาดตา พร้อมระเบียงนั่งเล่นนอกบ้าน, ห้องดีลักซ์ ซีวิว สามารถมองเห็นวิวทะเลได้จากในห้องพัก,  ห้องแฟมิลี่ เหมาะสำหรับการมาพักผ่อนแบบครอบครัว และห้องโอเชี่ยน ฟรอนต์ สวีต วิลล่า วิลล่าสีขาวหลังใหญ่ พร้อมห้องน้ำในตัว และอ่างอาบน้ำขนาดใหญ่ นอกจากรูปแบบห้องพักที่ได้รับการออกแบบอย่างทันสมัยแล้ว ที่นี่ยังโดดเด่นในเรื่องของการบริการที่แสนประทับใจตลอด 24 ชั่วโมง รายละเอียดเล็ก ๆ น้อย ๆ เหล่านี้ช่วยให้ทริปของคุณเป็นการพักผ่อนที่น่าจดจำไม่รู้ลืม          ที่อยู่ : 277/2 ถนนร่วมจิตต์ อำเภอชะอำ จังหวัดเพชรบุรี          เบอร์โทรศัพท์ : 085 186 5880          เว็บไซต์ : เฟซบุ๊ก talay hotel&villa, cha am●  paso resort cha-am
ภาพจาก เฟซบุ๊ก paso resort cha-amภาพจาก เฟซบุ๊ก paso resort cha-am
          ที่พักน่ารักและเก๋ไก๋ดูมีสไตล์ ให้บริการห้องพักแบ่งออกเป็น 2 แบบ คือ pool view และ sea view ทุกห้องมีระเบียงห้องพัก เพื่อให้ผู้ที่เข้าพักได้สูดอากาศดี ๆ และรับรู้ได้ถึงความรู้สึกผ่อนคลายอย่างแท้จริง ที่สำคัญ ที่นี่มีสระว่ายน้ำแบบ indoor งานนี้อยากเล่นน้ำเท่าไร ก็ไม่ต้องกลัวดำอีกแล้ว ทั้งยังค่อนข้างเป็นส่วนตัว ห้องพักได้รับการตกแต่งให้ดูทันสมัย สวยงามแปลกตา ทำให้ใครหลายคนอดที่จะประทับใจ และอยากที่จะเข้ามาพักที่นี่อีกครั้งไม่ได้ ราคาไม่ทำร้ายกระเป๋าสตางค์มากจนเกินไป จากห้องพักสามารถมองเห็นวิวทิวทัศน์สวย ๆ ได้ทุกมุมหรืออยากจะลงมานั่งชมวิวที่ล็อบบี้เก๋ ๆ ก็ทำได้ตามสะดวก แถมยังมีมุมถ่ายรูปสวย ๆ ทุกมุม การันตีว่าไม่มีผิดหวัง          ที่อยู่ : 331/10-13 ถนนร่วมจิตต์ อำเภอชะอำ จังหวัดเพชรบุรี          เบอร์โทรศัพท์ : 032 472 733, 032 472 734          เว็บไซต์ :  เฟซบุ๊ก paso resort cha-am และ pasoresort.com●  banlansuan resort
ภาพจาก .banlansuan.comภาพจาก banlansuan.com
          ที่พักที่จะเปิดประสบการณ์การพักผ่อนที่ชะอำรูปแบบใหม่ พร้อมรองรับด้วยห้องพักที่ได้รับการตกแต่งอย่างหรูหรา ที่มีให้คุณได้เลือกตามความต้องการในทุกรูปแบบ ภายในห้องพักแต่ละห้อง ถูกออกแบบและตกแต่งอย่างพิถีพิถัน สวยงาม หรูหรา และมีเอกลักษณ์อย่าลงตัว เพื่อให้คุณได้ดื่มด่ำไปกับสวนธรรมชาติ ที่ตกแต่งไว้อย่างสวยงาม พร้อมรูมเซอร์วิสตลอด 24 ชั่วโมง พร้อมสิ่งอำนวยความสะดวก และการบริการต่าง ๆ เช่น เครื่องปรับอากาศ เครื่องทำน้ำอุ่น บริการซัก-รีด โทรทัศน์ ตู้เย็น โทรศัพท์ ที่จอดรถในร่ม มินิบาร์ อาหารเช้า เป็นต้น ถือว่าเป็นอีกหนึ่งที่พักสำหรับวันหยุดสบาย ๆ ที่ชะอำแห่งนี้          ที่อยู่ : 261/2 ถนนร่วมจิตต์ อำเภอชะอำ จังหวัดเพชรบุรี          เบอร์โทรศัพท์ : 032 433 171, 032 471 893          เว็บไซต์ : banlansuan.com●  ป๊ากะม๊า


ภาพจาก เฟซบุ๊ก pakamaภาพจาก เฟซบุ๊ก pakama
          ที่พักเล็ก ๆ น่ารัก ขนาดกำลังดี เหมาะสำหรับการไปเที่ยวพักผ่อนที่ค่อนข้างเป็นส่วนตัว ไม่ว่าจะไปกับเพื่อนรู้ใจหรือครอบครัว ก็สามารถรองรับการบริการได้ทุกรูปแบบ เมื่อลองเข้ามาแล้ว คุณจะรู้สึกว่าที่พักแห่งนี้ให้บรรยากาศความรู้สึกเหมือนว่าอยู่ที่บ้าน โดยที่พักแห่งนี้จะต้องถอดรองเท้าตั้งแต่ด้านหน้าทางเข้า ซึ่งจะมีอ่างล้างเท้าไว้สำหรับคนที่ไปเล่นน้ำทะเล ได้ชำระล้างเท้าให้สะอาดเสียก่อน ส่วนเวลาเข้าพัก ลูกค้าจะถอดรองเท้าวางไว้หน้าที่พัก หรือจะหิ้วไปวางไว้ในห้องพักก็ได้แล้วแต่ความสะดวก ความละเอียดและพิถีพิถันเรื่องเล็ก ๆ น้อย ๆ ทำให้ใครหลายคนติดใจในเรื่องความสะอาดของสถานที่ และวกกลับมาใช้บริการใหม่อยู่บ่อยครั้งเลยทีเดียว          ที่อยู่ : 241/47 ถนนร่วมจิตต์ อำเภอชะอำ จังหวัดเพชรบุรี          เบอร์โทรศัพท์ : 081 986 4060          เว็บไซต์ : เฟซบุ๊ก pakama●  fun-d boutique hotel


          ภาพจาก เฟซบุ๊ก fun-d boutique hotel cha-am



ภาพจาก เฟซบุ๊ก fun-d boutique hotel cha-am
         ที่พักที่จะทำให้คุณนอนหลับสบายฝันดีสมชื่อ ด้วยเพราะภายในพร้อมไปด้วยเฟอร์นิเจอร์และสิ่งอำนวยความสะดวกต่าง ๆ ห้องมีขนาดกว้างขวาง สามารถมองเห็นวิวทิวทัศน์ท้องนาข้าวสีเขียวสุดลูกตา ซึ่งถือเป็นไฮไลต์หลักที่ช่วยทำให้คุณรู้สึกผ่อนคลายจากความเหนื่อยล้าของการทำงานและการเรียน และมาพักผ่อนชิล ๆ สบาย ๆ กันที่นี่ และยังมีสระว่ายน้ำให้คุณได้เล่นน้ำได้ตลอดทั้งวันอีกด้วย ภายในห้องพักเน้นความสะดวกสบาย จึงดีไซน์ในแนวโอ่โถง โปร่ง เพื่อให้อากาศถ่ายเทได้สะดวก แต่ถึงแม้ว่าที่พักแห่งนี้อาจจะไม่ได้อยู่ใกล้ชายหาด แต่คุณจะนอนหลับฝันดีท่ามกลางความสวยงามของธรรมชาติ จนแทบไม่อยากตื่นเลยทีเดียว          ที่อยู่ : 698/39 ถนนเพชรเกษม ตำบลชะอำ อำเภอชะอำ จังหวัดเพชรบุรี          เบอร์โทรศัพท์ : 082 843 2828, 082 843 2929          เว็บไซต์ : เฟซบุ๊ก fun-d boutique hotel cha-am และ un-dboutiquehotelchaam.com●  เพชรชะอำ พลาซ่า แอนด์ รีสอร์ท          สถานที่พักผ่อนอันเงียบสงบ ท่ามกลางทิวทัศน์อันสดชื่นของท้องทุ่งนา ต้นตาลเมืองเพชร และขุนเขาสีเขียวขจี พักผ่อนกายสบายใจในบรรยากาศบูติกรีสอร์ต ห้องพักสะอาด สไตล์เรียบหรู พร้อมสิ่งอำนวยความสะดวก และสัญญาณอินเทอร์เน็ตฟรีภายในห้องพัก นอกจากนี้ยังมีห้องสัมมนาทันสมัย อินเทอร์เน็ตคาเฟ่ และอาหารจานอร่อยหลากหลายที่รอให้ท่านมาสัมผัส ให้บริการห้องพักหลากหลายรูปแบบ ภายในห้องตกแต่งอย่างเรียบง่าย เน้นโทนสีขาว ที่แลดูสะอาดตา พร้อมด้วยสิ่งอำนวยความสะดวกต่าง ๆ เช่น ตู้เย็น โทรทัศน์ เครื่องปรับอากาศ เป็นต้น ถึงแม้ว่าบรรยากาศห้องพักจะดูเรียบง่าย แต่รับรองว่าคุณจะรับรู้ได้ถึงความสุขในช่วงระหว่างนอนค้างที่นี่ชัวร์          ที่อยู่ : 222 กิโลเมตรที่ 181 ถนนเพชรเกษม ตำบลดอนขุนห้วย อำเภอชะอำ จังวัดเพชรบุรี          เบอร์โทรศัพท์ : 087 048 7444          เว็บไซต์ : phetcha-am.com และ เฟซบุ๊ก phet cha-am plaza & resort          เป็นยังไงบ้างคะ ? เต็มอิ่มจุใจกันไปเลยหรือเปล่า สมแล้วกับที่เขาบอกกันว่า ไม่ว่าจะผ่านมานานแค่ไหน ชะอำยังคงเป็นสถานที่ท่องเที่ยวคลาสสิก ที่มีเสน่ห์อยู่วันยังค่ำ เพราะที่นี่มีทั้งกิจกรรมท่องเที่ยวสนุก ๆ และที่พักสวย ๆ อยู่อีกมากมาย เหมาะสำหรับการมาเที่ยวพักผ่อนในช่วงเวลาสั้น ๆ จะไปเช้าเย็น-กลับ หรือไปนอนค้างคืนสักวันสองวันก็แล้วแต่สะดวก ^ ^หมายเหตุ : ข้อมูลอาจมีการเปลี่ยนแปลงกรุณาตรวจสอบอีกครั้ง ข้อมูล ณ วันที่ 16 มิถุนายน 2559ขอขอบคุณข้อมูลและภาพประกอบจากเฟซบุ๊ก trick art museum – thailand, cha-amatvpark.net, เฟซบุ๊ก 1000sook food and farm พันธ์สุข ฟู้ด แอนด์ ฟาร์ม at ชะอำ, pansook.com, เฟซบุ๊ก the venezia hua hin, theveneziahuahin.com, เฟซบุ๊ก the regent cha am beach resort, regent-chaam.com, เฟซบุ๊ก i calm resort, icalmresort.com, srisawatresort.com, เฟซบุ๊ก ศรีสวัสดิ์รีสอร์ท ชะอำ, เฟซบุ๊ก talay hotel&villa, cha am, เฟซบุ๊ก paso resort cha-am, pasoresort.com, เฟซบุ๊ก pakama, banlansuan.com, fun-dboutiquehotelchaam.com, เฟซบุ๊ก fun-d boutique hotel cha-am, phetcha-am.com, เฟซบุ๊ก phet cha-am plaza & resort  


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






เที่ยวชะอำ 2 วัน 1 คืน แบบครบรส ต้องไม่พลาดสิ่งเหล่านี้





อัปเดตล่าสุด 26 พฤศจิกายน 2561 เวลา 15:21:37
 265,698 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





ที่เที่ยว:
ที่เที่ยว
สถานที่ท่องเที่ยว
ที่ท่องเที่ยว
ทะเล
วัด
ท่องเที่ยว
พิพิธภัณฑ์
กรุงเทพ
เที่ยว
ที่เที่ยวเชียงใหม่


ที่เที่ยวฮิต:
สวนนงนุช
ไอคอนสยาม
ภูกระดึง
เที่ยวเพชรบุรี
กาญจนบุรี
คําชะโนด
เที่ยวเชียงใหม่
พัทยา
ภูทับเบิก
ม่อนแจ่ม


เที่ยวทะเล:
เกาะล้าน
เกาะกูด
เกาะขาม
ระยอง
กระบี่
ชะอำ
เสม็ด
เกาะช้าง
ภูเก็ต
หาดเตยงาม


ที่พัก :
hotels
โรงแรม
ที่พัก
รีสอร์ท
ที่พักเกาะล้าน
ที่พักหัวหิน
ที่พักกาญจนบุรี
ที่พักพัทยา 
ที่พักเขาใหญ่
ที่พักเขาค้อ 


ร้านอาหาร - กาแฟ :
ร้านอาหาร 
บุฟเฟ่ต์
ร้านกาแฟ
ตลาดน้ําอัมพวา
ร้านอาหารเชียงใหม่
ร้านอาหารญี่ปุ่น
คาเฟ่
ร้านกาแฟเชียงใหม่
ร้านกาแฟนครปฐม
อาหารเกาหลี


เรื่องอื่น ๆ  :
ปฏิทินวันหยุด 2565
วันขึ้นปีใหม่ 
วันเด็ก 2565
วันครู 2565
ปฏิทิน 2565
ตรุษจีน 2565
แคปชั่นเที่ยว
วันวาเลนไทน์
เราเที่ยวด้วยกัน 
ดูดวง 2565









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































