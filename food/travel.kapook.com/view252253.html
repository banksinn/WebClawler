




ร้านอาหารพิจิตร สุดจัดความอร่อย ลองแล้วจะติดใจ

















































































x close

















travel



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เที่ยวไทย

ทะเล

ภูเขา

เที่ยวกรุงเทพ

ต่างประเทศ

ที่พัก

ร้านอาหาร

ร้านกาแฟ

คลิป












kapook travel > 
            ร้านอาหาร












15 ร้านอาหารพิจิตร อร่อยคะแนนเต็มสิบ พูดเลยไม่เกินจริง 





12,091อ่าน














0












           ร้านอาหารพิจิตร หลากหลายเมนูโดนใจ จนอยากไปพิสูจน์ความอร่อยถึงที่ ใครมีโอกาสไปตะลุยถิ่นชาละวัน เห็นทีต้องแวะเสียหน่อยแล้ว
 




          พิจิตร จังหวัดที่เต็มไปด้วยบรรยากาศเมืองและผู้คนน่ารัก ใครเป็นสายเที่ยวก็มีที่เที่ยวน่าสนใจมากมาย ด้านสายกินก็จะต้องหลงใหลไปกับเมนูอาหารอร่อย ๆ บางร้านขึ้นชื่อระดับตำนานและความเก่าแก่ ที่รอให้ทุกคนมาพิสูจน์ความอร่อย ว่าแล้วไม่รอช้า เพราะเดี๋ยวท้องจะร้องหิวมากไปกว่านี้ มาเช็กลิสต์กันดูหน่อยสิว่ามีร้านไหนน่ากินบ้าง 

1. ครัวปลาใหญ่

         ร้านอาหารดังประจำจังหวัดพิจิตร บริเวณแยกทุ่งใหญ่ เส้นทางนครสวรรค์-พิษณุโลก เป็นร้านที่ขึ้นชื่อเรื่องเมนูปลาแม่น้ำหลากหลายชนิด พลาดไม่ได้กับเมนูเด็ดต่าง ๆ เช่น “ต้มยำปลาม้า” รสชาติเปรี้ยวนำ ปลาชิ้นใหญ่ เนื้อสดหวานนุ่ม, “ลวกจิ้มเนื้อปลากราย” เสิร์ฟมาเป็นแผ่นชิ้นใหญ่ ทั้งหนาและนุ่ม กินคู่กับน้ำจิ้มรสเด็ดโดนใจ, “ปลาเนื้ออ่อนทอดกระเทียม” ทอดมาแบบกรอบนอกนุ่มใน พร้อมโรยกระเทียเจียวหอม และ “ปลาทับทิมเผา” เสิร์ฟพร้อมชุดผัก เนื้อแน่นและสด ไม่มีกลิ่นคาวกวนใจ รวมถึงยังมีเมนูอื่น ๆ อีกมากมาย อร่อย คุ้มค่าราคาอย่างแน่นอน



ภาพจาก เฟซบุ๊ก ครัวปลาใหญ่ 







ภาพจาก เฟซบุ๊ก ครัวปลาใหญ่ 





         เวลาเปิด-ปิด : ทุกวัน ตั้งแต่เวลา 08.00-20.00 น. 
         ที่อยู่ : หมู่ 19 ตำบลทุ่งใหญ่ อำเภอโพธิ์ประทับช้าง จังหวัดพิจิตร 
         เบอร์โทรศัพท์ : 08-6590-012
         เฟซบุ๊ก : ครัวปลาใหญ่

2. ขวัญข้าว

          ร้านอาหาหารที่เปิดให้บริการมากว่า 27 ปี พร้อมเสิร์ฟความอร่อยทั้งเมนูอาหารไทย จีน และนานาชาติ มากมายด้วยเมนูอาหารหลากหลายประเภท ทั้งผัด ต้ม และแกง เมนูแนะนำที่ใครมาก็ต้องลอง เช่น ยำขวัญข้าว, ปลาช่อนขวัญข้าว, ลาบคั่ว, ปลาหมึกอบเนย, แหนมเนือง, ทอดมันกุ้ง, ยำดอกอัญชัญ และอื่น ๆ อีกมากมาย แต่ละเมนูปรุงรสชาติได้อย่างเข้มข้นถูกปาก รสชาติจัดจ้านโดนใจ ทำเอาคนกินติดใจอยากกลับมาเช็กอินที่ร้านบ่อย ๆ เลยทีเดียว



ภาพจาก ขวัญข้าว kwankaow_restaurant






ภาพจาก ขวัญข้าว kwankaow_restaurant




         เวลาเปิด-ปิด : ทุกวัน ตั้งแต่เวลา 09.30-23.00 น.
         ที่อยู่ : ถนนศรีมาลา ใกล้โรงแรมพิจิตรพลาซ่าและห้างแฮปปี้พลาซ่า อำเภอเมืองพิจิตร จังหวัดพิจิตร
         เบอร์โทรศัพท์ : 08-6679-0432
         เฟซบุ๊ก : ขวัญข้าว kwankaow_restaurant
         เว็บไซต์ : phichit.in

3. ร้านบะหมี่ลิ้นชัก ตะพานหิน

         ร้านบะหมี่ที่เปิดขายมายาวนานกว่า 60 ปี ไฮไลต์อยู่ที่เส้นบะหมี่ ที่ทั้งนุ่ม เหนียว และอร่อย เพราะเป็นสูตรเด็ดที่ได้รับการตกทอดจากรุ่นสู่รุ่น นอกจากจุดเด่นที่อยู่ที่เส้นบะหมี่ที่ทางร้านทำเองตามแบบฉบับร้านบะหมี่โบราณแล้ว ยังมีหมูแดง ฮือก๊วย ตับหมู เนื้อหมูต้มซีอิ๊ว ยังไม่หมดเท่านั้น โรยหน้าด้วยกากหมู คู่เคียงมากับน้ำซุปรสกลมกล่อม เรียกได้ว่าอร่อยกำลังดี แทบไม่ต้องเสียเวลาปรุงเพิ่มกันเลย

         เวลาเปิด-ปิด : ทุกวัน ตั้งแต่เวลา 10.00-16.00 น.
         ที่อยู่ : ตำบลตะพานหิน อำเภอตะพานหิน จังหวัดพิจิตร
         เบอร์โทรศัพท์ : 08-7567-9181
         เฟซบุ๊ก : ร้านบะหมี่ลิ้นชัก ตะพานหิน

4. สวนอาหารเพาะรัก 

         ร้านอาหารใกล้กับสถานรรถไฟพิจิตร บรรยากาศดี พร้อมด้วยการบริการอย่างเป็นกันเอง และที่สำคัญมีเมนูอาหารอร่อย ๆ ให้ได้ลิ้มลองหลากหลายอย่าง ทั้งประเภทยำ, ทอด, กับข้าว หรือจานเดียว เรียกได้ว่าปรุงรสมาแบบคะแนนเต็มสิบ พลาดไม่ได้กับเมนูแนะนำ เช่น ไก่บ้านอีสานอบโอ่ง, ต้มยำปลากระพง, ฉู่ฉี่ปลาเนื้ออ่อน, ต้มยำทะเล, หลนปูเค็ม และอื่น ๆ มากมาย เป็นต้น ท่ามกลางความเรียบง่าย ที่พร้อมให้คุณได้มีช่วงเวลามื้ออร่อยสุดพิเศษกันที่ร้านนี้



ภาพจาก เฟซบุ๊ก vanittayaporn va 







ภาพจาก เฟซบุ๊ก vanittayaporn va 





          เวลาเปิด-ปิด : ทุกวัน ตั้งแต่เวลา 10.00-21.00 น.
          ที่อยู่ : ตำบลปากทาง อำเภอเมืองพิจิตร จังหวัดพิจิตร
          เบอร์โทรศัพท์ : 08-1707-5543
          เฟซบุ๊ก : สวนอาหารเพาะรัก ผักปลอดภัยจากสารพิษ

5. เตเต้ปลาแม่น้ำ 

          ร้านอาหารชื่อดังบริเวณแยกเขาทราย เป็นที่ร่ำลือกันว่าอาหารที่นี่อร่อยทุกเมนู จุดเด่นอยู่ที่อาหารเมนูง่าย ๆ แต่ปรุงได้อร่อยโดนใจ มากมายด้วยเมนูแนะนำชวนให้ลิ้มลอง ไม่ว่าจะเป็น กุ้งอบวุ้นเส้น, กระเพาะหมู, ปลาหมึกผัดไข่เค็ม, ไข่ตุ๋นกระทะร้อน, ฉูฉี่ปลากดราดข้าว, เต้าหู้ทรงเครื่อง และทอดมันปลากราย เป็นต้น ลองได้ตักเข้าปากสักคำสองคำ จะรับรู้ได้ถึงรสชาติความอร่อยเหาะ



ภาพจาก เฟซบุ๊ก ครัวเตเต้ปลาแม่น้ำ เขาทราย พิจิตร 







ภาพจาก เฟซบุ๊ก ครัวเตเต้ปลาแม่น้ำ เขาทราย พิจิตร 





         เวลาเปิด-ปิด : ทุกวัน ตั้งแต่เวลา 09.30-21.00 น.
         ที่อยู่ : ตำบลเขาทราย อำเภอทับคล้อ จังหวัดพิจิตร 
         เบอร์โทรศัพท์ : 08-7849-4088
         เฟซบุ๊ก : ครัวเตเต้ปลาแม่น้ำ เขาทราย พิจิตร

6. ครัวแอบแซ่บ 

           ร้านอาหารบรรยากาศสไตล์ครอบครัว ราคาคุ้มค่าทุกเมนูที่สั่ง เพราะคัดเลือกวัตถุิบที่มีคุณภาพ ผ่านการปรุงอย่างพิถีพิถันและตั้งใจ จนออกมาเป็นเมนูอาหารต่าง ๆ ที่เห็นแล้วก็ชวนให้ท้องร้อง เช่น ตำข้าวโพดไข่เค็ม, กุ้งชุบแป้งทอด, ต้มยำน้ำข้น, ผัดเผ็ดปลาคัง, หมึกนึ่งมะนาว, ปลาทับทิมสามรส, ยำสามกรอบ และอื่น ๆ อีกมากมาย เรียกว่าละลานตาจนสั่งแทบไม่ถูกเลยทีเดียว แต่รับรองว่าอิ่มท้องไปยาว ๆ 


ภาพจาก เฟซบุ๊ก ครัวแอบแซ่บ - ab saab







ภาพจาก เฟซบุ๊ก ครัวแอบแซ่บ - ab saab





         เวลาเปิด-ปิด : ทุกวัน ตั้งแต่เวลา 10.00-21.00 น. (หยุดทุกวันที่ 1 และ 16 ของเดือน)
         ที่อยู่ : ตำบลสำนักขุนเณร อำเภอดงเจริญ จังหวัดพิจิตร
         เบอร์โทรศัพท์ : 08-9562-5673
         เฟซบุ๊ก : ครัวแอบแซ่บ - ab saab

7. บะหมี่ชาละวัน เซียมชวนชิม

         ร้านบะหมี่ชื่อดังที่ใครแวะผ่านไปมาแถวตะพานหินต้องขอแวะกิน เส้นบะหมี่ทำจากสูตรเฉพาะของตัวเอง เส้นใหญ่หนานุ่มกำลังดี กินกับหมูย่างที่ไม่ใช่หมูแดง หั่นมาเป็นชิ้นไม่หนาจนเกินไป คลุกเคล้าเข้ากับซอส รวมถึงยังมีเมนูเกี๊ยวที่แป้งบาง ขอบอกเลยว่าอร่อยไม่แพ้กัน พูดมาอย่างนี้แล้วถ้ามีโอกาสต้องแวะมาลอง แต่ถ้าใครมาช่วงเที่ยงอาจจะต้องเจอกับเหล่าบรรดาลูกค้าทั้งขาจรและขาประจำ ที่แวะเวียนมาไม่ขาดสาย ก็รอกันหน่อยนะ



ภาพจาก เฟซบุ๊ก bank kubpom 





         เวลาเปิด-ปิด : ทุกวัน ตั้งแต่เวลา 10.30-14.00 น. (หยุดวันอาทิตย์)
         ที่อยู่ : ตำบลตะพานหิน อำเภอตะพานหิน จังหวัดพิจิตร
         เบอร์โทรศัพท์ : 08-9564-4894

8. กาแฟโกยี

          ร้านกาแฟที่อยู่คู่ชุมชนเก่าแก่อย่างชุมชนตะพานหินมานาน และเปิดขายมานานกว่า 60 ปี บรรยากาศร้านเน้นความเรียบง่าย ให้ฟีลสภากาแฟยามเช้า ลูกค้าส่วนใหญ่ที่มาก็จะเป็นลูกค้าขาประจำที่คุ้นหน้าคุ้นตากันเป็นอย่างดี โดยทางร้านคัดสรรเมล็ดกาแฟมาบ่มเก็บค้างเป็นแรมปี เวลาดื่มก็จะได้กลิ่นหอม ๆ และที่สำคัญชงสดกันแบบแก้วต่อแก้ว หวาน หอม อร่อย และกลมกล่อม ชื่อเสียงสมคำร่ำลือจริง ๆ 



ภาพจาก เฟซบุ๊ก เดินเอียงออนทัวร์ 







ภาพจาก เฟซบุ๊ก เดินเอียงออนทัวร์ 





         เวลาเปิด-ปิด : ทุกวัน ตั้งแต่เวลา 05.00-14.00 น.
         ที่อยู่ : ซอยมธุรสเหนือตำบลตะพานหิน อำเภอตะพานหิน จังหวัดพิจิตร
         เบอร์โทรศัพท์ : 08-1740-0300
         เฟซบุ๊ก : ร้านกาแฟโกยี - ท่งหลี สาขา 1

9. ปุ๊ก๋วยเตี๋ยวเนื้อวัวตุ๋น

          อิ่มอร่อยกับก๋วยเตี๋ยวเนื้อตุ๋นอร่อย ๆ อย่าง “เกาเหลาหมูต้มยำ” ใส่พริกสด ปรุงรสด้วยมะนาว จนแทบไม่ต้องปรุงอะไรเพิ่มสักนิด, “หมี่ขาวเนื้อตุ๋น” กินคู่กับน้ำจิ้มสูตรเด็ดของทางร้าน รสออกเปรี้ยว อร่อยถูกใจคนกิน หรือจะเป็น “เกาเหลาเนื้อ” เรียกว่าอร่อยเด็ดไม่แพ้กัน นอกจากนี้ยังมีก๋วยเตี๋ยวหมูต้มยำสูตรสุโขทัยสำหรับคนที่ไม่กินเนื้ออีกด้วย เรียกได้ว่าอิ่มค้มจนไม่อยากลุกจากที่ ใครลองมากินที่ร้านเห็นทีต้องฟินอย่างแน่นอน



ภาพจาก เฟซบุ๊ก ปุ๊ก๊วยเตี๋ยวเนื้อวัวตุ๋น







ภาพจาก เฟซบุ๊ก ปุ๊ก๊วยเตี๋ยวเนื้อวัวตุ๋น





         เวลาเปิด-ปิด : ทุกวัน ตั้งแต่เวลา 09.00-15.30 น. (แนะนำว่าโทรศัพท์ไปสอบถามทางร้านก่อน) 
         ที่อยู่ : ตำบลไผ่รอบ อำเภอโพธิ์ประทับช้าง จังหวัดพิจิตร
         เบอร์โทรศัพท์ : 09-7935-3225
         เฟซบุ๊ก : ปุ๊ก๊วยเตี๋ยวเนื้อวัวตุ๋น

10. มัลลิกา นาบัว

         ร้านอาหารกลางนาบัว ยิ่งนั่งยิ่งชิล มีลมเย็น ๆ พัดมาให้คลายร้อน พร้อมด้วยเมนูอาหารหลากหลาย ที่จัดเสิร์ฟมาแบบไม่อั้น ไล่เรียงมาตั้งแต่คอหมูย่าง, แกงคั่วหอยขม, ไก่ทอด และสามชั้นทอดน้ำปลา เป็นต้น ปรุงมาได้อย่างถึงเครื่องถึงรส ยกนิ้วให้คะแนนความอร่อยแบบเต็มสิบ นอกจากนี้กาแฟและเมนูเครื่องดื่มหลากหลาย ยิ่งถ้ามานั่งช่วงเวลาแดดร่มลมตก กินอาหารเสร็จ แล้วก็เดินย่อยรอบ ๆ ร้านถ่ายรูปไปพลาง บอกเลยว่าประทับใจสุด ๆ 



ภาพจาก เฟซบุ๊ก มัลลิกา นาบัว พิจิตร 







ภาพจาก เฟซบุ๊ก มัลลิกา นาบัว พิจิตร 





         เวลาเปิด-ปิด : ทุกวัน ตั้งแต่เวลา 10.00-21.00 น. (หยุดวันจันทร์)
         ที่อยู่ : ตำบลบ้านนา อำเภอวชิรบารมี จังหวัดพิจิตร
         เบอร์โทรศัพท์ : 08-0640-8906
         เฟซบุ๊ก : มัลลิกา นาบัว พิจิตร 

11. ร้านลุงแว่นปลาแม่น้ำ เจ้าแรก

          อิ่มอร่อยไปกับอาหารประเภทปลาแม่น้ำ ที่ทางร้านจัดมาให้แบบไม่ยั้ง แถมยังทั้งสดและสะอาด รังสรรค์เป็นเมนูอาหารโดนใจ เช่น กุ้งทอดราดซอสมะขาม, ทอดมันปลากราย, ฉู่ปลาเนื้ออ่อน, เนื้อปลากรายผัดฉ่า, ปลาเค้าราดเต้าเจี้ยว และปลาน้ำเงินฉู่ฉี่ทอด เป็นต้น เนื้อแน่น อร่อยแบบเต็ม ๆ คำ เรียกว่าไม่ทำให้คนกินต้องผิดหวัง เผลอ ๆ อาจฝากท้องขอเป็นลูกค้าประจำทุกครั้งที่แวะมาพิจิตรก็ได้ ใครจะรู้ เห็นทีต้องมาพิสูจน์ความอร่อยด้วยตัวเอง 

          เวลาเปิด-ปิด : ทุกวัน ตั้งแต่เวลา 09.00-21.00 น. 
          ที่อยู่ : ถนนสระหลวง ตำบลในเมือง อำเภอเมืองพิจิตร จังหวัดพิจิตร
          เบอร์โทรศัพท์ : 08-7077-8478
          เฟซบุ๊ก : ร้านลุงแว่นปลาแม่น้ำ เจ้าแรก

12. ครัวสุขสมหมาย and ฟิชชิ่งปาร์ค

           ร้านอาหารบรรยากาศดี เน้นกินลมชมวิวเพลิน ๆ เหมาะกับการพาครอบครัวมาสังสรรค์ กินอาหารอร่อย ๆ พร้อมหน้าพร้อมตา หลากหลายเมนูเด็ดที่ชวนแนะนำให้ลอง ไม่ว่าจะเป็น ต้มยำปลาคัง, ผัดฉ่าปลาช่อน, ปลากรายลวกจิ้ม, ปีกไก่ทอดน้ำปลา, นกกระจาบทอด, แซ่บแห้งนกกระจอกเทศ หรือจะเป็นยำแครอทกุ้งสด บอกเลยว่าอร่อยทุกเมนู ใครที่อยากหาร้านอาหารสบาย ๆ นั่งชิล ๆ แนะนำว่ามาร้านนี้ไม่ผิดหวัง


ภาพจาก เฟซบุ๊ก ครัวสุขสมหมาย and ฟิชชิ่งปาร์ค 







ภาพจาก เฟซบุ๊ก ครัวสุขสมหมาย and ฟิชชิ่งปาร์ค 





         เวลาเปิด-ปิด : ทุกวัน ตั้งแต่เวลา 10.00-22.00 น. 
         ที่อยู่ : ถนนเส้นคลองชลประทาน ตำบลเมืองเก่า อำเภอเมืองพิจิตร จังหวัดพิจิตร
         เบอร์โทรศัพท์ : 08-8166-6678
         เฟซบุ๊ก : ครัวสุขสมหมาย and ฟิชชิ่งปาร์ค

13. ร้านข้าวแกงบุญปาก

         ร้านข้าวแกงอร่อยในพิจิตร อิ่มท้องแบบเรียบง่ายในราคาถูกใจ แถมยังมีให้เลือกหลากหลายเมนู จะเป็นอาหารตามสั่ง ก็มีให้เลือกทั้งข้าวผัดกระเพรา, ข้าวคั่วพริกเกลือ, ข้าวผัดพริกอ่อน, ข้าวผัดน้ำมันหอย, ข้าวผัดผงกะหรี่ หรือจะสั่งมากินเป็นกับข้าว ก็มีเมนูให้เลือกไม่อั้นเช่นกัน ไม่ว่าจะเป็น หมึกผัดไข่เค็ม, เต้าหู้ทรงเครื่อง, ปีกไก่ทอด, ปากดลวกจิ้ม, ผัดฉ่าทะเล และซี่โครงทอด เป็นต้น เรียกได้ว่าอิ่มแบบไม่มีเม้มเลย



ภาพจาก เฟซบุ๊ก ข้าวแกงบุญปาก 







ภาพจาก เฟซบุ๊ก ข้าวแกงบุญปาก 





         เวลาเปิด-ปิด : ทุกวัน ตั้งแต่เวลา 05.30-18.00 น.
         ที่อยู่ : อำเภอสากเหล็ก จังหวัดพิจิตร
         เบอร์โทรศัพท์ : 08-1707-5891
         เฟซบุ๊ก : ข้าวแกงบุญปาก 

14. บะหมี่เหลืองผัดไทย วังหว้า

         ร้านอร่อนในพิจิตรที่ใครต่อใครก็ต่างอยากแวะมาลิ้มลอง พลาดไม่ได้กับเมนู “บะหมี่เหลืองผัดไทย” อร่อยครบรส ถึงเครื่อง น้ำซุปหอมกลมกล่อม ยกให้เห็นของเด็ดของบ้านวังหว้ากันเลยทีเดียวเชียว นอกจากนี้ยังมี “ราดหน้าโบราณ” รสออกหวานนิด ๆ กินคู่กับน้ำพริกส้ม เข้ากันอย่างลงตัว หรือจะเป็น “เกาเหลาเย็นตาโฟ” ทีเด็ดอยู่ที่พริกดอง ลองชิมสักคำบอกเลยว่าอร่อยสุด ๆ แบบฉุดไม่อยู่ 

           เวลาเปิด-ปิด : ทุกวัน ตั้งแต่เวลา 10.00-16.00 น. 
           ที่อยู่ : ตำบลวังหว้า อำเภอตะพานหิน จังหวัดพิจิตร
           เบอร์โทรศัพท์ : 08-5593-8932

15. สาคูใส้หมูป้าเฒ้าวังกรด

          หนึ่งในของอร่อยย่านเก่าวังกรด ที่ความอร่อยตกทอดกันมาจากรุ่นสู่รุ่น ความอร่อยอยู่ที่ไส้รสเข้มข้นถึงใจ เคล้ากับแป้งสาคูเหนียว ราดด้วยกะทิข้นออกเค็มนิด ๆ แถมยังได้กลิ่นหอมอ่อน ๆ ของกระเทียเจียว ยิ่งถ้าได้กินคู่กับพริกขี้หนูสวน บอกเลยว่าอร่อยได้ใจ กินกล่อมเดียวก็ไม่พอ ใครที่อยากลิ้มลองของดีของอร่อยย่านเก่าวังกรด ต้องลองแวะมาเสียหน่อยแล้ว 



ภาพจาก เฟซบุ๊ก สาคูใส้หมูป้าเฒ้าวังกรด







ภาพจาก เฟซบุ๊ก สาคูใส้หมูป้าเฒ้าวังกรด





         เวลาเปิด-ปิด : ทุกวัน ตั้งแต่เวลา 09.00-14.00 น.
         ที่อยู่ : ถนนเทศบาล 3 พิจิตร (ซอยกลาง ตลาดเก่าวังกรด) อำเภอเมืองพิจิตร จังหวัดพิจิตร 
         เบอร์โทรศัพท์ : 09-3225-0150
         เฟซบุ๊ก : สาคูใส้หมูป้าเฒ้าวังกรด

         โอ้โห ! บอกเลยว่าร้านอาหารพิจิตรแต่ละร้านนี่ไม่ธรรมดาจริง ๆ เพราะแต่ละเมนูบอกเลยว่ายั่วจนทำเอาท้องร้องจ๊อก ๆ เห็นทีว่ามีโอกาไปเที่ยวพิจิตรครั้งหน้า ต้องแวะไปให้ได้แล้ว ^ ^

         หมายเหตุ : ข้อมูลอาจมีการเปลี่ยนแปลงกรุณาตรวจสอบอีกครั้ง

ขอบคุณข้อมูลและภาพจาก
เฟซบุ๊ก ครัวปลาใหญ่, เฟซบุ๊ก ขวัญข้าว kwankaow_restaurant, เว็บไซต์ phichit.in, เฟซบุ๊ก ร้านบะหมี่ลิ้นชัก ตะพานหิน, เฟซบุ๊ก vanittayaporn va, เฟซบุ๊ก สวนอาหารเพาะรัก ผักปลอดภัยจากสารพิษ, เฟซบุ๊ก ครัวเตเต้ปลาแม่น้ำ เขาทราย พิจิตร, เฟซบุ๊ก ครัวแอบแซ่บ - ab saab, เฟซบุ๊ก bank kubpom, เฟซบุ๊ก เดินเอียงออนทัวร์, เฟซบุ๊ก ร้านกาแฟโกยี - ท่งหลี สาขา 1, เฟซบุ๊ก ปุ๊ก๊วยเตี๋ยวเนื้อวัวตุ๋น, เฟซบุ๊ก มัลลิกา นาบัว พิจิตร, เฟซบุ๊ก ร้านลุงแว่นปลาแม่น้ำ เจ้าแรก, เฟซบุ๊ก ครัวสุขสมหมาย and ฟิชชิ่งปาร์ค, เฟซบุ๊ก ข้าวแกงบุญปาก, เฟซบุ๊ก สาคูใส้หมูป้าเฒ้าวังกรด
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













15 ร้านอาหารพิจิตร อร่อยคะแนนเต็มสิบ พูดเลยไม่เกินจริง 




อัปเดตล่าสุด 14 กุมภาพันธ์ 2565 เวลา 11:15:21
 12,091 อ่าน




top






ที่เที่ยว:
ที่เที่ยว
สถานที่ท่องเที่ยว
ที่ท่องเที่ยว
ทะเล
วัด
ท่องเที่ยว
พิพิธภัณฑ์
กรุงเทพ
เที่ยว
ที่เที่ยวเชียงใหม่


ที่เที่ยวฮิต:
สวนนงนุช
ไอคอนสยาม
ภูกระดึง
เที่ยวเพชรบุรี
กาญจนบุรี
คําชะโนด
เที่ยวเชียงใหม่
พัทยา
ภูทับเบิก
ม่อนแจ่ม


เที่ยวทะเล:
เกาะล้าน
เกาะกูด
เกาะขาม
ระยอง
กระบี่
ชะอำ
เสม็ด
เกาะช้าง
ภูเก็ต
หาดเตยงาม


ที่พัก :
hotels
โรงแรม
ที่พัก
รีสอร์ท
ที่พักเกาะล้าน
ที่พักหัวหิน
ที่พักกาญจนบุรี
ที่พักพัทยา 
ที่พักเขาใหญ่
ที่พักเขาค้อ 


ร้านอาหาร - กาแฟ :
ร้านอาหาร 
บุฟเฟ่ต์
ร้านกาแฟ
ตลาดน้ําอัมพวา
ร้านอาหารเชียงใหม่
ร้านอาหารญี่ปุ่น
คาเฟ่
ร้านกาแฟเชียงใหม่
ร้านกาแฟนครปฐม
อาหารเกาหลี


เรื่องอื่น ๆ  :
ปฏิทินวันหยุด 2565
วันขึ้นปีใหม่ 
วันเด็ก 2565
วันครู 2565
ปฏิทิน 2565
ตรุษจีน 2565
แคปชั่นเที่ยว
วันวาเลนไทน์
เราเที่ยวด้วยกัน 
ดูดวง 2565









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































