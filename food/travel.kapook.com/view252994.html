




ร้านคาเฟ่กรุงเทพฯ เปิดใหม่ 2022 ฟีลกู้ดเกินเบอร์ มาแล้วจะถูกใจ


















































































x close

















travel



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เที่ยวไทย

ทะเล

ภูเขา

เที่ยวกรุงเทพ

ต่างประเทศ

ที่พัก

ร้านอาหาร

ร้านกาแฟ

คลิป












kapook travel > 
            ร้านกาแฟ












ร้านคาเฟ่กรุงเทพฯ เปิดใหม่ 2022 แวะนั่งชิลก็ดี กินของอร่อยก็โดน





12,397อ่าน














0












          ร้านคาเฟ่กรุงเทพฯ เต็มอิ่มกับบรรยากาศสบาย ๆ พร้อมเมนูเครื่องดื่มและขนมหลากหลาย ถ่ายรูปก็สวย นั่งชิลก็เพลิน ฟีลดีไม่มีหยุด
 




             ใครที่เป็นสายคาเฟ่ช่วงนี้น่าจะต้องชอบ เพราะตามสื่อโซเชียลเราจะเห็นร้านคาเฟ่ในกรุงเทพฯ ใหม่ ๆ เปิดอยู่หลายที่ แถมแต่ละแห่งก็ยังมีสไตล์การตกแต่งร้านสวย ๆ ที่พอเห็นแล้วอยากไปเที่ยวชม อยากไปถ่ายรูป สั่งขนมและเครื่องดื่ม พร้อมเช็กอินกันถึงที่ ไม่รอช้า เราขออัปเดตร้านคาเฟ่กรุงเทพฯ กันหน่อยดีกว่า ดูสิว่ามีร้านไหนน่าสนใจบ้าง
1. ground phlox

          ร้านคาเฟ่ย่านประเวศ ใกล้สวนหลวง ร.9 จุดเด่นคือความใกล้ชิดธรรมชาติ สัมผัสถึงร่มเงาไม้ใหญ่ที่ปกคลุมอยู่ทั่วบริเวณ แม้ว่าร้านนี้จะเป็นแบบ open air แต่ก็ไม่ได้รู้สึกว่าร้อนจนเกินไป มีการจัดโซนร้านต่าง ๆ อย่างลงตัว เรียกได้ว่าน่าถ่ายรูปแทบทุกมุม แถมยังหลากหลายด้วยเมนูเครื่องดื่มที่รอเราอยู่เพียบ แต่ถ้าจะให้เป็นที่สุดเห็นทีต้องยกให้เป็นตัวจริงเรื่องช็อกโกแลต เพราะสามารถเลือกระดับความเข้มของ classic chocolate ได้ด้วย รวมถึงยังมีเมนูกาแฟและขนมต่าง ๆ นั่งชิลรับลมเย็น ๆ ไปด้วย บรรยากาศบอกเลยว่าดีต่อใจ



ภาพจาก เฟซบุ๊ก ground phlox






ภาพจาก เฟซบุ๊ก ground phlox





เวลาเปิด-ปิด : วันอังคาร-อาทิตย์ ตั้งแต่เวลา 10.00-18.00 น. (หยุดทุกวันจันทร์)
ที่อยู่ : ถนนเฉลิมพระเกียรติ ร.9 ซอย 75 แขวงประเวศ เขตประเวศ กรุงเทพฯ
เบอร์โทรศัพท์ : 09-4782-9911
เฟซบุ๊ก : ground phlox


2. ternajachob

           “เธอน่าจะชอบ” อีกหนึ่งร้านคาเฟ่ย่านสวนหลวง ร.9 ที่นอกจากชื่อจะน่ารักแล้ว ยังโดดเด่นด้วยสไตล์การตกแต่งแบบสวนสวยและร่มรื่น ให้ฟีลสวนยุโรปนิด ๆ รวมถึงยังมีอาคารเรือนกระจกเอาไว้ให้ถ่ายรูปเล่นอีกด้วย แถมยังมีเมนูเครื่องดื่มอร่อย ๆ ไม่ว่าจะเป็น yuzu soda, shizuoka matcha latte, club sandwich หรือจะเป็น strawberry roll ก็ล้วนทำออกมาได้อย่างพิถีพิถัน ถูกใจคนสั่งอย่างแน่นอน


ภาพจาก เฟซบุ๊ก by by : โบกมือลาแล้วออกไปหาสิ่งใหม่






ภาพจาก เฟซบุ๊ก by by : โบกมือลาแล้วออกไปหาสิ่งใหม่





เวลาเปิด-ปิด : วันอังคาร-อาทิตย์ ตั้งแต่เวลา 11.00-21.00 น. (หยุดทุกวันจันทร์)
ที่อยู่ : ถนนเฉลิมพระเกียรติ ร.9 แขวงประเวศ เขตประเวศ กรุงเทพฯ
เบอร์โทรศัพท์ : 08-2695-6226
เฟซบุ๊ก : ternajachob 


3. loading.caffeine

             ร้านคาเฟ่ในสไตล์มินิมอล เน้นโทนสีขาวดูสะอาดตา ตัดกับเฟอร์นิเจอร์โทนสีน้ำตาลแลดูอบอุ่น มีโซนให้เลือกนั่งทั้งในร้านและนอกร้าน เรียกได้ว่ามีมุมถ่ายรูปสวย ๆ อยู่เต็มไปหมด ไม่หมดเพียงเท่านี้ เพราะที่ร้านมีขนมและเครื่องดื่มอร่อย ๆ ไว้รอเสิร์ฟ ไม่ว่าจะเป็นครอฟเฟิล สั่งมากินคู่กับ honey lemon coffee ที่ทั้งหอมและสดชื่น จับคู่เข้ากันดีสุด ๆ ไปเลย


ภาพจาก เฟซบุ๊ก coffeestory_th






ภาพจาก เฟซบุ๊ก coffeestory_th





เวลาเปิด-ปิด : ทุกวัน ตั้งแต่เวลา 10.00-18.00 น.
ที่อยู่ : อินทราวาส 35 แขวงบางระมาด เขตตลิ่งชัน กรุงเทพฯ
เบอร์โทรศัพท์ : 09-8923-4397
เฟซบุ๊ก : loading.caffeine 


4. molyn café

             ร้านคาเฟ่น่ารักน่านั่งย่านเกษตร-นวมินทร์ ตกแต่งถูกใจสไตล์มินิมอล เน้นโทนสีขาวตัดกับสีน้ำตาล ที่ให้ทั้งความสว่างและอบอุ่นในเวลาเดียวกัน ที่ร้านเสิร์ฟทั้ง coffee, non-coffee และ signature drinks ตลอดจนเบเกอรี่อร่อย ๆ ทำสดใหม่ทุกวัน เรียกว่าน่าจะถูกใจสายคาเฟ่ได้ไม่ยาก หรือถ้าใครไม่สะดวกนั่งกินที่ร้านก็สั่งเดลิเวอรี่กลับบ้าน เลือกได้ตามอัธยาศัย


ภาพจาก เฟซบุ๊ก titima arah






ภาพจาก เฟซบุ๊ก titima arah





เวลาเปิด-ปิด : ทุกวัน ตั้งแต่เวลา 11.00-19.00 น. (หยุดวันจันทร์)
ที่อยู่ : โครงการ premium place kaset nawamin 2 แขวงจรเข้บัว เขตลาดพร้าว กรุงเทพฯ
เบอร์โทรศัพท์ : 08-8956-4666
เฟซบุ๊ก : molyn café


5. teyaki

             ร้านคาเฟ่ขนมเซ็มเบหรือข้าวเกรียบกรอบสไตล์ญี่ปุ่นย่านพระราม 3 แปลกใหม่ ไม่ซ้ำใคร ที่ร้านมีให้เลือกหลายแบบ ทั้งปลาหมึก กุ้ง หมูสามชั้น และเนื้อ หรือจะลองเมนูซิกเนเจอร์ของทางร้านโดยการเอาหมึกสด ๆ ทั้งตัวไปอบในเครื่องทำเซ็มเบ แถมยังมีให้เลือกหลายขนาด แป้งกรอบ รสออกเค็มนิด ๆ สั่งมากินคู่กับเครื่องดื่มอร่อย ๆ สักแก้ว น่าจะถูกใจสายกินได้ไม่ยากเลย


ภาพจาก เฟซบุ๊ก manee makeup






ภาพจาก เฟซบุ๊ก manee makeup





เวลาเปิด-ปิด : ทุกวัน ตั้งแต่เวลา 09.00-18.00 น. (หยุดวันจันทร์)
ที่อยู่ : แขวงบางโคล่ เขตบางคอแหลม กรุงเทพฯ
เบอร์โทรศัพท์ : 09-2441-9354
เฟซบุ๊ก : teyaki


6. unfinished coffee roaster

         ร้านคาเฟ่ที่ได้รับการออกแบบอย่างโดดเด่น มาจากคติ “wabi sabi” หรือ “perfectly imperfect” เป็นความงามจากการเห็นคุณค่าของความเรียบง่าย การค้นพบความสวยงามท่ามกลางสิ่งที่แสนธรรมดา มาที่ร้านไม่ควรพลาดเมนูกาแฟ เพราะที่นี่จะใช้เมล็ดกาแฟจากปางขอน ดอยช้าง และอมก๋อย เป็นเบสหลัก ผสมด้วยเมล็ดกาแฟจากต่างประเทศเพื่อให้รสชาติกลมกล่อมมากยิ่งขึ้น อีกทั้งยังมีเมนูซิกเนเจอร์น่าสนใจ ได้แก่ unfinished es-yen, dirty mind, espresso rōzeru รวมถึงเมนูขนม ได้แก่ guest banana, carrot cake, banana cake, ครัวซองต์ ครอฟเฟิล และเค้ก ให้เลือกกินอีกมากมาย



ภาพจาก เฟซบุ๊ก unfinished coffee roaster






ภาพจาก เฟซบุ๊ก unfinished coffee roaster





เวลาเปิด-ปิด : ทุกวัน ตั้งแต่เวลา 09.00-17.30 น. (หยุดทุกวันจันทร์)
ที่อยู่ : อันฟินิช 2 ซอยลาดพร้าววังหิน 46 แขวงลาดพร้าว เขตลาดพร้าว กรุงเทพฯ
เบอร์โทรศัพท์ : 06-3959-0042
เฟซบุ๊ก : unfinished coffee roaster 


7. the wood land

             ร้านคาเฟ่สุดร่มรื่นใจกลางเมืองย่านสุขุมวิท ใครที่ชอบบรรยากาศร่มเงาแมกไม้ ว่าง่าย ๆ ว่าสายกรีน เห็นทีมาเห็นที่นี่น่าจะถูกใจ แถมร้านยังออกแบบเป็นคอนกรีตล้อมรอบพื้นที่ไม่ให้เสียงข้างนอกมารบกวน เฟอร์นิเจอร์ต่าง ๆ เน้นทำจากไม้ ยิ่งได้ฟีลดึงธรรมชาติให้มาแนบชิดสนิทกันมากขึ้นไปอีก แล้วยิ่งถ้าได้ชิลไปกับเครื่องดื่มละมุนสักแก้วแล้วยิ่งปังเข้าไปใหญ่ โดยมีเมนูแนะนำอย่าง “iced caramel macchiato” และ “iced latte” นอกจากนี้ยังมีอาหารและขนมที่อร่อยไม่แพ้กันรอพร้อมเสิร์ฟอีกด้วย

เวลาเปิด-ปิด : ส่วนของคาเฟ่ ตั้งแต่เวลา 08.30-17.30 น. และส่วนของอาหารและขนม ตั้งแต่เวลา 11.00-19.00 น. (หยุดทุกวันอังคาร)
ที่อยู่ : สุขุมวิท 52 เขตพระโขนง กรุงเทพฯ
เบอร์โทรศัพท์ : 06-1391-1754
เฟซบุ๊ก : the wood land


8. ประกาย prakai cafe & cuisine

             ร้านคาเฟ่ริมทะเลสาบ ภายในร้านมีหลากหลายโซนให้เลือกนั่ง จะเป็นฟีลแคมปิ้งหรือสวนเขียวสวย ๆ มีทั้งน้ำตกจำลอง ต้นไม้และพืชนานาพรรณ หรือจะเป็นโซน indoor ก็เย็นสบายดีใช่ย่อย แต่ถ้าจะให้แนะนำลองหานั่งโซนริมน้ำดูนะ ในส่วนของกินก็มีทั้งอาหาร ขนม และเครื่องดื่ม บอกได้คำเดียวเลยว่าชนะเลิศ ไม่ว่าจะเป็นน้ำมะพร้าว น้ำแตงโมปั่น น้ำเสาวรส กินแล้วสดชื่นคลายร้อนได้ดีนัก หรือจะเป็นเมนูขนมหวานอย่างโรตี ก็อร่อยไม่ธรรมดา น่าลองทุกเมนู

เวลาเปิด-ปิด : ทุกวัน ตั้งแต่เวลา 11.00-22.00 น.
ที่อยู่ : หลังตลาดต้นไม้เจ้าจอม ถนนร่มเกล้า เขตมีนบุรี กรุงเทพฯ
เบอร์โทรศัพท์ : 06-5258-9898
เฟซบุ๊ก : ประกาย prakai cafe & cuisine


9. arun home café

          ร้านสไตล์โฮมคาเฟ่ในบ้านหลังสีขาวเล็ก ๆ ที่พร้อมต้อนรับทุกคนด้วยความเป็นกันเอง ภายในร้านเน้นบรรยากาศเรียบง่าย ตัวร้านมีกระจกบานใหญ่ให้แสงธรรมชาติส่องลอดเข้ามา ยิ่งทำให้รู้สึกชิลมากขึ้นกว่าเดิมอีกหลายเท่าตัว มีเมนูเครื่องดื่มมากมายทั้ง coffee และ non coffee แต่ละเมนูรสชาติละมุนละไม รวมถึงยังมีขนมอร่อย ๆ อย่างครอฟเฟิล ในราคาสบายกระเป๋าอีกด้วย



ภาพจาก เฟซบุ๊ก arun home café






ภาพจาก เฟซบุ๊ก arun home café





เวลาเปิด-ปิด : ทุกวัน ตั้งแต่เวลา 08.00-18.00 น. (หยุดทุกวันจันทร์)
ที่อยู่ : ถนนอรุณอมรินทร์ตัดใหม่ แขวงวัดกัลยา เขตธนบุรี กรุงเทพฯ
เฟซบุ๊ก : arun home café 


10. take a breath - café & eatery

              คาเฟ่และร้านอาหารสไตล์บ้านพักตากอากาศกลางป่า เมื่อเข้ามาข้างในจะตะลึงกับบรรยากาศที่เหมือนว่ามาพักผ่อนที่ต่างจังหวัด มีพื้นที่ทั้งในโซน indoor และ outdoor แต่ละบริเวณล้อมรอบด้วยต้นไม้นานาชนิด ยิ่งถ้าเป็นช่วงเย็น ๆ จะมีลมพัดมาชิล ๆ ฟีลกู้ดสุด ทั้งยังแบ่งโซนอาหารและคาเฟ่ ไล่เรียงมาตั้งแต่สเต๊ก สลัด พาสต้า และซุปต่าง ๆ ในส่วนของคาเฟ่ก็มีทั้งเครื่องดื่มและเบเกอรี่ที่ทั้งสดและใหม่ ประกอบกับกาแฟรสชาติละมุนโดนใจ ให้คะแนนเต็มสิบไม่มีหัก


ภาพจาก เฟซบุ๊ก apiwat panichpimol






ภาพจาก เฟซบุ๊ก apiwat panichpimol





เวลาเปิด-ปิด : วันอังคาร-อาทิตย์ (วันหยุดนักขัตฤกษ์) ส่วนของคาเฟ่ ตั้งแต่เวลา 10.00-18.00 น. และส่วนของร้านอาหาร ตั้งแต่เวลา 11.00-21.00 น.  
ที่อยู่ : ถนนบางเชือกหนัง แขวงบางเชือกหนัง เขตตลิ่งชัน กรุงเทพฯ
เบอร์โทรศัพท์ : 09-3583-7079
เฟซบุ๊ก : take a breath - café & eatery 


11. oakland cafe x restaurant

             อีกหนึ่งร้านคาเฟ่แสนเก๋ที่ให้ฟีลเหมือนไปญี่ปุ่น ด้วยสไตล์การตกแต่งโทนมินิมอลดูสะอาดตา ขณะเดียวกันก็เข้ากันได้ดีกับต้นไม้สีเขียวและวิวของท้องฟ้า โดยแบ่งเป็นโซนคาเฟ่ มากมายด้วยเมนูเครื่องดื่มและขนมสไตล์โฮมเมดอร่อย ๆ และโซนร้านอาหารในสวนสวย มีเมนูแนะนำอย่าง “salmon canuto” แซลมอนห่อสาหร่ายทอด หรือจะเป็น “sandwich avocado chicken breast” แซนด์วิชสอดไส้อะโวคาโด เนื้อไก่ซูวี และชีส กินได้เพลิน ๆ ไม่มีเบื่อ ถือเป็นอีกหนึ่งคาเฟ่นั่งชิลในกรุงเทพฯ ที่ใครมาก็ต้องรัก


ภาพจาก เฟซบุ๊ก ฝนไปมาแล้ว






ภาพจาก เฟซบุ๊ก ฝนไปมาแล้ว





เวลาเปิด-ปิด : เปิดทุกวัน โซนคาเฟ่ ตั้งแต่เวลา 06.30-18.00 น. และโซนอาหาร ตั้งแต่เวลา 09.00-22.00 น.
ที่อยู่ : ถนนราชมนตรี แขวงคลองขวาง เขตภาษีเจริญ กรุงเทพฯ
เบอร์โทรศัพท์ : 06-3824-2645
เฟซบุ๊ก : oakland cafe x restaurant 


12. mekar cafe & bistro

             คาเฟ่อยู่ติด mrt สถานีบางขุนนนท์ ภายในร้านตกแต่งเน้นโทนสีขาวสบายตา แถมชั้นบนยังเป็นดาดฟ้า พื้นที่กว้างให้คุณได้เสพบรรยากาศวิวโดยรอบ แนะนำว่าให้ไปช่วงเย็น ๆ เพราะเป็นช่วงเวลาแดดร่มลมตกพอดี ร้านมีทั้งหมด 2 ชั้น มีที่นั่งทั้งแบบ indoor และ outdoor แต่ละมุมมีก้อนเมฆลอยประดับตกแต่ง รวมถึงยังมีอาหารและขนมหวานอร่อย ๆ เลือกเอาที่ถูกใจแล้วสั่งกันได้เลย

เวลาเปิด-ปิด : ทุกวัน ตั้งแต่เวลา 10.00-22.00 น. 
ที่อยู่ : ถนนจรัญสนิทวงศ์ แขวงศิริราช เขตบางกอกน้อย กรุงเทพฯ
เบอร์โทรศัพท์ : 06-1662-9664
เฟซบุ๊ก : mekar cafe & bistro 


          เป็นยังไงบ้าง ? สายคาเฟ่ทั้งหลาย มีที่ไหนถูกใจบ้างหรือเปล่า แต่ถ้าใครไปเช็กอินช่วงนี้ก็ดูแลตัวเองให้ดี ๆ จะได้ตะลุยเที่ยวคาเฟ่ให้สนุก ๆ กัน ^ ^

หมายเหตุ : ข้อมูลอาจมีการเปลี่ยนแปลงกรุณาตรวจสอบอีกครั้ง

ขอบคุณข้อมูลและภาพจาก
เฟซบุ๊ก ground phlox, เฟซบุ๊ก by by : โบกมือลาแล้วออกไปหาสิ่งใหม่, เฟซบุ๊ก coffeestory_th, เฟซบุ๊ก ternajachob, เฟซบุ๊ก titima arah, เฟซบุ๊ก molyn café, เฟซบุ๊ก manee makeup, เฟซบุ๊ก teyaki, เฟซบุ๊ก unfinished coffee roaster, เฟซบุ๊ก the wood land, เฟซบุ๊ก ประกาย prakai cafe & cuisine, เฟซบุ๊ก arun home café, เฟซบุ๊ก apiwat panichpimol, เฟซบุ๊ก take a breath - café & eatery, เฟซบุ๊ก ฝนไปมาแล้ว, เฟซบุ๊ก oakland cafe x restaurant, เฟซบุ๊ก mekar cafe & bistro 
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













ร้านคาเฟ่กรุงเทพฯ เปิดใหม่ 2022 แวะนั่งชิลก็ดี กินของอร่อยก็โดน




อัปเดตล่าสุด 3 มีนาคม 2565 เวลา 00:14:46
 12,397 อ่าน




top






ที่เที่ยว:
ที่เที่ยว
สถานที่ท่องเที่ยว
ที่ท่องเที่ยว
ทะเล
วัด
ท่องเที่ยว
พิพิธภัณฑ์
กรุงเทพ
เที่ยว
ที่เที่ยวเชียงใหม่


ที่เที่ยวฮิต:
สวนนงนุช
ไอคอนสยาม
ภูกระดึง
เที่ยวเพชรบุรี
กาญจนบุรี
คําชะโนด
เที่ยวเชียงใหม่
พัทยา
ภูทับเบิก
ม่อนแจ่ม


เที่ยวทะเล:
เกาะล้าน
เกาะกูด
เกาะขาม
ระยอง
กระบี่
ชะอำ
เสม็ด
เกาะช้าง
ภูเก็ต
หาดเตยงาม


ที่พัก :
hotels
โรงแรม
ที่พัก
รีสอร์ท
ที่พักเกาะล้าน
ที่พักหัวหิน
ที่พักกาญจนบุรี
ที่พักพัทยา 
ที่พักเขาใหญ่
ที่พักเขาค้อ 


ร้านอาหาร - กาแฟ :
ร้านอาหาร 
บุฟเฟ่ต์
ร้านกาแฟ
ตลาดน้ําอัมพวา
ร้านอาหารเชียงใหม่
ร้านอาหารญี่ปุ่น
คาเฟ่
ร้านกาแฟเชียงใหม่
ร้านกาแฟนครปฐม
อาหารเกาหลี


เรื่องอื่น ๆ  :
ปฏิทินวันหยุด 2565
วันขึ้นปีใหม่ 
วันเด็ก 2565
วันครู 2565
ปฏิทิน 2565
ตรุษจีน 2565
แคปชั่นเที่ยว
วันวาเลนไทน์
เราเที่ยวด้วยกัน 
ดูดวง 2565









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































