




เกาะช้าง ที่เที่ยวตราด สถานที่น่าไปเยือนทางภาคตะวันออก











































































x close

















travel



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เที่ยวไทย

ทะเล

ภูเขา

เที่ยวกรุงเทพ

ต่างประเทศ

ที่พัก

ร้านอาหาร

ร้านกาแฟ

คลิป




 


travel
เที่ยวทะเล






เกาะช้าง ที่เที่ยวตราด สถานที่น่าไปเยือนทางภาคตะวันออก




305,360อ่าน







0















            เกาะช้าง ตราด เกาะที่ใหญ่อันดับ 2 ของประเทศ และยังเป็นสถานที่ท่องเที่ยวที่ขึ้นชื่อของภาคตะวันออก ที่เกาะช้างมีอะไรน่าไปเที่ยวบ้าง เรามีข้อมูลมาฝากกันค่ะ    







          ไม่ว่าจะฤดูหนาว ฤดูร้อน ฤดูฝน หรือฤดูไหน ๆ น้ำทะเลสวย ๆ หาดทรายขาวละเอียดของ "อุทยานแห่งชาติหมู่เกาะช้าง" หรือที่ใคร ๆ เรียกกันจนติดปากว่า เกาะช้าง ยังคงเป็นสถานที่ท่องเที่ยวที่แสนจะฮอตฮิตติดลมบนอันดับต้น ๆ ของเมืองไทย
ที่ใครนึกอยากจะไปพักผ่อนคลายเครียดคิดถึง
เนื่องจาก เกาะช้าง สามารถไปเที่ยวตลอดทั้งปี
เพราะความสวยงามของแต่ละฤดูที่ เกาะช้าง จะแตกต่างกันออกไป

          เกาะช้าง มีขนาดใหญ่เป็นอันดับ 2 ของประเทศรองจากเกาะภูเก็ต แถมยังมีเกาะเล็ก
เกาะใหญ่ มากกว่า 52 เกาะ ให้เลือกว่าจะไปนอนกินลมชมวิวสวยๆ ที่ไหน
อีกทั้งบน เกาะช้าง ยังมีกิจกรรมต่าง ๆ ให้ทำแบบไม่มีเหงา
แต่เดิม เกาะช้าง ไม่มีชุมชนตั้งถิ่นฐานอยู่อาศัย
หากมีความสำคัญในฐานะที่เป็นท่าจอดเรือหลบลมมรสุม เป็นแหล่งเสบียงอาหาร
และน้ำจืดโดยเฉพาะบริเวณอ่าวสลักเพชร หรืออ่าวสลัด
เป็นที่รู้จักกันดีในหมู่โจรสลัด ชาวจีนไหหลำ และญวน
ปัจจุบันบน เกาะช้าง มีประชาชนอาศัยอยู่ 8 หมู่บ้าน และมีเนื้อที่ทั้งสิ้น
650 ตารางกิโลเมตร เฉพาะ เกาะช้าง มีเนื้อที่ถึง 268,125 ไร่ หรือประมาณ
429 ตารางกิโลเมตร 

          สภาพโดยรวมบน เกาะช้าง นั้น
มีพื้นที่กลางเกาะเป็นภูเขา และป่าดิบชื้น
มีที่ราบอยู่ตามขอบเกาะก่อนถึงชายหาดของอ่าวต่าง ๆ
ที่ราบเหล่านี้ส่วนใหญ่เป็นสวนมะพร้าว สวนยางพารา และสวนผลไม้อื่น ๆ เช่น
เงาะ ทุเรียน ส้มโอ ฯลฯ ตลอดจนเปิดเป็น ที่พักเกาะช้าง ของนักท่องเที่ยว
แต่ส่วนใหญ่แล้วพื้นที่ของ เกาะช้าง เป็นภูเขาสูง มีหินผาสลับซับซ้อน
มีสภาพสมบูรณ์ เป็นป่าดงดิบเขา ยอดเขาที่สูงที่สุด ได้แก่ ยอดเขาสลักเพชร
สูงถึง 744 เมตร (โห... สูงมาก ๆ เลยอ่ะ) รองลงมา ได้แก่ เขาจอมปราสาท
และเขาหอม ซึ่งภูเขาเหล่านี้ เป็นต้นกำเนิดของแม่น้ำและลำธารต่าง ๆ
ที่ทำให้เกิดน้ำตกหลายแห่งบน เกาะช้าง นี้นั่นเอง 



ภาพจาก ford contributor / shutterstock.com  

สำหรับสถานที่ท่องเที่ยวที่น่าสนใจบน เกาะช้าง ได้แก่...  หาดทรายขาว         
ชายหาดที่แสนจะยาว แถมยังขาวสะอาดสมชื่อ
อยู่ทางตอนใต้ของเกาะช้างใกล้กับอ่าวสลักเพชร
มีลักษณะเป็นอ่าวที่มีหาดทรายทอดยาว
นักท่องเที่ยวสามารถลงเล่นน้ำได้ตลอดทั้งแนว หรือจะเช่ารถจักรยาน
มอร์เตอร์ไซค์ ขี่เล่นก็ไม่ว่ากัน เพราะที่นี่มีถนนราดยางอย่างดี
ขนานยาวไปกับชายหาด เชื่อมถึงหาดอื่น ๆ มีบังกะโลตั้งอยู่หลายแห่ง
มีถนนรอบเกาะตัดชิดหาดมากที่สุด ยามค่ำคืนปรากฏแสงสีของร้านอาหาร ผับ บาร์
พร้อมที่พักราคาประหยัดเพียบ!!  หาดคลองพร้าว           หาดคลองพร้าวอยู่ถัดจากหาดทรายขาว มีความยาวต่อเนื่องไปจนถึงหาดไก่แบ้
ตอนเหนือสุดของอ่าวคลองพร้าวติดกับแหลมไชยเชษฐ์ 
ซึ่งมีแหลมหินที่มีทัศนียภาพสวยงาม แต่ไม่สามารถเล่นน้ำได้ 
มีบังกะโลให้เช่าพักหลายแห่ง
มีห้องพักที่ได้มาตรฐาน และมีสิ่งอำนวยความสะดวกพร้อม

         
ซึ่งเป็นหาดที่ยาวและมีความลาดมาก สามารถทำกิจกรรมหรือเล่นกีฬาริมหาดได้
เพราะมีหน้าหาดที่กว้าง และสะอาด ทางตอนเหนือสุดของเกาะ
เป็นที่ตั้งของแหลมไชยเชษฐ์ ซึ่งเป็นแหลมหินแปลกตา (เห็นแล้วชวนแปลกใจ)
เป็นจุดชมพระอาทิตย์ตกที่สวยงามมากหาดหนึ่งบน เกาะช้าง 
ภาพจาก natalia sidorova / shutterstock.com
  
  
  
  
  
  
  อ่าวคลองสน         
เป็นอ่าวขนาดใหญ่ อยู่ทางเหนือของเกาะฝั่งตะวันตกของ เกาะช้าง มีหาดทรายขาวละเอียด
ชายหาดกว้างยาวดูสวยงามมาก ๆ เหมาะแก่การเล่นน้ำเป็นที่ซู้ด...
แถมมีความเป็นส่วนตัว ผู้คนไม่พลุกพล่านอีกด้วย
และเป็นที่ตั้งของชุมชนบ้านคลองสน ใกล้บริเวณอ่าวมีแนวปะการังใต้น้ำ
(แหะ ๆๆ ชักอยากไปแล้วสิ)  

 หาดไก่แบ้         
หาดไก่แบ้ เป็นหาดที่ยาวต่อมาจากหาดคลองพร้าว
นับว่าเป็นหาดยอดนิยมหาดหนึ่งของนักท่องเที่ยว
เพราะสามารถลงเล่นน้ำได้อย่างปลอดภัย (สบายใจหายห่วง)
มีบังกะโลราคาประหยัดให้เช่าหลายแห่ง บางแห่งมีจักรยานเสือภูเขาให้เช่า
หน้าหาดมองเห็นเกาะหยวก เกาะมันนอกและเกาะมันในอ่าวใบลาน         
อยู่ถัดขึ้นไปจากหาดไก่แบ้มีทางเท้าตัดผ่านภูเขาใช้เวลาเดินเท้าจากหาดไก่
แบ้ประมาณ 1 ชั่วโมง ระหว่างทางสามารถมองเห็นทัศนียภาพที่สวยงามของทิวเขา
อ่าวใบลานมีลักษณะเป็นหาดทรายยาวเงียบสงบเหมาะแก่การเล่นน้ำ
และพักผ่อนมาก ๆ เพราะเงียบสงบ



หาดบางเบ้า-หมู่บ้านประมงบางเบ้า          หาดบางเบ้า เป็นหมู่บ้านประมงที่น่าสนใจ
บ้านพักอาศัยปลูกโดยการปักเสาลงในทะเล มีสะพานเชื่อมติดต่อถึงกันตลอดแนว
(โห... ชักอยากเห็นแล้วสิ)
บรรพบุรุษของคนที่นี่ส่วนใหญ่สืบเชื้อสายจากชาวสลักเพชร
ดำรงชีวิตเรียบง่ายด้วยการทำประมงขนาดเล็กชายฝั่ง
เป็นแหล่งปลาหมึกหอมชุกชุม นอกจากนั้นที่นี่ยังเป็นจุดที่อยู่ปลายเกาะช้าง
มีแหล่งปะการังใต้น้ำ มีโปรแกรมแพ็กเกจทัวร์ไปยังเกาะต่าง ๆ เช่น เกาะขาม
เกาะหมาก เกาะรัง เกาะเหลายา ฯลฯ ให้เลือกมากมาย         
นักท่องเที่ยวที่นิยมมาทานอาหารทะเลสด ๆ ราคาถูกที่นี่
บริเวณหมู่บ้านตลอดสองข้างทางยังมีของที่ระลึกจากชาวบ้านวางเรียงราย
เพื่อให้นักท่องเที่ยวเลือกช้อปเลือกชมกันอีกด้วย โดยเฉพาะกะปิ น้ำปลา
กุ้งแห้ง ปลาเค็ม ของขึ้นชื่อ น้ำตกธารมะยม           
น้ำตกธารมะยม อยู่หลังที่ทำการอุทยานแห่งชาติหมู่เกาะช้าง
อยู่ห่างจากหน่วยพิทักษ์อุทยานแห่งชาติที่ กช.1 (ธารมะยม) ไปประมาณ 400
เมตร ปากทางเข้าอยู่ฝั่งตรงข้ามกับที่ทำการหน่วยฯ ทางเดินเข้าเป็นทางปูน
ผ่านสวนผลไม้ของชาวบ้าน เดินผ่านสวนเข้าไปประมาณ 500 เมตร
เป็นน้ำตกขนาดกลาง มี 4 ชั้น ลักษณะเป็นธารน้ำไหลผ่านมาเป็นชั้น ๆ
ตามร่องหินแกรนิตสีดำ
มีหน้าผาสูงชันจนเกือบตั้งฉากบริเวณโดยรอบเป็นป่าดงดิบ อากาศร่มเย็นสบาย
เหมาะแก่การตั้งแคมป์และเล่นน้ำตก          
ที่สำคัญพระบาทสมเด็จพระเจ้าอยู่หัว รัชกาลที่ 5 และ รัชกาลที่ 6
เคยเสด็จประพาสมายังน้ำตกนี้ โดยมีพระปรมาภิไธยย่อ จปร. และ วปร.
สลักอยู่ที่หน้าผาน้ำตกชั้นบน
นอกจากนี้ 
ในบริเวณใกล้เคียงยังมีหมู่บ้านชาวประมงที่มีสภาพป่าชายเลนที่อุดมสมบูรณ์
และเป็นป่าชายเลนที่ใหญ่ที่สุดของเกาะช้าง คือ หมู่บ้านสลักคอก
ซึ่งเป็นชุมชนที่มีวิถีชีวิตดั้งเดิมที่น่าสนใจ



บ้านสลักคอก         
บ้านสลักคอกตั้งอยู่ในพื้นที่ด้านตะวันออกของเกาะช้าง
ในเขตตำบลเกาะช้างใต้ เป็นหมู่บ้านชาวประมงชายฝั่งที่ยังคงสภาพวิถีชีวิต
ประเพณี วัฒนธรรมแบบดั้งเดิมเอาไว้
อีกทั้งยังมีป่าชายเลนที่มีขนาดใหญ่ที่สุดบนเกาะช้าง จำนวน 650 ไร่
ที่สำคัญเป็นพื้นที่ประวัติศาสตร์ที่พระบาทสมเด็จพระเจ้าอยู่หัว รัชกาลที่
5 เคยเสด็จเยี่ยมและทรงประทับรอยพระบาท
เพื่อสร้างพระอุโบสถพร้อมกับพระราชทานนามวัดสลักคอกว่า "วัดวัชคามคชทวีป"         
บ้านสลักคอก ยังมีชมรมนำเที่ยวพื้นบ้านสลักคอก
โดยจะมีกิจกรรมให้นักท่องเที่ยวได้เพลิดเพลินมากมาย เช่น
การพายเรือคายักชมธรรมชาติอ่าวสลักคอก
หรือจะนั่งเรือชมความสวยงามของอ่าวสลักคอก และที่เด็ดสุดคือ
นั่งเรือชมบรรยากาศยามเย็น ยามค่ำคืนของอ่าวสลักคอก
พร้อมรับประทานอาหารเย็นบนเรือ เรียกได้ว่าโรแมนติกสุด ๆ  น้ำตกคลองพลู 

          น้ำตกคลองพลู หรือน้ำตกเมฆภูผา อาจมาจากคำว่า คลองภู ซึ่งเป็นชื่อยอดเขา
"ภูผาเมฆสวรรค์" ซึ่งพระบาทสมเด็จพระเจ้าอยู่หัว รัชกาลที่ 5
เคยเสด็จประพาสถึง 2 ครั้ง ตั้งอยู่ในเขตอุทยานแห่งชาติหมู่เกาะช้าง
ห่างจากชุมชนอ่าวพร้าวประมาณ 3 กิโลเมตร ทางเข้าอยู่ห่างจากอ่าวคลองพร้าว
3 กิโลเมตร จากนั้นต้องเดินป่าอีกประมาณ 20 นาที
เป็นน้ำตกขนาดใหญ่ที่สวยงามที่สุดของ เกาะช้าง แบ่งออกเป็น 3 ชั้น
มีน้ำตกไหลผ่านหน้าผาลงแอ่งเบื้องล่างตลอดทั้งปี  น้ำตกคลองนนทรี          
น้ำตกคลองนนทรี ตั้งอยู่ทางทิศตะวันออกเฉียงเหนือของ เกาะช้างเป็นน้ำตกที่มีชั้นเล็ก ๆ คล้ายน้ำตกแม่กลาง
มีทางเดินเท้าจากบ้านด่านใหม่เข้าไปประมาณ 3 กิโลเมตร
หรือจากที่ทำหน่วยพิทักษ์อุทยานแห่งชาติที่ กช.1 (ธารมะยม)
ไปเป็นระยะทางประมาณ 4 กิโลเมตร 



 อ่าวสลักเพชร-บ้านสลักเพชร         
เป็นอ่าวใหญ่ที่สุดบนเกาะ เป็นชุมชนที่ใหญ่และเก่าแก่ที่สุดบน เกาะช้าง
ตั้งอยู่ทางตอนใต้ของเกาะ ชาวบ้านประกอบอาชีพทำการประมงชายฝั่ง
มีเกาะช้างและทิวเขาโอบล้อมช่วยกำบังคลื่นลมได้ดี
หน้าหมู่บ้านมีวัดเก่าแก่ คือ วัดสลักเพชร
สร้างในสมัยพระบาทสมเด็จพระเจ้าอยู่หัว รัชกาลที่ 5
เมื่อครั้งเสด็จประพาสเกาะช้าง และอ่าวสลักเพชรเป็นอ่าวใหญ่ที่สุดบนเกาะ
นอกจากนี้ รอบ ๆ อ่าวสลักเพชรยังมีที่พักลักษณะแบบโฮมสเตย์
ของชุมชนสลักเพชรกระจายตัวอยู่หลายแห่ง
ไว้บริการนักท่องเที่ยวแบบเรียบง่ายตามแบบของชุมชนในราคาที่แตกต่างกันออกไป
และร้านอาหารทะเลไว้บริการ  บ้านโรงถ่าน         
เป็นชุมชนเล็ก ๆ ตั้งอยู่บริเวณอ่าวสลักเพชร อยู่ทางตอนใต้ของเกาะ
นักท่องเที่ยวนิยมไปชมทิวทัศน์กันที่นี่
เมื่อมองไปทางหรือจะเห็นยอดเขาสลักเพชรมีเมฆหมอกปกคลุม
ทางตะวันออกจะเห็นเกาะมะพร้าวในและทิวเขาบริเวณแหลมใหญ่
หากเดินขึ้นเนินเขาไปสำนักสงฆ์อตุลาภรณ์บรรพตจะมองเห็นทิวทัศน์ของอ่าวสลักเพชรทั้งหมดน้ำตกคีรีเพชร           น้ำตกคีรีเพชร ตั้งอยู่ในเขตอุทยานแห่งชาติหมู่เกาะช้าง เป็นน้ำตกชั้นเดียว
อยู่ลึกเข้าไปจากชุมชนบ้านสลักเพชร ก่อนถึงหน่วยพิทักษ์อุทยานแห่งชาติที่
กช.3 (สลักเพชร) ประมาณ 4 กิโลเมตรจะมีป้ายบอกทางไปน้ำตกคีรีเพชรทางขวามือ
ผ่านสวนยางพาราเป็นระยะทางประมาณ 3 กิโลเมตร ซึ่งน้ำตกมีความสูงมาก
สามารถมองเห็นได้จากบางจุดของหมู่บ้านสลักเพชร
ประชาชนในหมู่บ้านใช้น้ำจากน้ำตกนี้เพื่อการอุปโภคบริโภค บริเวณยุทธนาวีเกาะช้าง           
บริเวณยุทธนาวีเกาะช้าง อยู่ทางตอนใต้ของเกาะช้าง
น่านน้ำทะเลตราดบริเวณอ่าวสลักเพชร อ่าวสลักคอก
ยังเป็นอีกหน้าหนึ่งของบันทึกประวัติศาสตร์การต่อสู้เพื่อปกป้องอธิปไตยของ
ไทย เมื่อวันที่ 17 มกราคม พ.ศ. 2484
กองทัพเรือไทยสามารถขับไล่ผู้รุกรานให้ล่าถอยไปได้
หากไทยต้องสูญเสียกองเรือ และทหารกล้าไปจำนวนหนึ่ง
วีรกรรมทหารเรือไทยได้รับการจดจารึก และรำลึกถึงวันที่ 17 มกราคมของทุกปี
ณ อนุสรณ์สถานยุทธนาวีที่เกาะช้าง อำเภอแหลมงอบ



          สำหรับเรื่องที่พักเกาะช้างนั้น ก็มีให้เลือกหลากหลาย ไม่ว่าจะเป็นโรงแรม รีสอร์ท บังกะโล หรือจะเป็นบ้านพักแบบธรรมดา ๆ
ราคาประหยัด พร้อมสิ่งอำนวยความสะดวกมากมาย
สามารถสอบถามรายละเอียด ที่พักเกาะช้าง เพิ่มเติมได้ที่งานบริการบ้านพัก 
          
ส่วนอุทยานแห่งชาติทางทะเล สำนักอนุรักษ์ทรัพยากรธรรมชาติ กรมป่าไม้
ถนนพหลโยธิน เขตจตุจักร กรุงเทพฯ 10900 โทรศัพท์ 02 561 0777 ต่อ 1711
หรือติดต่อที่อุทยานแห่งชาติหมู่เกาะช้าง บ้านหินตาบ๋อย ตำบลแหลมงอบ
อำเภอแหลมงอบ จังหวัดตราด 23120 โทรศัพท์ 039 510 928           ค่าธรรมเนียมสำหรับบุคคลผ่านเข้าไปในเขตอุทยานแห่งชาติหมู่เกาะช้าง คือ คนไทย
ผู้ใหญ่ คนละ 40 บาท เด็ก 20 บาท ชาวต่างประเทศ ผู้ใหญ่ คนละ 200 บาท เด็ก
100 บาท สามารถจองที่พักได้ที่ เว็บไซต์ nps.dnp.go.th
  
การเดินทาง          ตราด-เกาะช้าง 
ภาพจาก napat / shutterstock.com
         เรือที่ให้บริการข้ามฝั่งระหว่างตราด-เกาะช้าง ที่เป็นที่นิยมของนักท่องเที่ยวจะมีอยู่ 2 แห่งคือ          - ท่าเรือเซ็นเตอร์พอยท์         ท่าเรือนี้จะอยู่ก่อนท่าเรืออ่าวธรรมชาติเป็นเรือเฟอร์รี่ เอารถลงไปด้วยได้ เปิดให้บริการตั้งแต่เวลา 06.00-19.30 น. ออกทุกชั่วโมง จอดที่ท่าเรือด่านเก่า บรรทุกรถได้หลายสิบคัน บนเรือยังมีร้านขายของว่าง ร้านกาแฟให้ทานกันระหว่างเดินทางด้วย ค่าบริการคนละ 160 บาท รถยนต์คันละ 200 บาท ใช้เวลาเดินทาง 45 นาที          - ท่าเรืออ่าวธรรมชาติ         เป็นท่าเรือที่มีคนนิยมขึ้นมากที่สุด เพราะว่าใช้เวลาเดินทางสั้นที่สุด ด้วยเพราะระหว่างท่าเรืออ่าวธรรมชาติกับเกาะช้างจะเป็นจุดที่แคบที่สุด ทำให้ไปถึงเร็วกว่าท่าเรืออื่น บนเรือก็มีทั้งร้านขายขนม ร้านกาแฟ เรือให้บริการ 6.30-19.00 น. ออกทุก 45 นาที และจอดที่ท่าเรืออ่าวสับปะรด ค่าบริการคนละ 160 บาท รถยนต์คันละ 240 บาท ใช้เวลาเดินทาง 30 นาที            การเดินทางบนเกาะช้าง          
สามารถนั่งรถสองแถวต่อไปยังที่ที่ต้องการได้
การเดินทางบนเกาะจากท่าเรือมีรถสองแถวไปยังหาดทรายขาว คลองพร้าว ไก่แบ้
อัตราค่ารถ 30 บาท ส่วนหาดอื่นๆ ต้องเหมา และตกลงราคาก่อนเดินทาง          ถ้าคิดจะเที่ยวให้สนุก พักผ่อนอย่างมีความสุขในทุกฤดู ก็อย่าลืมคิดถึง... เกาะช้าง นะคะขอขอบคุณข้อมูลดี ๆ และสนับสนุนการเดินทางโดย 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






เกาะช้าง ที่เที่ยวตราด สถานที่น่าไปเยือนทางภาคตะวันออก





อัปเดตล่าสุด 5 กุมภาพันธ์ 2563 เวลา 11:15:52
 305,360 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





ที่เที่ยว:
ที่เที่ยว
สถานที่ท่องเที่ยว
ที่ท่องเที่ยว
ทะเล
วัด
ท่องเที่ยว
พิพิธภัณฑ์
กรุงเทพ
เที่ยว
ที่เที่ยวเชียงใหม่


ที่เที่ยวฮิต:
สวนนงนุช
ไอคอนสยาม
ภูกระดึง
เที่ยวเพชรบุรี
กาญจนบุรี
คําชะโนด
เที่ยวเชียงใหม่
พัทยา
ภูทับเบิก
ม่อนแจ่ม


เที่ยวทะเล:
เกาะล้าน
เกาะกูด
เกาะขาม
ระยอง
กระบี่
ชะอำ
เสม็ด
เกาะช้าง
ภูเก็ต
หาดเตยงาม


ที่พัก :
hotels
โรงแรม
ที่พัก
รีสอร์ท
ที่พักเกาะล้าน
ที่พักหัวหิน
ที่พักกาญจนบุรี
ที่พักพัทยา 
ที่พักเขาใหญ่
ที่พักเขาค้อ 


ร้านอาหาร - กาแฟ :
ร้านอาหาร 
บุฟเฟ่ต์
ร้านกาแฟ
ตลาดน้ําอัมพวา
ร้านอาหารเชียงใหม่
ร้านอาหารญี่ปุ่น
คาเฟ่
ร้านกาแฟเชียงใหม่
ร้านกาแฟนครปฐม
อาหารเกาหลี


เรื่องอื่น ๆ  :
ปฏิทินวันหยุด 2565
วันขึ้นปีใหม่ 
วันเด็ก 2565
วันครู 2565
ปฏิทิน 2565
ตรุษจีน 2565
แคปชั่นเที่ยว
วันวาเลนไทน์
เราเที่ยวด้วยกัน 
ดูดวง 2565









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































