




ที่พักในกรุงเทพฯ ธรรมชาติร่มรื่น เอาใจสายเขียว

















































































x close

















travel



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เที่ยวไทย

ทะเล

ภูเขา

เที่ยวกรุงเทพ

ต่างประเทศ

ที่พัก

ร้านอาหาร

ร้านกาแฟ

คลิป












kapook travel > 
            ที่พัก












10 ที่พักในกรุงเทพฯ ธรรมชาติร่มรื่น ไม่ต้องไปต่างจังหวัดก็ฟินได้





22,879อ่าน














0












             แนะนำที่พักในกรุงเทพฯ ธรรมชาติร่มรื่น บรรยากาศเงียบสงบ ท่ามกลางความเขียวขจี น่าไปนอนชิลวันหยุด 




            สายธรรมชาติที่อยากพักผ่อนในช่วงวันหยุด แต่ไม่สะดวกเดินทางไปต่างจังหวัด ลองมองหาที่พักธรรมชาติในกรุงเทพฯ สักแห่ง ได้สูดอากาศบริสุทธิ์เต็มปอด แค่นอนคืนเดียวก็ฟินแล้ว จะมีที่ไหนบ้าง ไปดูกันเลย
1. the raweekanlaya bangkok

             โรงแรมเครืออิมพีเรียลได้รับการรับรองมาตรฐาน sha+ (sha plus) ตั้งอยู่บนถนนกรุงเกษม ใกล้กับองค์การสหประชาชาติและตลาดเทเวศร์ บริการห้องพัก 38 ห้อง สไตล์โคโลเนียลผสมความร่วมสมัย มีทั้งวิวตึกและวิวสวน จุดเด่นคือ มีต้นไทรกลางรีสอร์ตอายุกว่า 120 ปี พร้อมมีสระว่ายน้ำกลางแจ้งให้ได้คลายร้อน บริการห้องอาหารไทยต้นตำรับและอาหารนานาชาติ เพื่อคลายความเมื่อยล้าและความเครียดมีบริการนวดเพื่อสุขภาพแบบดั้งเดิมด้วย 


ภาพจาก เฟซบุ๊ก the raweekanlaya bangkok wellness cuisine resort






ภาพจาก เฟซบุ๊ก the raweekanlaya bangkok wellness cuisine resort




ภาพจาก เฟซบุ๊ก the raweekanlaya bangkok wellness cuisine resort





ที่อยู่ : ซอยเทเวศร์ 2 ถนนกรุงเกษม แขวงบางขุนพรหม เขตพระนคร กรุงเทพฯ 
เบอร์โทรศัพท์ : 0-2628-5999
เว็บไซต์ : raweekanlaya.com
เฟซบุ๊ก : the raweekanlaya bangkok wellness cuisine resort


2. โรงแรมพระยา ปาลาซโซ

            โรงแรมสไตล์คฤหาสน์ส่วนตัวติดแม่น้ำเจ้าพระยา ตั้งอยู่ตรงข้ามป้อมพระสุเมรุ พร้อมมีบริการเรือส่วนตัวของโรงแรมรับ-ส่งตลอดการเข้าพัก บรรยากาศดีรายล้อมไปด้วยธรรมชาติ บริการห้องพักสุดหรูตกแต่งสไตล์อิตาเลียน มีแค่เพียง 14 ห้องเท่านั้น ได้แก่ superior room, deluxe room, junior suite, และ chao praya suite บริการห้องอาหารไทยชาววัง "พระยา ไดนิ่ง" หนึ่งในร้านอาหารแนะนำของ michelin guide เคล้าไปกับดนตรีไทยบรรเลงคลาสสิก


ภาพจาก เฟซบุ๊ก praya palazzo






ภาพจาก เฟซบุ๊ก praya palazzo




ภาพจาก เฟซบุ๊ก praya palazzo





ที่อยู่ : ซอยสมเด็จพระปิ่นเกล้า 2 แขวงบางยี่ขัน เขตบางพลัด กรุงเทพฯ 
เบอร์โทรศัพท์ : 08-1402-8118
เว็บไซต์ : prayapalazzo.com
เฟซบุ๊ก : praya palazzo


3. บ้านในโฮเต็ล แอนด์ เรสเทอรองต์ (baannai the reminiscence hotel)

             ที่พักกรุงเทพฯ ธรรมชาติ อยู่หลังสถานีรถไฟสามเสน ตกแต่งสไตล์โคโลเนียล เหมาะแวะมาทั้งเวเคชั่น สเตเคชั่น และเวิร์กเคชั่น โดยเฉพาะห้อง kularb honeymoon suite ที่มีห้องจิบน้ำชา มองผ่านม่านลูกไม้สีขาวเห็นวิวสวน ห้อง malisorn superior ตกแต่งด้วยวอลเปเปอร์ฝรั่งเศสลายดอกไม้สีสด ชั้นบนทุกห้องมีระเบียงเป็นของตัวเอง หรือใครอยากจะพักผ่อนแบบไพรเวตสุด ๆ เรามีห้อง botan jacuzzi deluxe มีอ่างจากุซซี่และมุมนั่งเล่นแบบมิดชิดส่วนตัว นอกจากนี้ยังมีบริการอาหารไทยที่รับจองล่วงหน้าเท่านั้น อาหารตำรับเมนูของบ้านใน และเมนูชาววัง เมนูที่แนะนำคือ ปลาแห้งแตงโม และข้าวแช่ในช่วงฤดูร้อน


ภาพจาก เฟซบุ๊ก baannai






ภาพจาก เฟซบุ๊ก baannai




ภาพจาก เฟซบุ๊ก baannai





ที่อยู่ : 102/13 ถนนกำแพงเพชร 5 แขวงพญาไท เขตพญาไท กรุงเทพฯ 
เบอร์โทรศัพท์ : 09-8262-2486
เว็บไซต์ : baannaihotel.com 
เฟซบุ๊ก : baannai


4. ชานบางกอกน้อย

             ที่พักลับ ๆ ริมแม่น้ำเจ้าพระยา ตั้งอยู่ในชุมชนบางกอกน้อย ตรงข้ามกับสถานีรถไฟธนบุรี และโรงพยาบาลศิริราช ปิยมหาราชการุณย์ สามารถจอดรถได้ที่วัดดุสิดาราม และเดินเท้าเข้ามาไม่ไกลนัก ตัวที่พักเป็นบ้านไม้ 2 ชั้น บรรยากาศอบอุ่น มีความเงียบสงบ บริการห้องพักหลากสไตล์ ได้แก่ superior studio, deluxe studio, junior suite และ riverfront suite มีคาเฟ่บรรยากาศดีริมแม่น้ำเจ้าพระยา พร้อมมุมถ่ายรูปปัง ๆ เพียบเลย


ภาพจาก เฟซบุ๊ก chann bangkok-noi






ภาพจาก เฟซบุ๊ก chann bangkok-noi




ภาพจาก เฟซบุ๊ก chann bangkok-noi





ที่อยู่ : 30/1 ซอยสมเด็จพระปิ่นเกล้า 1 (ซอยวัดดุสิดาราม) แขวงอรุณอมรินทร์ เขตบางกอกน้อย กรุงเทพฯ
เบอร์โทรศัพท์ : 08-2632-3994
เฟซบุ๊ก : chann bangkok-noi


5. the siam hotel

              โรงแรมบูติก บนพื้นที่ 7 ไร่ ออกแบบโดยสถาปนิกชื่อดัง คุณ bill bensley และตกแต่งโดย คุณกฤษดา สุโกศล แคลปป์ หรือ น้อย วงพรู มีห้องพักเพียง 39 ห้องเท่านั้น โดยมี 2 รูปแบบ คือ suite และ pool villa มีสระว่ายน้ำกลางแจ้งริมแม่น้ำ รับรองวิวสวยมากตั้งแต่เช้ายันค่ำ นอกจากนี้ยังมีห้องฟิตเนส ห้องสมุด ห้องฟังแผ่นเสียง ห้องฉายภาพยนตร์ ห้องสปา ห้องอาหารไทยและนานาชาติ และยังมีบริการ afternoon tea ที่ courtyard อีกด้วย


ภาพจาก เฟซบุ๊ก the siam






ภาพจาก เฟซบุ๊ก the siam





ที่อยู่ : ถนนขาว แขวงวชิรพยาบาล เขตดุสิต กรุงเทพฯ 
เบอร์โทรศัพท์ : 0-2206-6999
เฟซบุ๊ก : the siam


6. anantara riverside

              ที่พักในกรุงเทพฯ ริมแม่น้ำเจ้าพระยา ท่ามกลางพื้นที่เขียวขจีกว่า 27 ไร่ บริการห้องพักสไตล์ไทยร่วมสมัย ทุกห้องมีระเบียงส่วนตัว มีให้เลือกทั้งวิวเมืองและวิวสวน มีห้องขนาดใหญ่เหมาะสำหรับครอบครัว แยกห้องนั่งเล่นกับห้องอาหาร บริการห้องอาหารไทย ห้องอาหารญี่ปุ่น ห้องอาหารอิตาเลียน และบาร์บีคิวริมแม่น้ำช่วงค่ำ สระว่ายน้ำกลางแจ้ง และบริการสปา


ภาพจาก เฟซบุ๊ก anantara riverside bangkok resort






ภาพจาก เฟซบุ๊ก anantara riverside bangkok resort




ภาพจาก เฟซบุ๊ก anantara riverside bangkok resort





ที่อยู่ : ถนนเจริญนคร แขวงสำเหร่ เขตธนบุรี กรุงเทพฯ 
เบอร์โทรศัพท์ : 0-2476-0022
เว็บไซต์ : bangkok-riverside.anantara.com 
เฟซบุ๊ก : anantara riverside bangkok resort


7. mövenpick bdms wellness resort bangkok

          ที่พักในกรุงเทพฯ ได้รับการรับรองมาตรฐาน sha+ (sha plus) ใกล้สถานีรถไฟฟ้าเพลินจิต ตั้งอยู่ในบริเวณเดียวกันกับบีดีเอ็มเอส เวลเนส คลินิก จุดเด่นคือ มีสวนไม้เขตร้อนนานาพรรณและสัตว์ตัวน้อยนานาชนิดอาศัยอยู่ รับรองว่าจะได้ความเพลิดเพลินเหมาะสำหรับการพักผ่อน พร้อมบริการห้องพักหลากสไตล์ โดยเฉพาะห้องพักประเภทเวลเนส สลีป สวีต มาพร้อมระเบียงส่วนตัวและวิวสวน มีสระว่ายน้ำกลางแจ้งขนาดใหญ่ ห้องอาหารไทยและอาหารนานาชาติ รวมทั้งยังมีคาเฟ่บริการเบเกอรี่และเครื่องดื่มอีกด้วย


ที่อยู่ : ถนนวิทยุ แขวงลุมพินี เขตปทุมวัน กรุงเทพฯ 
เบอร์โทรศัพท์ : 0-2666-3333
เว็บไซต์ : movenpickbdmsbangkok.com
เฟซบุ๊ก : mövenpick bdms wellness resort bangkok


8. chakrabongse villas

           ที่พักบูติกโฮเทลในบรรยากาศไทยโบราณ ได้รับการรับรองมาตรฐาน sha+ (sha plus) ตั้งอยู่ริมแม่น้ำเจ้าพระยา ฝั่งตรงข้ามวัดอรุณราชวรารามราชวรมหาวิหาร ภายในเต็มไปด้วยเรื่องราวประวัติศาสตร์ของวังในอดีต บริการห้องพักวิวเมือง วิวสวน และวิวแม่น้ำ ตกแต่งสไตล์ไทยและสไตล์จีน พักได้ตั้งแต่ 2-4 คน มีร้านอาหาร chakrabongse private dining เป็นร้านอาหารไทย (michelin guide) บริการอาหารชาววังต้นตำรับแท้ ๆ วิวระเบียงริมแม่น้ำ

ที่อยู่ : ถนนมหาราช แขวงพระบรมมหาราชวัง เขตพระนคร กรุงเทพฯ 
เบอร์โทรศัพท์ : 08-0045-7779, 08-9810-0498, 08-6987-0493
เว็บไซต์ : chakrabongsevillas.com 
เฟซบุ๊ก : chakrabongse villas 


9. ยู สาทร กรุงเทพฯ

          ที่พักสไตล์บูติกใจกลางเมือง ท่ามกลางธรรมชาติอันเงียบสงบ ภายในอาคารสีขาว 3 ชั้น ลักษณะเป็นตัวยู บริการห้องซูพีเรีย ห้องดีลักซ์การ์เด้น ห้องเทอร์เรซการ์เด้นวิว และห้องสวีต โอบล้อมด้วยสระว่ายน้ำ บริการอาหารจากห้องอาหาร j’aime by jean-michel lorain โดยเชฟฌอง-มิเชล โลรองต์ จากห้องอาหารมิชลินสตาร์ ประเทศฝรั่งเศส ด้วยคอนเซ็ปต์แปลกใหม่ของการเสิร์ฟอาหารสไตล์เอเชียนแฟมิลี่


ที่อยู่ : ซอยงามดูพลี แขวงทุ่งมหาเมฆ เขตสาทร กรุงเทพฯ
เบอร์โทรศัพท์ : 0-2119-4888
เว็บไซต์ : uhotelsresorts.com
เฟซบุ๊ก : u sathorn bangkok


10. ariyasomvilla hotel

             ที่พักธรรมชาติย่านสุขุมวิท ตกแต่งสไตล์ไทยประยุกต์ โดยรีโนเวทจากบ้านไม้อายุกว่า 100 ปี บรรยากาศร่มรื่น บริการห้องพัก 4 สไตล์ ได้แก่ studio, deluxe, executive deluxe and suites บริการห้องอาหารมังสวิรัติและซีฟู้ด มีสระว่ายน้ำกลางแจ้ง บริการนวดสปาผ่อนคลาย มีห้องออกกำลังกายและห้องสมุดด้วย

ที่อยู่ : สุขุมวิท ซอย 1 แขวงคลองเตยเหนือ เขตวัฒนา กรุงเทพฯ 
เบอร์โทรศัพท์ : 0-2254-8880
เว็บไซต์ : ariyasom.com
เฟซบุ๊ก : ariyasomvilla


          สุดสัปดาห์นี้ไม่ต้องไปเปลี่ยนสถานที่นอนไกลถึงต่างจังหวัด แค่แวะพักผ่อนกับที่พักในกรุงเทพฯ มองวิวธรรมชาติสีเขียวสบายตา เพียงแค่นี้ก็ได้ชาร์จพลังพร้อมลุยงานต่อแล้ว
หมายเหตุ : ข้อมูลอาจมีการเปลี่ยนแปลงกรุณาตรวจสอบอีกครั้ง
 

ขอบคุณข้อมูลจาก
เฟซบุ๊ก the raweekanlaya bangkok wellness cuisine resort, เฟซบุ๊ก praya palazzo, เฟซบุ๊ก baannai, เฟซบุ๊ก chann bangkok-noi, เฟซบุ๊ก the siam, เฟซบุ๊ก anantara riverside bangkok resort, เฟซบุ๊ก mövenpick bdms wellness resort bangkok, เฟซบุ๊ก chakrabongse villas, เฟซบุ๊ก u sathorn bangkok, เฟซบุ๊ก ariyasomvilla
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













10 ที่พักในกรุงเทพฯ ธรรมชาติร่มรื่น ไม่ต้องไปต่างจังหวัดก็ฟินได้




อัปเดตล่าสุด 25 มกราคม 2565 เวลา 22:49:57
 22,879 อ่าน




top






ที่เที่ยว:
ที่เที่ยว
สถานที่ท่องเที่ยว
ที่ท่องเที่ยว
ทะเล
วัด
ท่องเที่ยว
พิพิธภัณฑ์
กรุงเทพ
เที่ยว
ที่เที่ยวเชียงใหม่


ที่เที่ยวฮิต:
สวนนงนุช
ไอคอนสยาม
ภูกระดึง
เที่ยวเพชรบุรี
กาญจนบุรี
คําชะโนด
เที่ยวเชียงใหม่
พัทยา
ภูทับเบิก
ม่อนแจ่ม


เที่ยวทะเล:
เกาะล้าน
เกาะกูด
เกาะขาม
ระยอง
กระบี่
ชะอำ
เสม็ด
เกาะช้าง
ภูเก็ต
หาดเตยงาม


ที่พัก :
hotels
โรงแรม
ที่พัก
รีสอร์ท
ที่พักเกาะล้าน
ที่พักหัวหิน
ที่พักกาญจนบุรี
ที่พักพัทยา 
ที่พักเขาใหญ่
ที่พักเขาค้อ 


ร้านอาหาร - กาแฟ :
ร้านอาหาร 
บุฟเฟ่ต์
ร้านกาแฟ
ตลาดน้ําอัมพวา
ร้านอาหารเชียงใหม่
ร้านอาหารญี่ปุ่น
คาเฟ่
ร้านกาแฟเชียงใหม่
ร้านกาแฟนครปฐม
อาหารเกาหลี


เรื่องอื่น ๆ  :
ปฏิทินวันหยุด 2565
วันขึ้นปีใหม่ 
วันเด็ก 2565
วันครู 2565
ปฏิทิน 2565
ตรุษจีน 2565
แคปชั่นเที่ยว
วันวาเลนไทน์
เราเที่ยวด้วยกัน 
ดูดวง 2565









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































