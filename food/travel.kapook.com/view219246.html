




เยือนคุมาโมโตะ ญี่ปุ่น ดินแดนแห่งธรรมชาติและวัฒนธรรม เที่ยวได้ไม่เบื่อ

















































































x close

















travel



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เที่ยวไทย

ทะเล

ภูเขา

เที่ยวกรุงเทพ

ต่างประเทศ

ที่พัก

ร้านอาหาร

ร้านกาแฟ

คลิป












kapook travel > 
            ท่องเที่ยวต่างประเทศ












เยือนคุมาโมโตะ ญี่ปุ่น ดินแดนแห่งธรรมชาติและวัฒนธรรม เที่ยวได้ไม่เบื่อ





17,617อ่าน














0












          เที่ยวคุมาโมโตะ ประเทศญี่ปุ่น หนึ่งในจังหวัดชื่อดังแห่งภูมิภาคคิวชู พร้อมเสน่ห์มัดใจนักท่องเที่ยวทุกไลฟ์สไตล์ ทั้งสายธรรมชาติ สายกิจกรรม และสายวัฒนธรรม เที่ยวบ่อยแค่ไหนก็ไม่มีเบื่อ 




            เมื่อใดก็ตามที่เราเอ่ยถึง “จังหวัดคุมาโมโตะ” ภาพของเจ้าหมีสีดำแก้มแดง ที่ชื่อว่า “คุมะมง” กลายเป็นภาพจำเข้ามาในหัวทุกครั้งที่นึกถึงจังหวัดนี้ ณ ปัจจุบันเราจึงไม่อาจปฏิเสธได้เลยว่ากระแสความนิยมของเจ้าหมีคุมะมง ได้ปลุกกระแสการท่องเที่ยวให้กับจังหวัดคุมาโมโตะ ที่ไม่เพียงประทับใจกับแหล่งท่องเที่ยวเพียงเท่านั้น หากแต่ยังหลงเอ็นดูหน้าตาทะเล้นและขี้เล่นของคุมะมงเข้าอย่างไม่รู้ตัว














            จังหวัดคุมาโมโตะ เป็นจังหวัดที่ตั้งอยู่ทางฝั่งตะวันตกของภูมิภาคคิวชู ทั้งยังเป็นจังหวัดที่มากมายด้วยไฮไลต์สถานที่ท่องเที่ยว ตั้งแต่ทัศนียภาพสวยงามของธรรมชาติอย่างภูเขาอะโสะ มาพร้อมกับกิจกรรมมัน ๆ เอาใจสายแอดเวนเจอร์ ตลอดจนซึมซับมรดกทางวัฒนธรรมอย่างการแต่งชุดกิโมโน ทั้งหมดนี้...นำพาให้เราและบล๊อกเกอร์จากเว็บไซต์ลาพักเที่ยวออกเดินทางค้นหาเสน่ห์ที่ซ่อนอยู่ในคุมาโมโตะ ถ้าใครพร้อมแล้ว ออกเดินทางไปพร้อมกับเราได้เลย
เยือนภูเขาอะโสะ (mount aso) กับธรรมชาติแห่งท้องทุ่ง 

            ว่ากันว่า...ภูเขาอะโสะ ถือเป็นพระเอกของสถานที่ท่องเที่ยวที่นักท่องเที่ยวสายธรรมชาติส่วนใหญ่หมายมั่นปั้นมือเมื่อมาเที่ยวคุมาโมโตะ ความยิ่งใหญ่ของธรรมชาติที่นี่กลายเป็นเสียงยืนยันบอกเล่าถึงความคุ้มค่า จนอยากพิสูจน์ให้เห็นด้วยตาตัวเองสักครั้งว่า จะจริงอย่างที่เขาว่ากันไว้หรือเปล่า !?







            หากจะแนะนำวิธีเที่ยวภูเขาอะโสะรวมถึงรอบ ๆ ตัวเมืองอะโสะอย่างคุ้มค่าแล้วนั้น วิธีที่ดีที่สุดเห็นจะเป็นการเช่ารถ นอกจากจะเป็นการซื้อเวลาแล้ว ยังสะดวกรวดเร็ว และมีความคล่องตัว เพราะถ้าจะใช้บริการสาธารณะ อาจจะค่อนข้างยากอยู่เสียหน่อย หรือถ้าใครขับรถไม่เป็น ก็สามารถลองมองหาทัวร์ภูเขาอะโสะ ก็เป็นอีกหนึ่งตัวเลือกที่ดีสำหรับคนที่อยากมาเที่ยวเช่นกัน




ทุ่งหญ้าสีเหลืองทอง วิวสองข้างทางที่ไม่อาจละสายตาได้เลย



            ทันทีที่รถเคลื่อนตัวไปตามเส้นทาง milk road นั่นเป็นวินาทีที่เราได้ประจักษ์แบบทันทีทันใด ภาพของทุ่งหญ้าสีเหลืองทอง ขึ้นประดับตามสองข้างทางถนนคล้ายกับเป็นพรมผืนใหญ่ ที่เหมือนมีใครมาจงใจอวด เพื่อให้ผู้มาเยือนต่างตะลึงในความสวยงาม โอบล้อมด้วยภูเขาลูกน้อยใหญ่ ตั้งวางสลับซับซ้อน ทำให้ภาพความสวยงามตรงหน้าแลดูมีมิติขึ้นอย่างประหลาด รถที่เรานั่งพาเราเคลื่อนตัวไปตามถนนเส้นนั้นต่อไป ขณะเดียวกันก็มิอาจต้านทานหัวใจให้ไม่หลงรักได้แม้เพียงวินาทีเดียวเลยจริง ๆ







            นอกจากทัศนียภาพความสวยงามสองข้างทาง ที่ทำเอาเราต้องอึ้งและทึ่งทุก ๆ เสี้ยววินาทีแล้ว ที่นี่ยังมีจุดชมวิวกระจายอยู่มากมาย เพื่อให้คุณเก็บเกี่ยวช่วงเวลาแห่งความสวยงามให้เอ่อล้นมากยิ่งขึ้นไปอีก หากจะให้แนะนำจุดชมวิวของภูเขาอะโสะสักจุด ต้องที่ “nishi yunoura obseratory” (พิกัด google maps ) จุดชมวิวที่จะพาคุณดำดิ่งไปกับภูเขาอะโสะเบื้องหน้า ควันจากปากปล่องภูเขาไฟบอกให้รู้ว่า ภูเขาอะโสะยังคงสภาพภูเขาไฟที่คุกรุ่นและรอการปะทุ หากความอันตรายนั้นก็มิอาจบดบังความสวยงามอันเป็นบริวารล้อมรอบภูเขาอะโสะได้ แม้ตารางพื้นที่เดียว




nishi yunoura obseratory จุดชมวิวที่คุณไม่ควรพลาด !















            นอกจากจากการดื่มด่ำธรรมชาติที่ไม่อาจประเมินค่าได้แล้ว ที่นี่ยังมีกิจกรรมเอาใจนักท่องเที่ยวสายลุยอีกด้วย กับกิจกรรม adventure truck เปิดประสบการณ์การท่องเที่ยวภูเขาอะโสะ ในแบบฉบับของความตื่นเต้น ความสนุก และความเร้าใจ แบบที่คุณเองก็คาดไม่ถึง




กิจกรรม  adventure truck หนึ่งในกิจกรรมสุดมันเมื่อมาเที่ยวภูเขาอะโสะ



            รถ truck จัดเตรียมไว้ตรงหน้าเสร็จสรรพ ล้อที่มีลักษณะตีนตะขาบถี่ยิบ พอจะทำให้เราคาดเดาเส้นทางได้เลา ๆ ว่า น่าจะต้องเจอกับความหฤโหดอยู่ไม่น้อย และก็เป็นจริงตามคาด ไม่นานที่เครื่องสตาร์ต มาพร้อมกับการโยกคลอนของรถอย่างเป็นจังหวะ รถก็พาเราค่อย ๆ ไต่ระดับความสูงขึ้นไปยังเนินเขาพร้อมกับเส้นทางวิบาก นั่งพลางก็คิดไปพลางว่า “รถคันนี้จะพาเราไปที่ไหนกันแน่นะ” ไม่นานเครื่องยนต์ก็ดับ เราค่อย ๆ วางเท้าก้าวลงพื้นอย่างระวังตัว เพราะยังคงไม่ชินกับอาการคล้ายโลกทั้งใบเขย่าก่อนหน้า แล้วต้องร้อง “ว้าว !” ออกมากับภาพวิวทุ่งหญ้า kusasenri สีเหลืองทองกินอาณาเขตกว้างสุดลูกตาซ้ายและขวา จนแทบมองไม่เห็นจุดสิ้นสุด (สามารถดูรายละเอียดเพิ่มเติมได้ที่ เว็บไซต์ aso.ne.jp)




วิวทุ่งหญ้า kusasenri บอกเลยว่าสวยเหนือคำบรรยายจริง ๆ



















ที่นี่ยังมีกิจกรรมนั่งเฮลิคอปเตอร์ชมวิวอีกด้วย !



            ณ วินาทีนี้ ความยิ่งใหญ่อย่างไร้ข้อกังขาของภูเขาอะโสะ มอบบทเรียนความคิดทิ้งท้ายไว้ให้กับเรา ความอหังการและความทะนงตนของมนุษย์ที่คิดว่าตัวเองนั้นยิ่งใหญ่ นำมาซึ่งอำนาจกำหนดความเป็นไปของทุกสรรพสิ่งบนโลก ดูจะเป็นเรื่องที่สูญเปล่าและไร้สาระในบัดดล เพราะเมื่อใดก็ตามที่ชีวิตมนุษย์คนหนึ่งดับสูญไป หากภูเขาอะโสะจะยังคงยิ่งใหญ่และตั้งตระหง่านเหนือกาลเวลาอย่างแท้จริง
ปั่นจักรยาน ชมวิว ยลพระอาทิตย์ตกดิน ณ หมู่บ้านในหุบเขา aso

            ไม่เพียงแต่อุทยานแห่งชาติอะโสะ-คูจุ (aso kuju national park) ที่นักท่องเที่ยวได้ชื่นชมกับทัศนียภาพของธรรมชาติอันยิ่งใหญ่ หากบริเวณโดยรอบอุทยานเองก็มีความน่าสนใจไม่แพ้กัน ก่อนอื่นแนะนำว่า ถ้ามาเที่ยวภูเขาอะโสะ ให้ลองมองหาบ้านที่ใกล้ ๆ กับตัวอุทยานดู ซึ่งแน่นอนว่ามีที่พักให้เลือกหลากหลาย ครั้งนี้เรามีโอกาสได้เข้าพักที่ yumeoi-so (google maps)




บรรยากาศความเงียบสงบรอบ ๆ หมู่บ้าน



            และหากว่าคุณยังไม่อ่อนล้าจากการตระเวนชมความสวยงามของภูเขาอะโสะจนหมดแรงไปเสียก่อน ที่นี่มีบริการเช่าจักรยานให้นักท่องเที่ยวเอาไว้บริหารน่อง ทั้งยังเพลิดเพลินไปกับวิถีชีวิตท้องถิ่นของชาวบ้านแบบใกล้ชิด สองขาปั่นอย่างแข็งขัน แข่งกับเวลาที่พระอาทิตย์กำลังลาลับขอบฟ้าอยู่ไกล ๆ สองตาสอดส่ายมองบ้านเรือนแต่ละหลัง แล้วก็ให้ความรู้สึกเสมือนว่าเรากำลังเป็นตัวการ์ตูนสักเรื่องของญี่ปุ่น ที่กำลังปั่นจักรยานกลับบ้าน หลังจากออกไปเล่นนอกบ้านกับเพื่อนจนเย็นย่ำ เราเคยเห็นในการ์ตูนเป็นอย่างไร ภาพความจริงแทบจะไม่แตกต่างเลยสักนิดเดียว












            หากจะแตกต่างก็ตรงบรรยากาศที่ค่อนข้างเงียบเชียบ ปราศจากแสงสีฉูดฉาดเร้าใจ ชาวบ้านที่นี่ยังคงสภาพวิถีชีวิตเรียบง่าย ระหว่างทางเราก็ยังเห็นคุณป้า คุณยาย กำลังง่วนอยู่กับกิจกรรมตรงหน้า จนเมื่อขี่เข้าไปใกล้ ๆ จึงเงยหน้าส่งยิ้มทักทายกันอย่างเป็นมิตร







            ด้วยความไม่คุ้นชินเส้นทาง เราใช้สัญชาตญาณขับเคลื่อนวงโซ่จักรยานล้วน ๆ ลัดเลาะเข้าตรอกนั้น ออกตรอกนี้อย่างสนุกสนาน รู้ตัวอีกทีตะวันค่อย ๆ เริ่มจะอ่อนแรงแสง เรามีโอกาสได้โบกมือร่ำลาทันเวลาพอดี แสงสีส้มฉายส่องกระทบสะท้อนผืนน้ำราวกระจกบานใหญ่ ความเงียบสงัดยามสนธยาราวกับเวลาหยุดเคลื่อนไหว ภาพความงามตรงหน้ากลายเป็นรางวัลชิ้นโบแดง ที่ธรรมชาติได้มอบให้กับเราก่อนลาจากกัน  และพบกันใหม่ยามรุ่งอรุณ



















แสงพระอาทิตย์ยามอัสดงกับความสวยงามเบื้องหน้า

ใส่ชุดยูกาตะถ่ายรูปเล่นที่ suizenji park

            หนึ่งในสถานที่ท่องเที่ยวยอดนิยมของจังหวัดคุมาโมโตะ ก็คือ สวนซุยเซนจิ (suizenji park) เป็นสวนสไตล์ญี่ปุ่นขนานแท้ มีชื่อเสียงโด่งดังเป็นที่รู้จักในหมู่นักท่องเที่ยว แต่จะมาเดินเล่นกินลมชมวิวเฉย ๆ (ค่าเข้าคนละ 400 เยน) เดี๋ยวจะดูจืดชืดจนเกินไป ถ้าใครไม่เคอะเขินที่จะใส่ชุดกิโมโนแล้วละก็ ที่นี่มีร้านให้นักท่องเที่ยวได้เช่าชุดกิโมโนสวย ๆ พร้อมกับอุปกรณ์ต่าง ๆ ครบครัน เผื่อว่าใครมาเที่ยวแล้วอยากจะเซตเสื้อผ้า หน้า ผม ให้เข้ากับบรรยากาศดูเสียหน่อย ก็ไม่ว่ากัน



















ชุดยูกาตะหลากหลายแบบให้เลือก

            ชุดกิโมโนหลากหลายสีสันแขวนเรียงไว้ให้เลือกอย่างละลานตา เลือกได้เสร็จสรรพ พนักงานจัดการจับแต่งองค์ ทั้งชุด ทั้งผม ไม่ให้มีหลุดคอนเซ็ปต์ ไม่นานเราก็กลายร่างเป็นสาวญี่ปุ่นดูอ่อนช้อยละมุนละไมขึ้นทันตา เดินไปก็เขินไป เพราะยังไม่ชินกับสายตาของนักท่องเที่ยวทั้งจากชาวญี่ปุ่นและต่างชาติ ที่จ้องมองเราด้วยความเอ็นดู












            เราก้าวเดินอย่างเหนียมอาย กลัวว่าจะเผลอทำกิริยากระโดกกระเดกใต้ชุดกิโมโนที่สวยงามนี้ เดินเตาะแตะ ๆ เข้ามาในสวน นอกจากต้นไม้สีเขียวร่มรื่นแล้วเรายังสังเกตเห็นสิ่งปลูกสร้างต่าง ๆ ที่มีชื่อเสียงของญี่ปุ่นได้ถูกย่อส่วนเอาไว้ ไม่ว่าจะเป็น ภูเขาไฟฟูจิ ทะเสสาบบิวะ ศาลาไม้ และศาลาหิน ไม่เพียงเท่านั้น ยังเพลิดเพลินไปกับเหล่านกกระเรียน หงส์ และปลา ที่เข้ามาสร้างสีสันให้สวนแห่งนี้แลดูมีชีวิตชีวามากขึ้น



















            นอกจากนี้ยังมีศาลเจ้าและเสาสีแดงตั้งวางเรียงเป็นทางยาว เป็นอีกหนึ่งมุมที่นักท่องเที่ยวนิยมมาถ่ายรูป ยิ่งช่วงเช้า ๆ ที่แสงตกกระทบเสาเป็นเงาพาดผ่านไปตามเสาแต่ละต้น แลดูสวยอย่างประหลาด จนทำเอาเราอยู่ถ่ายรูปจุดนี้กันจนเพลิน เลยพาลมโนไปว่ากำลังสวมบทบาทสมมติเป็นสาวญี่ปุ่นแสนงาม เข้ามาเดินเล่นชมสวนภายในวังของตัวเอง “แหม ! สวนในวังของข้าช่างงามเสียจริง” ทันใดก็ต้องตื่นจากภวังค์ เพราะถึงเวลาเปลี่ยนองค์คืนชุด กลับสู่ร่างสามัญชนตามเดิม














นั่ง kumamoto ferry ให้อาหารนกนางนวล

            การท่องเที่ยวเมืองคุมาโมโตะโดยรถบัสเพียงอย่างเดียว อาจจะดูเป็นเรื่องน่าเบื่อสำหรับบางคนอยู่เสียหน่อย ถ้าเกิดลองเปลี่ยนบรรยากาศการเดินทางด้วยเรือเฟอร์รี่ที่ท่าเรือคุมาโมโตะ น่าจะกระตุ้นให้อะดรีนาลินหลั่งดีใช่เล่น และยังทุ่นเวลาการเดินทางทางบกเพื่อข้ามไปเที่ยวต่อที่ชิมาบาระ จังหวัดนางาซากิ อีกต่อหนึ่งได้เลย














          สำหรับการเดินทางด้วยเรือเฟอร์รี่ก็แสนจะสะดวกสบาย ใครที่ซื้อตั๋วโดยสารเสร็จสรรพเรียบร้อย (ดูรายละเอียดเพิ่มเติมได้ที่ เว็บไซต์ kumamotoferry.co.jp) เช็กเวลาเที่ยวเรือให้เรียบร้อย พอถึงเวลาก็เดินขึ้นเรือไปสวย ๆ โดยใช้ระยะเวลาเดินทางจากท่าเรือคุมาโมโตะสู่ชิมาบาระ ประมาณ 30 นาที ภายในห้องพักโดยสารเรียกได้ว่าโอ่โถง มีที่นั่งไว้บริการแบ่งเป็นโซนต่าง ๆ รวมถึงยังมีบาร์สำหรับขายขนม เครื่องดื่ม และของที่ระลึกน่ารัก ๆ ให้แวะเวียนเยี่ยม ๆ มอง ๆ













จะที่นั่งหรืออาหาร ก็มีพร้อมบริการให้เสร็จสรรพ

            เมื่อเรือแล่นออกสู่ผืนน้ำกว้าง ผู้โดยสารบางคนเริ่มเยื้องย่างขึ้นไปยังชั้นบนของตัวเรือ หากสำหรับเราแล้วนั้นเกิดอาการสองจิตสองใจ เพราะถ้าขึ้นไปชั้นบน นั่นแปลว่าคุณจะต้องเต็มใจเอาตัวเข้าปะทะสายลมของฤดูหนาว แค่นึกถึงก็เกือบพาใจท้อ แต่มาถึงทั้งที ก็ขอตักตวงประสบการณ์ให้คุ้ม ไม่รอช้า ก้าวขึ้นบันไดทีละก้าว เปิดประตูหน้าด่านสุดท้ายที่ทำหน้าที่กั้นความยะเยือกของลมเอาไว้ เมื่อผละออก เราเห็นกลุ่มคนประมาณไม่เกิน 10 คน ที่บ้างออกมาชมธรรมชาติ และบ้างก็กำลังให้อาหารนกนางนวลกันเพลิน ๆ เป็นการฆ่าเวลา




ฝูงนกนางนวลบินมาใกล้มาก ๆ



            ฝูงนกนางนวลพยายามออกแรงบินต้านกระแสลม เพื่อใช้จะงอยปากคาบข้าวเกรียบที่อยู่ในมือนักท่องเที่ยวอย่างเป็นธรรมชาติ บางตัวที่ต้านกระแสลมไม่ไหว ก็มีอันต้องพลาดเป้าหมายไปอย่างน่าเสียดาย หากแต่โอกาสเป็นของผู้ชนะเสมอ นกนางนวลตัวเดิมตั้งหลัก ออกแรงทั้งหมดเล็งจับเป้าหมาย และสุดท้ายก็โฉบข้าวเกรียบไปกินเข้าจนได้ เจ้านกพวกนี้ดูจะคุ้นเคยกับคนและอาหารเป็นอย่างดี ไม่ต้องคิดบินไปหาอาหารที่อื่นไกล ๆ บินวนเวียนอยู่แถวท้ายเรือ ก็ประทังชีวิตได้หนึ่งวันสบาย ๆ
























นักท่องเที่ยวต่างออกมาให้อาหารกันจนเพลิน

         สำหรับใครที่ไม่สู้อากาศหนาว ก็ขอนั่งมองวิวจากในเรือ มองน้ำทะเลขึ้น-ลง สลับกับวิวของภูเขาไฟอุนเซน (mount unzen) เป็นฉากหลัง เป็นความรู้สึกแบบเอ็กซ์คลูซีฟ ถ้าไม่ได้นั่งเรือเฟอร์รี่มา คงจะไม่มีวันสัมผัสความรู้สึกสุดเอ็กซ์คลูซีฟเช่นนี้ เราเดินไปเดินมาสำรวจดูนั่นดูนี่อยู่ไม่กี่อึดใจ ก็ได้เวลาที่เรือเข้าเทียบท่า ฝูงนกนางนวลเหมือนรู้ว่าอาหารจากเรือเที่ยวนี้ได้หมดลง ก็พลันสยายปีกบินกลับไป อันเป็นช่วงเวลาที่เรือเกือบจอดถึงท่าพอดี คล้ายเหมือนทำหน้าที่เจ้าบ้านส่งผู้โดยสารทุกคนให้ถึงฝั่งอย่างปลอดภัยโดยสมบูรณ์

         “คุมาโมโตะ” ในวันนี้ จึงเป็นมากกว่าแหล่งท่องเที่ยวชื่อดังของญี่ปุ่น หากแต่นักท่องเที่ยวจะได้เติมเต็มช่วงเวลาแห่งความสุขและความสนุกไปกับสถานที่ท่องเที่ยวต่าง ๆ เพลิดเพลินกับธรรมชาติยิ่งใหญ่ มากมายด้วยกิจกรรม และสัมผัสรากเหง้าวัฒนธรรมดั้งเดิม เหล่านี้เป็นเสน่ห์เฉพาะตัวของคุมาโมโตะ ลองใครมาเจอเข้ากับตัว จะหลงรักแบบไม่ทันตั้งตัว สุดท้ายขอขอบคุณกรมการขนส่งคิวชู และจังหวัดคุมาโมโตะ ที่สนับสนุนการเดินทางตลอดจนอำนวยความสะดวกต่าง ๆ เป็นอย่างดี ^ ^ 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













เยือนคุมาโมโตะ ญี่ปุ่น ดินแดนแห่งธรรมชาติและวัฒนธรรม เที่ยวได้ไม่เบื่อ




อัปเดตล่าสุด 11 มีนาคม 2563 เวลา 17:50:26
 17,617 อ่าน




top






ที่เที่ยว:
ที่เที่ยว
สถานที่ท่องเที่ยว
ที่ท่องเที่ยว
ทะเล
วัด
ท่องเที่ยว
พิพิธภัณฑ์
กรุงเทพ
เที่ยว
ที่เที่ยวเชียงใหม่


ที่เที่ยวฮิต:
สวนนงนุช
ไอคอนสยาม
ภูกระดึง
เที่ยวเพชรบุรี
กาญจนบุรี
คําชะโนด
เที่ยวเชียงใหม่
พัทยา
ภูทับเบิก
ม่อนแจ่ม


เที่ยวทะเล:
เกาะล้าน
เกาะกูด
เกาะขาม
ระยอง
กระบี่
ชะอำ
เสม็ด
เกาะช้าง
ภูเก็ต
หาดเตยงาม


ที่พัก :
hotels
โรงแรม
ที่พัก
รีสอร์ท
ที่พักเกาะล้าน
ที่พักหัวหิน
ที่พักกาญจนบุรี
ที่พักพัทยา 
ที่พักเขาใหญ่
ที่พักเขาค้อ 


ร้านอาหาร - กาแฟ :
ร้านอาหาร 
บุฟเฟ่ต์
ร้านกาแฟ
ตลาดน้ําอัมพวา
ร้านอาหารเชียงใหม่
ร้านอาหารญี่ปุ่น
คาเฟ่
ร้านกาแฟเชียงใหม่
ร้านกาแฟนครปฐม
อาหารเกาหลี


เรื่องอื่น ๆ  :
ปฏิทินวันหยุด 2565
วันขึ้นปีใหม่ 
วันเด็ก 2565
วันครู 2565
ปฏิทิน 2565
ตรุษจีน 2565
แคปชั่นเที่ยว
วันวาเลนไทน์
เราเที่ยวด้วยกัน 
ดูดวง 2565









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































