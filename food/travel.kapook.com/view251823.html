




อุทยานแห่งชาติเขาหลวง นครศรีธรรมราช กับเรื่องน่ารู้ผืนป่าสมบูรณ์ภาคใต้


















































































x close

















travel



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เที่ยวไทย

ทะเล

ภูเขา

เที่ยวกรุงเทพ

ต่างประเทศ

ที่พัก

ร้านอาหาร

ร้านกาแฟ

คลิป












kapook travel > 
            เที่ยวภูเขา












อุทยานแห่งชาติเขาหลวง จ.นครศรีธรรมราช ผืนป่าต้นน้ำอันสมบูรณ์ในภาคใต้





5,121อ่าน














0












          อุทยานแห่งชาติเขาหลวง จังหวัดนครศรีธรรมราช กับหลากเรื่องน่ารู้ก่อนไปสัมผัสผืนป่าอันอุดมสมบูรณ์แห่งภาคใต้ สถานที่ท่องเที่ยวที่มีเสน่ห์และน่าค้นหา
 




             หากจะพูดถึงผืนป่าที่ยังคงความอุดมสมบูรณ์ของภาคใต้ หนึ่งในนั้นต้องมีชื่อของ “อุทยานแห่งชาติเขาหลวง” จังหวัดนครศรีธรรมราช ที่นี่นอกจากจะเป็นต้นน้ำของเขาหลวง ยอดเขาที่สูงที่สุดของภาคใต้แล้ว ยังเป็นแหล่งกำเนิดพืชพันธุ์ไม้หลากหลายชนิด เปรียบเสมือนเป็นห้องเรียนธรรมชาติขนาดใหญ่ พร้อมเปิดรับนักท่องเที่ยวเข้ามาสัมผัสความสวยงาม สำหรับใครที่อาจยังไม่ค่อยรู้จักที่นี่เท่าไร วันนี้จึงขอพาทุกคนไปทำความรู้จักอุทยานแห่งชาติเขาหลวงให้มากขึ้น เผื่อมีโอกาสเหมาะ ๆ จะได้จัดทริปเที่ยวที่นี่กัน







อุทยานแห่งชาติเขาหลวง ตั้งอยู่ที่ไหน

             อุทยานแห่งชาติเขาหลวง มีอาณาเขตครอบคลุมพื้นที่อำเภอท่าศาลา อำเภอฉวาง อำเภอเมือง อำเภอพิปูน อำเภอพรหมคีรี และอำเภอลานสกา จังหวัดนครศรีธรรมราช และด้วยพื้นที่ที่มีขนาดกว้าง จึงทำให้อุทยานแห่งชาติเขาหลวงประกอบด้วยความหลากหลายทางภูมิศาสตร์ ทั้งเทือกเขาสูงสลับซับซ้อน อันเป็นต้นกำเนิดลำธารต่าง ๆ ถ้ำ น้ำตก สัตว์ป่านานาชนิด ตลอดจนพันธุ์ไม้หายาก เหล่านี้ล้วนเป็นเอกลักษณ์ทางธรรมชาติที่สวยงาม ที่ไม่ว่าใครมีโอกาสมา ก็ต้องประทับใจด้วยกันทั้งนั้น
สถานที่ท่องเที่ยวในอุทยานแห่งชาติเขาหลวง

        - น้ำตกกระโรม ประกอบด้วยน้ำตกทั้งหมด 19 ชั้น ว่ากันว่าชั้นที่มีความสวยงามอยู่ที่ชั้น 7 เรียกว่า “หนานดาดฟ้า” บริเวณนี้นักท่องเที่ยวจะเห็นความสวยงามของธารน้ำที่ไหลจากหน้ามาสูง ลดหลั่นไล่ระดับตามโขดหินลงไปยังแอ่งน้ำเบื้องล่าง ยิ่งถ้าเป็นช่วงหน้าฝน บอกเลยว่าสวยสมบูรณ์แบบสุด ๆ 







        - น้ำตกพรหมโลก หนึ่งในน้ำตกน่าเที่ยวในอุทยานแห่งชาติเขาหลวง ความน่าสนใจอยู่ที่ นักท่องเที่ยวจะตื่นตาตื่นใจไปกับสายน้ำที่ไหลทอดยาวลงมาตามโขดหินขนาดใหญ่ ท่ามกลางทิวทัศน์ของผืนป่าที่ปกคลุมชอุ่มครึ้มรอบด้าน โดยเส้นทางขึ้นไปชมน้ำตกที่เปิดมีจำนวน 4 ชั้น จากจำนวน 50 ชั้น ได้แก่ หนานวังบ่อน้ำวน หนานวังไม้ปัก หนานวังหัวบัว และหนานวังอ้ายแล







          - น้ำตกอ้ายเขียว หรือน้ำตกในเขียว ตั้งอยู่เส้นทางเดียวกับทางไปน้ำตกพรหมโลก มีชั้นน้ำตกไหลลดหลั่นกันประมาณ 100 ชั้น ทางอุทยานแห่งชาติอนุญาตให้นักท่องเที่ยวไปเที่ยวชม 9 ชั้นเท่านั้น

          - น้ำตกท่าแพ อยู่ห่างจากน้ำตกกระโรมไปประมาณ 6 กิโลเมตร ในเส้นทางเดียวกันน้ำตกท่าแพมีสวยงามไม่แพ้ที่อื่น ๆ มีชั้นน้ำตกประมาณ 10 ชั้น โดยทางอุทยานเปิดให้นักท่องเที่ยวเข้าไปเที่ยวชมพักผ่อนหย่อนใจ 3 ชั้น

          - น้ำตกกรุงชิง มีความสูงทั้งหมด 7 ชั้น ในแต่ละชั้นมีความสวยงามที่แตกต่างกันไป ซึ่งชั้นน้ำตกที่โดดเด่นที่สุด คือชั้นที่ 2 มีลักษณะเป็นสายน้ำไหลลัดเลาะเลียบหน้าผาหินลงมาอย่างงดงาม นักท่องเที่ยวส่วนใหญ่นอกจากไปเที่ยวชมน้ำตกแล้ว ยังนิยมไปเที่ยวในรูปแบบของการเดินป่าศึกษาธรรมชาติ ศึกษาพันธุ์ไม้ และชมนก นอกจากนี้ยังมีร่องรอยประวัติการต่อสู้ด้านการปกครองของพรรคคอมมิวนิสต์แห่งประเทศไทยอีกด้วย

          *** ทั้งนี้ ทางอุทยานยังคงงดเล่นน้ำทุกแหล่งท่องเที่ยว และขอความร่วมมือนักท่องเที่ยวปฎิบัติตามมาตรการป้องกันการแพร่ระบาดของโควิด 19 และมาตรการต่าง ๆ ที่อุทยานแห่งชาติกำหนด








          - ถ้ำแก้วสุรกานต์ มีลักษณะเป็นถ้ำหินปูน ภายในงดงามด้วยหินงอกหินย้อย บนผนังถ้ำเป็นรูปปั้นลักษณะต่าง ๆ ทางเดินเข้าไปภายในถ้ำจะเป็นทรายและเป็นทางน้ำไหลในช่วงฤดูน้ำหลาก ทั้งนี้ ยังมีรูปปั้นหลวงผินะ ปิยธโร อดีตเจ้าอาวาสวัดสนมลาว พระเกจิเกจิอาจารย์ชื่อดังที่มีวิชาอาคมขลัง หลังจากที่ท่านมรณภาพหมดลมหายใจในท่านั่งขัดสมาธิอย่างสงบ ซึ่งภายในรูปปั้นหล่อนี้ได้บรรจุสรีระ อันเป็นที่เคารพสักการะแก่ผู้ที่มาเยือนถ่ำแห่งนี้เป็นอย่างยิ่ง 

          - จุดชมวิวยอดเขาหลวง ยอดเขาที่สูงที่สุดของภาคใต้ นับเป็นอีกหนึ่งที่เที่ยวที่สายเดินป่าทั้งหลายอยากมาสักครั้ง โดยใช้เวลาเดินขึ้นถึงยอดเขาไป-กลับ 3 วัน กับ 2 คืน นอกเหนือจากความเหน็ดเหนื่อยท่ามกลางธรรมชาติที่สวยงามแล้ว ยังได้สวมบทบาทเป็นนักสำรวจ เพราะยอดเขาหลวงมีความหลากหลายทางชีวภาพเป็นอย่างมาก รวมทั้งยังจัดเป็นบริเวณที่เปราะบาง โดยสภาพทางชีวภาพและกายภาพ ยอดเขาหลวงไม่เหมาะสำหรับนักท่องเที่ยวทั่วไป หากแต่จำเป็นต้องจองผ่านทางอุทยาน และมีเจ้าหน้าที่คอยดูแลอย่างใกล้ชิด 








เส้นทางเดินป่าระยะไกลอุทยานแห่งชาติเขาหลวง

             นับเป็นอีกหนึ่งไฮไลต์กิจกรรมสำหรับการมาเที่ยวอุทยานแห่งชาติเขาหลวง กับเส้นทางเดินป่าระยะไกล สำหรับปี 2565 ทางอุทยานแห่งชาติเขาหลวงเปิดเส้นทางเดินป่าระยะไกล 3 เส้นทาง ตั้งแต่วันที่ 1 มกราคม - 30 กันยายน โดยมีรายละเอียดเส้นทางต่าง ๆ ดังนี้


ภาพจาก warinezz / shutterstock.com




เส้นทางเดินป่าศึกษาธรรมชาติระยะไกลยอดเขาหลวง

ระยะเวลา 2 คืน 3 วัน กรณีใช้รถจักรยานยนต์ / 3 คืน 4 วัน กรณีไม่ใช้รถจักรยานยนต์




ภาพจาก เฟซบุ๊ก อุทยานแห่งชาติเขาหลวง จังหวัดนครศรีธรรมราช




เส้นทางเดินป่าศึกษาธรรมชาติระยะไกลยอดฝามี-เนินลมฝน

ระยะเวลา 3 คืน 4 วัน




ภาพจาก เฟซบุ๊ก อุทยานแห่งชาติเขาหลวง จังหวัดนครศรีธรรมราช




เส้นทางเดินป่าศึกษาธรรมชาติระยะไกลสันเครื่องบินตก

ระยะเวลา 3 คืน 4 วัน




ภาพจาก เฟซบุ๊ก อุทยานแห่งชาติเขาหลวง จังหวัดนครศรีธรรมราช 






ภาพจาก เฟซบุ๊ก อุทยานแห่งชาติเขาหลวง จังหวัดนครศรีธรรมราช




สำหรับเอกประกอบการขอใช้เส้นทาง

          - สำเนาบัตรประจำตัวประชาชนตามรายชื่อผู้ร่วมเดินป่าทุกคน

          - สำเนาการทำประกันชีวิตตามรายชื่อผู้ร่วมเดินป่าทุกคน

          - หลักฐานการได้รับวัคซีนป้องกันโรคติดเชื้อไวรัสโคโรนา 2019 (covid-19) (ระยะเวลาการฉีดไม่น้อยกว่า 14 วันก่อนเข้าใช้เส้นทาง)

          - หลักฐานยืนยันการตรวจไม่พบสารพันธุกรรมของเชื้อไวรัสโคโรนา 2019 (covid-19) ด้วยวิธี rt-pcr หรือ atk (antigen test kit) ไม่เกิน 72 ชั่วโมง มายืนยันกับเจ้าหน้าที่ก่อนเข้าใช้เส้นทาง

สามารถยื่นคำขอใช้เส้นทางได้ที่ https://shorturl.asia/perdi

** ก่อนส่งแบบคำขอใช้เส้นทาง ให้นักท่องเที่ยวตรวจสอบวันว่างเพื่อเข้าใช้เส้นทางได้ที่ ที่ทำการอุทยานแห่งชาติเขาหลวง โทรศัพท์ 0-7530-0495 ในวันและเวลาราชการ
	 
หนังสือยินยอมจากผู้ปกครอง

** เฉพาะนักท่องเที่ยวที่มีอายุต่ำกว่า 18 ปี
	 
แบบคำรับรองสุขภาพตนเอง

** เฉพาะนักท่องเที่ยวที่มีอายุมากกว่า 55 ปี

หมายเหตุ : กรณีที่มีอายุต่ำกว่า 18 ปี หรือมากกว่า 55 ปี ที่มากับกลุ่มทัวร์ ให้หัวหน้าคณะกลุ่มทัวร์รับรองให้โดยพิจารณาเป็นกรณีไป

ขั้นตอนการจองเส้นทางเดินป่าศึกษาธรรมชาติระยะไกล อุทยานแห่งชาติเขาหลวง

          - เช็กวันว่างและทำการจองใช้เส้นทางเดินป่าศึกษาธรรมชาติระยะไกลได้กับทางอุทยานแห่งชาติเขาหลวง โทรศัพท์  0-7530-0495

          - กรอกข้อมูลใน google form ให้ครบถ้วน

          - อุทยานแห่งชาติเขาหลวงตรวจสอบข้อมูล เมื่อได้รับอนุญาตจะมีเจ้าหน้าที่โทรศัพท์แจ้งให้หัวหน้าคณะทราบ 



ภาพจาก เฟซบุ๊ก อุทยานแห่งชาติเขาหลวง จังหวัดนครศรีธรรมราช




หลักเกณฑ์และเงื่อนไขในการให้บริการเส้นทางเดินป่าระยะไกล อุทยานแห่งชาติเขาหลวง

          จากข้อมูลเฟซบุ๊ก อุทยานแห่งชาติเขาหลวง จังหวัดนครศรีธรรมราช  (วันที่ 19 มกราคม 2565) อุทยานแห่งชาติเขาหลวงมีการปรับหลักเกณฑ์ เงื่อนไข ในการให้บริการบางประการ ดังนี้

          1. นักท่องเที่ยวสามารถทำการจองได้ 15-60 วัน ก่อนเดินทาง โดยให้นักท่องเที่ยวประสานงานอุทยานแห่งชาติเขาหลวง โทรศัพท์ 0-7530-0495 ในเวลา 09.00-16.30 น. ของทุกวัน เพื่อตรวจสอบวันที่สามารถเดินทางได้ โดยทำการแจ้ง ชื่อ-สกุล เบอร์โทรศัพท์ วันที่ต้องการเดินทาง จำนวนนักท่องเที่ยวที่ต้องการเดินทาง หลังจากนั้นให้นักท่องเที่ยวติดต่อผ่านทางเฟซบุ๊ก อุทยานแห่งชาติเขาหลวง จังหวัดนครศรีธรรมราช เพื่อเจ้าหน้าที่จะได้ตรวจสอบข้อมูลและติดต่อกลับ

          2. เจ้าหน้าที่จะประสานงานแจ้งรายละเอียดวันที่นักท่องเที่ยวสามารถเดินทางได้ ทาง inbox จากนั้นให้นักท่องเที่ยวกรอกข้อมูลใน google form พร้อมแนบเอกสารที่เกี่ยวข้องให้ครบถ้วน ภายใน 7 วัน หลังจากได้รับการยืนยันวันเดินทางจากเจ้าหน้าที่ หากส่งเอกสารไม่ครบถ้วนจะถูกตัดสิทธิ์การจอง

          3. เจ้าหน้าที่ตรวจสอบข้อมูลและแจ้งยืนยันผลการจองอีกครั้งทาง inbox

          4. **สำหรับนักท่องเที่ยวที่ได้ทำการจองทางโทรศัพท์ของอุทยาน แล้วก่อนหน้านี้** ให้ดำเนินการกรอกข้อมูลใน google form พร้อมแนบเอกสารที่เกี่ยวข้องให้ครบถ้วน ภายใน 7 วัน หลังจากได้รับการยืนยันวันเดินทางจากเจ้าหน้าที่ หากส่งเอกสารไม่ครบถ้วนจะถูกตัดสิทธิ์การจอง

          5. สามารถศึกษารายละเอียดเพิ่มเติมได้ตามข้อมูลด้านล่างนี้



ภาพจาก เฟซบุ๊ก อุทยานแห่งชาติเขาหลวง จังหวัดนครศรีธรรมราช






ภาพจาก เฟซบุ๊ก อุทยานแห่งชาติเขาหลวง จังหวัดนครศรีธรรมราช




การเตรียมอุปกรณ์ต่าง ๆ สำหรับเส้นทางเดินป่าศึกษาธรรมชาติระยะไกล

             เส้นทางเดินป่าศึกษาธรรมชาติระยะไกล อุทยานแห่งชาติเขาหลวง ว่ากันว่าเป็นอีกหนึ่งเส้นทางเดินป่าที่ค่อนข้างทรหดอยู่พอสมควร ดังนั้นการเตรียมตัวจึงเป็นเรื่องจำเป็นอย่างยิ่ง ซึ่งนอกเหนือจากเต็นท์และอุปกรณ์เครื่องนอนแล้ว ยังมีอุปกรณ์ที่จำเป็น ดังนี้








กระเป๋าเป้แพ็กของกันน้ำ + แพ็กของใช้ส่วนตัวลงถุง-กันน้ำ-กันฝน
เครื่องแต่งกาย เสื้อเดินป่า เสื้อกันฝน เสื้อกีฬาหรือเสื้อที่ระบายเหงื่อ รวมถึงกางเกงสำหรับเดินป่า กางเกงยืด
รองเท้าเดินป่า, รองเท้าผ้าใบ และรองเท้าแตะ
ยาประจำตัว/ยากันแมลง/เกลือแร่
ไฟฉาย
อุปกรณ์กันหนาวต่าง ๆ 
อุปกรณ์ powerbank
ขนมและเครื่องดื่มต่าง ๆ 
ทิชชูเปียกและแห้ง


ที่พักอุทยานแห่งชาติเขาหลวง

             อุทยานแห่งชาติเขาหลวง มีบ้านพักและสถานที่กางเต็นท์ไว้บริการนักท่องเที่ยว (ลานกางเต็นท์น้ำตกกรุงชิง และลานกางเต็นท์น้ำตกเหนือฟ้า) โดยนักท่องเที่ยวจะอุปกรณ์เต็นท์มาเองหรือว่าจะมาเช่ากับทางอุทยานก็ได้เช่นกัน
มาตรการสำหรับการเข้าเที่ยวอุทยานแห่งชาติเขาหลวง 

          ท่ามกลางสถานการณ์โควิด 19 ที่มีแนวโน้มคลี่คลายไปในทิศทางที่ดีขึ้น แต่ถึงอย่างนั้นการมาเที่ยวอุทยานแห่งชาติเขาหลวง นักท่องเที่ยวจำเป็นที่จะต้องปฏิบัติตามกฎระเบียบอย่างเคร่งครัด เพื่อป้องกันการแพร่ระบาด ได้แก่

          1. ลงทะเบียนจองเข้าอุทยานแห่งชาติล่วงหน้าผ่านแอปพลิเคชัน que q
          2. เช็กอินและเช็กเอาต์ผ่านแอปพลิเคชันไทยชนะ 
          3. รักษาระยะห่าง เพื่อลดความเสี่ยงในการรับเชื้อหรือแพร่เชื้อ 
          4. ปฏิบัติตามกฎระเบียบของอุทยานแห่งชาติ และช่วยกันรักษาสิ่งแวดล้อม
          5. มีหลักฐานการได้รับวัคซีนครบตามเกณฑ์ที่กำหนด

ฉีดวัคซีนแอสตร้าเซนเนก้า 1 เข็ม ไม่น้อยกว่า 14 วัน
ฉีดวัคซีนแอสตร้าเซนเนก้า 2 เข็ม
ฉีดวัคซีนซิโนแวค 2 เข็ม
ฉีดแบบผสม (ซิโนแวค เข็มที่ 1 และแอสตร้าเซนเนก้า เข็มที่ 2)
วัคซีนยี่ห้ออื่นให้เป็นไปตามสาธารณสุขกำหนด


ติดต่อสอบถามข้อมูลต่าง ๆ

             สำหรับนักท่องเที่ยวที่สนใจสามารถสอบถามข้อมูลต่าง ๆ เพิ่มเติมได้ที่ ที่ทำการอุทยานแห่งชาติเขาหลวง (น้ำตกกะโรม) โทรศัพท์ 0-7530-0494, 0-7530-0495 หรือ ศูนย์บริการนักท่องเที่ยวน้ำตกกรุงชิง โทรศัพท์ 0-7546-0463 หรือเฟซบุ๊ก อุทยานแห่งชาติเขาหลวง จังหวัดนครศรีธรรมราช 
          ใครที่อยากมาหลงมนตร์เสน่ห์ผืนป่าภาคใต้แห่งนี้ดูสักครั้ง บอกได้คำเดียวเลยว่าคุ้มค่าแก่การมาเยือน แต่มาเที่ยวแล้วอย่าลืมดูแลตัวเอง หมั่นล้างมือบ่อย ๆ รักษาระยะห่าง เพื่อจะได้ห่างไกลจากโควิด 19 และเที่ยวสนุกได้ตลอดทั้งทริป ^ ^

หมายเหตุ : ข้อมูลอาจมีการเปลี่ยนแปลงกรุณาตรวจสอบอีกครั้ง

ขอบคุณข้อมูลและภาพจาก
เฟซบุ๊ก อุทยานแห่งชาติเขาหลวง จังหวัดนครศรีธรรมราช, เว็บไซต์ park.dnp.go.th
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













อุทยานแห่งชาติเขาหลวง จ.นครศรีธรรมราช ผืนป่าต้นน้ำอันสมบูรณ์ในภาคใต้




อัปเดตล่าสุด 2 กุมภาพันธ์ 2565 เวลา 18:20:18
 5,121 อ่าน




top






ที่เที่ยว:
ที่เที่ยว
สถานที่ท่องเที่ยว
ที่ท่องเที่ยว
ทะเล
วัด
ท่องเที่ยว
พิพิธภัณฑ์
กรุงเทพ
เที่ยว
ที่เที่ยวเชียงใหม่


ที่เที่ยวฮิต:
สวนนงนุช
ไอคอนสยาม
ภูกระดึง
เที่ยวเพชรบุรี
กาญจนบุรี
คําชะโนด
เที่ยวเชียงใหม่
พัทยา
ภูทับเบิก
ม่อนแจ่ม


เที่ยวทะเล:
เกาะล้าน
เกาะกูด
เกาะขาม
ระยอง
กระบี่
ชะอำ
เสม็ด
เกาะช้าง
ภูเก็ต
หาดเตยงาม


ที่พัก :
hotels
โรงแรม
ที่พัก
รีสอร์ท
ที่พักเกาะล้าน
ที่พักหัวหิน
ที่พักกาญจนบุรี
ที่พักพัทยา 
ที่พักเขาใหญ่
ที่พักเขาค้อ 


ร้านอาหาร - กาแฟ :
ร้านอาหาร 
บุฟเฟ่ต์
ร้านกาแฟ
ตลาดน้ําอัมพวา
ร้านอาหารเชียงใหม่
ร้านอาหารญี่ปุ่น
คาเฟ่
ร้านกาแฟเชียงใหม่
ร้านกาแฟนครปฐม
อาหารเกาหลี


เรื่องอื่น ๆ  :
ปฏิทินวันหยุด 2565
วันขึ้นปีใหม่ 
วันเด็ก 2565
วันครู 2565
ปฏิทิน 2565
ตรุษจีน 2565
แคปชั่นเที่ยว
วันวาเลนไทน์
เราเที่ยวด้วยกัน 
ดูดวง 2565









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































