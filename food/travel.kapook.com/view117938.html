




รีวิว 44 ร้านอร่อยในเชียงใหม่ ใครไปเที่ยวห้ามพลาด !










































































x close

















travel



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เที่ยวไทย

ทะเล

ภูเขา

เที่ยวกรุงเทพ

ต่างประเทศ

ที่พัก

ร้านอาหาร

ร้านกาแฟ

คลิป




 


travel
ร้านอาหาร






รีวิว 44 ร้านอร่อยในเชียงใหม่ ใครไปเที่ยวห้ามพลาด !




1,055,872อ่าน







0















           วันนี้เราขอเอาใจนักเดินทางที่กำลังวางแผนไป "เที่ยวเชียงใหม่" และเสาะหาร้านอาหารเชียงใหม่อร่อย ๆ เพื่อได้ลิ้มลองรสชาติเจ๋ง ๆ ด้วยการตามบันทึกการเดินทางของ คุณนัวร์ สมาชิกเว็บไซต์พันทิปดอทคอม ที่ได้รีวิว 44 ร้านอร่อยในเชียงใหม่แบบครบถ้วนและกระชับ จากการตระเวนกินมาเกือบหนึ่งปี แต่จะเด็ดดวงขนาดไหนนั้นตามไปชมกันเลยค่ะ






++++++++++++++++++




          จริง ๆ เป็นคนชอบกิน ก็กินมานาน (ซึ่งกินให้วัวตายควายล้มยังไงก็ไม่อ้วน) คิดว่าถึงเวลาแล้วที่น่าจะรีวิวให้คนอื่นได้ไปลองกินตามบ้าง อาจไม่ได้บอกวิธีเดินทางนะครับ แต่สนใจร้านไหนก็ถามต่อหรือดูใน google 
ก็มีพิกัดครับ ขออนุญาตใส่เครดิตนะครับ เพราะบางภาพดองไว้ยังไม่ได้เอาลง 
อาจโพสต์ที่นี่ที่แรก          ปกติลงใน ig : noirny4  ลงภาพอาหารเรื่อย ๆ ครับ เผื่อบางคนอยากเข้าไปดู โอเคไม่เวิ่น เริ่มเลยนะครับ จะแบ่งเป็น 4 โซน          zone 1 "พลาดไม่ได้" (6 ร้าน)          zone 2  "ตัวเมืองรอบใน" (15 ร้าน)          zone 3  "นิมมานฯ" แหล่งรวมของกิน (10 ร้าน)          zone 4 "ตัวเมืองรอบนอก" (13 ร้าน)★-------- เริ่มที่ zone แรก (6 ร้าน) -------- ★1. บุฟเฟ่ต์ของหวานดาราเทวี   : โรงแรมดาราเทวี         
 อันนี้ส่วนตัวชอบมาก ท่านละ 500 บาท/เวลา 2 ชั่วโมง 
เข้าไปนี่เป็นเหมือนสวรรค์ เมนูก็ครีเอทแปลกจากที่อื่น ๆ พอสมควร  
รสชาติระดับคุณภาพเหมือนหน้าตา







2. ก๋วยเตี๋ยวอัญชัน : นิมมานฯ-ถนนศิริมังคลาจารย์ ซอย 9         
 เป็นร้านที่ถ้ามาเชียงใหม่แล้วไม่มาเหมือนมาไม่ถึง 
เป็นเส้นก๋วยเตี๋ยวที่อร่อยมาก ขนาดทานเปล่า ๆ ยังอร่อย แล้วยังไม่พอ !  
ถูกมากกกกกก จานหนึ่ง 40-50 บาท ไม่เกินจากนี้ มากี่รอบคนก็เยอะตลอดเวลา 
แต่เจ้าของร้านยิ้มแย้ม น่ารัก บริการดีมาก 
เป็นอีกร้านที่รู้สึกดีทุกครั้งที่มา          (เมนูตามภาพ : จิ้มแจ่วเส้นอัญชันหมูกรอบ, ก๋วยเตี๋ยวอัญชัน, ข้าวหมูกรอบอัญชัน ทั้งคู่  40-50 บาท)





3. mu\'s katsu : นิมมานฯ ซอย 8-10  (แนะนำให้จอดรถในคอนโดแถวนั้นแล้วเดินออกมา...เจอเลย)         
 ร้านนี้มี wi-fi ด้วยนะ เจ้าของร้านน่ารัก ใจดี อาหารก็ระดับพีค 
คือเอามาเสิร์ฟแล้วจานเท่าบ้าน แต่ทำไมมันถูกมากกกกก ไม่ถึง 100 บาท 
รสชาติเป็นสไตล์ญี่ปุ่น เน้นหมูทอด แล้วก็ถ้าไม่พอใจก็เพิ่มชีสได้ตามใจชอบ 
ใครชอบได้เยอะ ๆ สะใจ แนะนำให้มา          (ตามภาพ : alfredo style katsu, ข้าวแกงกะหรี่หมูสันในเพิ่มชีส 80-90 บาท)



4. the volcano : หลังมหาวิทยาลัยเชียงใหม่ แนะนำให้เปิดแผนที่ดู ถ้าคนต่างถิ่นจะสังเกตยากมาก         
 เป็นร้านของหวานในตำนานที่อยากให้ไปเปิดในกรุงเทพฯ ที่สุด 
ส่วนตัวชอบมากกว่าทุกร้านในกรุงเทพฯ อีก เพราะของอร่อย ราคาถูก 
ร้านนี้มีทั้งเมนูปกติแล้วก็เมนูที่ให้ลูกค้ามิกซ์กันเอาเอง 
โดยจะมีใบกรอกมาให้ว่าอยากได้ขนมปังแบบไหน ท็อปปิ้งแบบไหนบ้าง          ตามภาพ : greentea tokyotower 89 บาท, french toast+น้ำผึ้ง+ท็อปปิ้งผลไม้+ไอศกรีม cookie & cream 95 บาท)



5. สถานีสูตรเตี๋ยว : กาดจริงใจ          ร้านนี้มีหลายเมนู แต่ที่ไปทุกครั้งแล้วกินตลอด คือ ก๋วยเตี๋ยวชีส ชีสแผ่นใหญ่รสเข้ากันกับก๋วยเตี๋ยว กลมกล่อมมากกกกกกก           (ตามภาพ : ก๋วยเตี๋ยวชีสหมูบะช่อ 70 บาท)

6. เตี๋ยวต้มยำไข่หวาน : ประตูสวนดอก          เป็นก๋วยเตี๋ยวที่ได้แรงบันดาลใจมาจากซองมาม่าเหรอ !? ของสดทีเดียว รสชาติก็อร่อยดี ชามใหญ่คุ้มเกินราคา          (ตามภาพ : เตี๋ยวต้มยำทะเลรวมมิตรไข่หวาน  40 บาท)

★ -------- zone 2 "ตัวเมืองรอบใน" (15 ร้าน) -------- ★1. ice hub : กาดจริงใจ (ที่เดียวกับสถานีสูตรเตี๋ยวชีส มันแทบจะติดกัน แนะนำให้เอานี่เป็นของหวาน)         
 น้ำแข็งรสนมหวานมัน นุ่มลิ้นมาก ตัดกับสตรอว์เบอร์รี 
(หรือมะม่วงก็แล้วแต่สั่ง) เปรี้ยวนิด ๆ มีพุดดิ้งนมที่มัน ๆ กว่าน้ำแข็ง =
 ผสมกัน 3 อย่าง คือดีมากกกกกก อยากให้ลอง          (ตามภาพ : strawberry ice lava , mango ice lava 70-80 บาท)



2. ไข่ป่าม : ถนนคนเดิน มีเฉพาะวันอาทิตย์          เป็นไข่ปิ้งในใบตองแต่ใส่พวกไข่มดแดงและเห็ดเข้าไป กลิ่นนี่หอม ๆ กินร้อน ๆ ฟินมากกกกกก (15-20 บาท)

3. rock me burger : ถนนลอยเคราะห์ (หน้าโรงแรมเรือนระมิงค์) หาที่จอดยากมาก...จงอดทน         
 แฮมเบอร์เกอร์สไตล์อเมริกันที่จัดจานสวยมากกกกกก เหมือนจงใจว่า "เฮ้ย ๆ 
นี่จัดไว้ให้ถ่ายรูปนะ ถ่ายดิ” รสชาติไปทางฝรั่ง 
แต่ผสมรสชาติแบบไทยได้ลงตัวทีเดียว อย่างเช่น ตามภาพคืออันนรกกับสวรรค์ 
อันนรกก็จะเป็นไส้กะเพรา+ไข่ดาว  รสเหมือนกินกะเพราไข่ดาวจัดจ้านมาก ๆ          (ตามภาพ : rocking in hell, rocking on heaven 180-200 บาท)



4. ลูกชิ้นลุงสวน : หลังโรงเรียนปรินส์รอยแยลส์วิทยาลัย ขายตอนเย็น ๆ         
 เป็นลูกชิ้นขายหน้าโรงเรียนแบบเด็ก ๆ ซื้อ 
แต่ขึ้นชื่อจนคนรู้จักทั้งจังหวัด เขาจะต้มสด ๆ แล้วมีน้ำจิ้ม 
เราก็จิ้มหน้าร้านเลย เสร็จก็จ่ายตังค์ (10-20 บาท)

5. into the woods cafe : ข้างร้านอ๋องทิพย์รส ประตูช้างเผือก         
 ร้านธีมเทพนิยาย เข้าไปเหมือนอยู่อีกโลกหนึ่ง ใครเป็นพวกชอบแนว ๆ 
ดิสนีย์น่าจะชอบ อาหารก็ดูสดใสตามธีมร้าน รสชาติไม่โดดเด่นมาก 
แต่ถือว่าอยู่ในระดับอร่อย          (ตามภาพ : key limepie, vanilla roll 80 -90 บาท)



6. ais : creative and meeting place : ห้าง maya (ใกล้ gth store)         
 ไม่ใช่ร้านอาหาร แต่มันคือสถานที่อ่านหนังสือที่พีคมาก ดีไซน์สวยงาม 
ใครจะเข้าก็ได้นะไม่จำกัด (อยากให้มาเปิดในกรุงเทพฯ มากกกกก) อาหารอร่อยดี 
เน้นของหวาน ถ้าซื้ออาหารจะได้รหัส wi-fi 2 ชั่วโมงด้วย          (ตามภาพ rainbow crepe 50-60 บาท)



7. shibuya soft : ห้าง maya (ใต้ดิน)         
 ชาเขียวหอมมาก ขมนิด ๆ แต่อร่อย รสนมก็อร่อยนะ (มี 2 รส) รสชาติแปลกมาก 
ไม่เหมือนนมหรือชาเขียวทั่วไป ชอบมาก...มาเปิดที่กรุงเทพฯ ละนี่ร้านนี้          (ตามภาพ : greentea softcream 60-70 บาท)

8. mac café by orange : ถนนห้วยแก้ว (ก่อนถึงมหาวิทยาลัยเชียงใหม่)         
 เป็นร้านนั่งชิล  ตกแต่งสไตล์เก่า ๆ พวก hipster น่าจะชอบ อาหารอร่อยมาก 
ราคาไม่แพงด้วย ส่วนพวกเค้กบางทีก็เปลี่ยนเมนูไปเรื่อย ๆ แล้วแต่ช่วง          (ตามภาพ rainbow crepe 80 บาท)

9. โรงแรม shangrila          
เป็นบุฟเฟ่ต์นานาชาติ เด่น ๆ คืออาหารทะเลที่มี (ขา) ปูอลาสก้าด้วย 
เขามาเติมเรื่อย ๆ ไม่ปล่อยให้ขาดช่วงเลย ของอื่น ๆ ก็มีนานาชาติทั่ว ๆ ไป 
มีขาแกะด้วย แต่ว่าไม่ได้ถ่ายมาอะครับ กินมาหมดละ 
แต่ที่ฟินคือพวกของทะเลนี่แหละ สดเหมือนไปภาคใต้เลย (หัวละประมาณ 1,200 
บาทครับ)





10. ร้านไข่กระทะเลิศรส : ถนนพระปกเกล้า (จอดรถในวัดแถวนั้นนะ หาที่จอดยากมาก)         
 เป็นร้านนรกที่มา 3-4 รอบกว่าจะได้กิน เพราะถอดใจหาที่จอดรถไม่ได้เลย หาดี
 ๆ นะครับ แต่พอได้กินก็คุ้มจริง ๆ เพราะอร่อยสมชื่อร้าน 
เป็นไข่กระทะที่อร่อยสุดตั้งแต่กินมาเลย ต้องมาลองเอง          (ตามภาพ : เซตไข่กระทะ, ขนมปัง, น้ำส้ม, มาม่าซูเปอร์ ราคาไม่แน่ใจครับลืม แต่ถูกทุกอย่างไม่เกิน 80 บาท)

11. sakamotoya : แถวร้านไข่กระทะ 
ลองถามคนแถวนั้นดูสะดวกกว่า (แต่ร้านนี้ต้องสังเกตจริง ๆ 
เพราะแทบไม่เห็นหน้าร้าน มีบูธรถทัวร์อยู่)          เจ้าของร้านเป็นคนญี่ปุ่น ฟังไทยยังงง ๆ เลย แต่บริการดีมาก หน้าตางั้น ๆ แต่อร่อยเกินคาด รสชาติเป็นแนวญี่ปุ่น          (ตามภาพ : bindo greentea  70-80 บาท)

12. ai sushi : ถนนห้วยแก้ว ตรงข้ามปั้ม shell         
 จอดรถในปั๊มได้เลยครับ เป็นร้านอาหารญี่ปุ่น ราคาไม่แพง 
มีปลาดิบอะไรด้วยเหมือนร้านทั่วไป แต่ที่ชอบมาก คือ สลัดปลาซาบะ, 
ปลาแซลมอนย่าง อร่อยมากกกกกก ถูกด้วย แค่ 100 บาทนิด ๆ 
รวมกับน้ำมันจากปลาแล้วกรอบอร่อยมาก ราคาเมนูอื่นก็กลาง ๆ 60-25 บาท 
แล้วแต่จานครับ





13. อ๋องทิพย์รส : ประตูช้างเผือก          
ร้านขึ้นชื่อด้านก๋วยเตี๋ยวน้ำใส+ลูกชิ้นปลาลูกเล็ก ๆ 
น้ำซุปกระดูกหมูที่นี่หอมมากกกกก กินสบาย ๆ ตอนดึก ๆ ไม่หนักท้อง 
มาสิงแทบทุกคืน ราคาถูกด้วย          (ตามภาพ : ก๋วยเตี๋ยวน้ำใสลูกชิ้น 35 บาท)

14. ตลาดช้างเผือก : ในเมือง เปิดตี 1         
 (ตามภาพ : ห่อละ 20 บาท, 10 บาทตามลำดับ) แต่ได้เยอะ+อร่อย รสชาติแนว ๆ 
ต้นตำหรับแม่ค้า มีเอกลักษณ์ เหมาะสำหรับหิวตอนดึก ๆ แล้วออกมากิน

15. local cafe : ข้างห้าง maya ออกจากห้าง ตรงมาโซนคุณตันจะเจอต้นไม้ยักษ์ ร้านนี้มีแมวยักษ์หน้าร้าน         
 เป็นร้านที่ตกแต่งได้บรรยากาศดีมาก เหมาะสำหรับนั่งชิล ๆ 
แล้วสั่งอาหารกินเรื่อย ๆ ทั้งบรรยากาศและอาหารจะเป็นแนวหรูหรา 
แต่ผสานความเป็นพื้นบ้านของภาคเหนือได้ลงตัว          (ตามภาพ : 
เค้กแตงโม 95 บาท, เค้กฟักทอง 90 บาท, caramel nutty 13 บาท, apple mania 
95 บาท, มาม่าเกาหลีไข่ตู้ม 135 บาท, ข้าวเทมปุระไส้อั่ว 165 บาท, melon 
mania 165 บาท)













          ทำไมทีอันนี้จำราคาแม่นใช่มะ ? อ๋อออออ...ผมถ่ายเมนูมา 55 ★ -------- zone 3  "นิมมานฯ"  แหล่งรวมของกิน (10 ร้าน) -------- ★1. ยิ้มหมี่เตี๋ยว : นิมมาน 15 ใกล้ fruiturday         
 โปรดสังเกตขนาดช้อนเทียบกับขนาดจาน แล้วจะรู้ว่าโคตะระพ่อโคตะระแม่จานใหญ่
 เป็นร้านที่ชอบมาก เพราะจานเดียวแต่ได้ทุกอย่างแบบสะใจจริง ๆ 
ทั้งเส้นข้าวซอย, หมู, แคปหมู, ไข่ต้ม, เส้นหมี่ แล้วรสชาติก็ไม่ต้องพูดถึง
 อร่อยมากกกกกกกกกกกกกก

          ถ้ารู้ตัวว่ากินจุแบบเจ้าของกระทู้แนะนำให้ลองครับ 
ฟินมาก หลอกเพื่อน ๆ ไปกินด้วยก็ได้ เพราะเขาจะกินกันไม่หมด 55 
จะได้เก็บให้ ถือว่าฟิน 2 ต่อ 5555          (ตามภาพ : รุมยิ้ม 75 บาท)

2. montblanc : ติดถนน ใกล้ dolcetto \'cafe          ของหวานรสชาติดีชนะที่กรุงเทพฯ หลายแห่ง ถ้าเทียบกับรสชาติถือว่าราคาถูกมาก (ชิ้นละ 60-70 บาท)



3. fruiturday : นิมมานฯ 13-15          ร้านสายผลไม้ที่ดูก็รู้แล้วว่าเมนูต้องเน้นผลไม้ แต่มันดีมาก แต่ละเมนูครีเอททีเดียว          (ตามภาพ : fruit salad, พุดดิ้งมะพร้าว 90-130 บาท)



4. dolcetto \'cafe          
ร้านนี้มีหนังสือให้อ่านด้วย ออกฮิปสเตอร์นิด ๆ ร้านเล็ก จุคนได้ไม่มาก 
นี่ตัวขึ้นชื่อของร้าน เป็นบานอฟฟี่ อร่อยมาก กินแบบไม่อยากให้หมดชิ้น          (ตามภาพ : บานอฟฟี่ 100-120 บาท)

5. sumo sushi : นิมมานฯ 11 กลางซอย          ร้านอาหารญี่ปุ่นรสชาติโอเคทีเดียว ของขึ้นชื่อก็ 2 ตัวนี้แหละ เป็นโรล          (ตามภาพ : caterpillar maki, sumo maki 150-160 บาท)



6. โรตี gu : นิมมานฯ 3 ติดถนนใหญ่ เปิดดึกมากถึงตี         
 ร้านเทพเจ้าอีกร้านของเชียงใหม่  ไปทีไรก็คนเต็ม เต็ม และเต็มมมมมม !!! 
คือตอนแรกไม่อยากไปเลย  แบบโรตีอะไรเนี่ย ก็คงทั่วไปแหละ กากแน่เลย 
กินแถวบ้านก็ได้ แต่พอไป โอ้โห ! โรตีที่กิน ๆ 
มาในชีวิตนี่ตายเรียบทุกร้านครับ          (ตามภาพ : 
โรตีครีมฝอยทอง, โรตีกะเพราชีส, โรตีแฮมชีส อันหลังสุดนี้ต้องลอง พีคจริง ๆ
 มันมากกกก สำหรับคนชอบมัน ๆ 80-90 บาท)





7. ก๋วยเตี๋ยวหลุดโลก : ซอยศิริมังคลาจารย์ 13          ร้านนี้เน้นชามใหญ่ยักษ์ แต่ราคาถูก  รสชาติกลมกล่อม ดีมากกกกกกกก  อยากให้ลองจริง ๆ           (ตามภาพ : บะหมี่แห้ง หมูหวานไข่เค็ม, ก๋วยเตี๋ยวหลุดโลก + หมูนุ่มลวกจิ้มซีฟู้ด  ราคา 70-80. บาท )



8. ข้าวซอยนิมมาน : นิมมาน 7          ร้าน
ข้าวซอยขึ้นชื่อของเชียงใหม่ มีแต่ดารามากิน อยากเจอดารามาที่นี่ 
รสชาติก็อร่อยตามสไตล์ภาคเหนือแท้ ๆ  ข้าวซอยมีให้เลือกท็อปปิ้งอร่อย ๆ 
หลายแบบทีเดียว          (ตามภาพ : ข้าวซอยไส้อั่ว 85 บาท, ข้าวซอยใส่ท็อปปิ้งไส้อั่ว ปลาหมึก บลา ๆๆ 100 บาทนิด ๆ) 9. baking mania : ซอย 13 อยู่ในโรงแรม artel เล็ก ๆ ไม่มีชื่อร้านเลย           ต้องสังเกตโรงแรมอย่างเดียวเลย (เดินมาจากก๋วยเตี๋ยวอัญชันก็ได้) ร้านนี้อร่อยรองจากดาราเทวีละ ชอบส่วนตัว อร่อยมากครับ         
 (ตามภาพ : mango roll crape เป็นโรลเครปที่อร่อยมากที่สุดตั้งแต่กินมา 
อร่อยกว่าร้านดัง ๆ หลายร้านอีก ทุกอย่างดีงาม ลงตัวไปหมด 90 บาท mango 
crepecake นี่ก็อร่อย เข้มข้น มีเนื้อมะม่วงข้างใน ฟิน 90 บาท)



10. คั่วไก่นิมมาน : นิมมานฯ 17          คั่วไก่อร่อยเทพอีก 1 ร้าน ขึ้นชื่อของเชียงใหม่          (ตามภาพ : ก๋วยเตี๋ยวคั่วไก่อบไข่กระทะร้อน 80-100 บาท)

★ --------  zone 4 "ตัวเมืองรอบนอก" (13 ร้าน) -------- ★1. บิ๊กหมี่ บะหมี่ขั้นเทพ : ช้างเผือก ลึกลับมากนอกเมือง เอา gps ไปเถอะคับ 18.8091098, 98.9616371         
 คือมันจะมีจานยักษ์ใบหนึ่งที่ใส่มาทุกอย่าง ก็แล้วแต่ใครจะเลือกกินอะไร 
เอามาใส่ในถ้วยตัวเอง มีน้ำซุปให้ ก็เอากินด้วยกันได้เลย จานหนึ่งกินได้ 
3-4 คน ใครไปเชียงใหม่กันเยอะ ๆ ก็แนะนำให้ไปกิน เพราะอร่อยจริง 
บริการดีด้วยคับ ถ้าเช็กอินก็แถมโน่นแถมนี่ เลือกได้ด้วยนะจะเอาอะไร          (ตามภาพ : บิ๊กหมี่ 80-90 บาท ฟังไม่ผิดหรอกครับ เท่านี้จริง ๆ ขนาดใหญ่ขึ้นมาอีกก็แค่ 120 บาท)

2. คุณหมอ kcuizine : central festival chiangmai          เป็นร้านอาหารสบาย ๆ ที่ (ช่วงหนึ่ง) มาฝากท้องได้ทุกวัน คนไม่ค่อยเยอะมาก นั่งได้นาน ๆ อาหารก็ไม่แพง+อร่อย          (ตามภาพ : สลัดปลาดอลลี่, ก๋วยเตี๋ยวคั่วไก่กระทะร้อน, ข้าวหมูทอดซอสมะนาว 100-150 บาท)





3. mix restaurant & bar : central festival chiangmai มันก็ไม่นอกเมืองมากหรอกครับ แต่มันขับออกมาไกล         
 เป็นร้านแนวนั่งชิลกึ่งผับ อาหารเป็นแนวฟิวชั่น ตกแต่งหรูหรา 
แต่อาหารมันถูกมากกกกกกก (ทำไมกรุงเทพฯ ไม่มีแบบนี้บ้างงงงง t^t) 
ถ้าเป็นกรุงเทพฯ ร้านแบบนี้คง 1,000 บาท up          (ตามภาพ : spaghetti carbonara+ไข่ออนเซ็น 170-180 บาท, global warming 320 บาท)





** เพิ่มเติม mix no.7 มีที่นิมมานฯ ซอย 1, ห้างพรอมเมนาด้า, terminal 21 ก็มีครับ4. บ้านกระต่าย แอดเวนเจอร์ : ตามป่าเขาลำเนาไพร บลา ๆ         
 เป็นสถานที่ที่ขึ้นชื่อ น่าจะเคยได้ยินกันมาบ้างครับ 
ที่ว่าทานข้าวไปเอาเท้าแช่น้ำให้ปลาตอด ๆ ไปด้วย มีแต่อันนี้แหละ 
แก้วเท่าบ้านซึ่งเริ่มมาฮิตแถวกรุงเทพฯ กันบ้างแล้ว แต่ที่นี่รสชาติโอเคเลย
 เขาชงเข้มข้นจริง          (ตามภาพ : กาแฟถัง 80 บาท)

5. story house : ลึกลับเหมือนกัน แถว ๆ ข้าวต้มย้ง แล้วเข้าซอยอะไรเยอะแยะไม่แน่ใจครับ         
 เป็นร้านที่จัดได้สวยมาก พื้นที่ร้านเล็กมาก 1 คูหา แต่สามารถทำให้เป็น 2 
ชั้น เหมือนห้องใต้หลังคาในหนังฝรั่งได้ บรรยากาศดี มีหมอน มีโต๊ะไม้ 
มีตุ๊กตา นั่งได้เป็นวัน เมนูของหวานประหลาด ๆ แปลกใหม่สุด ๆ  
รสชาติไม่ได้ดีเว่อร์วังอะไรมาก แต่ก็ถือว่าอร่อยโอเคให้ผ่าน รวม ๆ 
แล้วชอบมาก อยากให้ไปนั่งกันจริง ๆ          (ตามภาพ :  matcha lava, strawberry lava, chocolate lava 130-140 บาท)





6. ส้มตำอุดร : ใกล้โรงแรมดาราเทวี (ที่มีบุฟเฟ่ต์เค้ก)          จากชื่อร้านนี่คงรู้นะครับว่าอร่อยสไตล์อีสานจริง ๆ แต่มาเปิดเชียงใหม่ 55          (ตามภาพ : ตำถาด จำไม่ได้จริง ๆ แต่จำได้ว่าถูกแล้วอิ่มด้วย ประมาณ 80-140 บาท นี่แหละ)

7. i like ice cream : ทั่วเชียงใหม่ หลายสาขา         
 เป็นร้านไอศกรีมโฮมเมดที่รสชาติอร่อย+ถูกมากกกกกก (อร่อยทุกรสจริง ๆ) 
รสชาติที่แนะนำ คือ ชีส, เมลอน, สีฟ้า ๆ ก็อร่อยครับ แล้วที่พีคมากคือ  
black toast ของที่นี่ มันเป็นขนมปังสีดำที่ราดคาราเมล คือโอ้โห !! 
อร่อยแบบฮันนี่โทสทุกชนิดในโลกสยบแทบเท้า แล้วคือถูกมากกกกกกก 
แถมร้านตกแต่งสวยมาก มาแนวศิลปะ (ติดใจร้านนี้มาก ส่วนตัวกินเกิน 10 ครั้ง)          (ตามภาพ : เน้นไอศกรีมชีส+แบล็คโทส มีหลายรูปแบบครับ 80-120 บาท)







8. ไก่ทอดเที่ยงคืน (เปิด 22.00-04.00 น.)         
 ร้านในตำนานของเชียงใหม่ บรรยากาศแบบพื้นบ้านเมืองเหนือ 
มาเกือบทุกคืนแต่ไม่ค่อยได้ถ่าย เพราะร้านไม่มีไฟ !!! และมืดมาก 
(ถ่ายเห็นได้แค่นี้ก็บุญแล้ว !) น้าตาอาหารกะโหลกกะลา 
แต่รสชาติอร่อยมากแบบต้นตำรับ          (ตามภาพ : น้ำพริกแดงจิ้มกับข้าวเหนียว+ไข่ต้ม+ไส้อั่ว+หมูทอดฟินมาก 120- 150 บาท สั่งเป็นอย่าง ๆ มากินด้วยกัน)

9. ก๋วยเตี๋ยวต้มยำไข่ : แถวส้มตำอุดร, ดาราเทวีบุฟเฟ่ต์          ปลาหมึก-กุ้ง ตัวใหญ่เคี้ยวนุ่ม ๆ หนึบ ๆ มีไข่ออนเซ็น น้ำซุปอร่อย คุ้มเกินคุ้ม          (ตามภาพ : ก๋วยเตี๋ยวต้มยำไข่ทะเลกุ้ง-ปลาหมึก 45 บาท เท่ากัน)



10. ร้านอาหารหอ a4 residence : สันทราย         
 เป็นร้านอาหารตามสั่งหอพักธรรมดา แต่คนทำเป็นคุณป้าสไตล์สาวเหนือพื้นบ้าน 
อาหารเลยเป็นต้นตำหรับที่อร่อยมาก ไม่มีใน wongnai 
แต่ถ้าไปลองได้ก็ลองเถอะครับ อร่อยจริง ๆ          (ตามภาพ : ข้าวผัดน้ำพริก+เอ็นไก่ทอด+ไข่เจียวชะอม 40 บาท เท่านั้น)

11. รถเข็นขายไอศกรีมขนมปัง : (เจอแถว) สันทราย         
 อันนี้ต้องสุ่มหาเหมือนพวกโปเกมอนหมา 3 เทพ ที่มันจะวิ่งไปเรื่อย ๆ 
ทั่วทวีป ส่วนใหญ่พบได้บริเวณชานเมืองครับ ตอนเจอนี่ดีใจมากกกกกกกก 
เพราะตั้งแต่เกิดมาเคยกินไม่ถึง 5 ครั้ง           (ตามภาพ : ไอศกรีมขนมปัง 10 บาท)

12.ข้าวต้มย้ง : 4 แยกถนนหลังมหาวิทยาลัยเชียงใหม่         
 ร้านข้าวต้มโต้รุ่งที่ไปกี่รอบก็เต็มเหมือนโรตี gu 
มาสไตล์เดียวกันคือของอร่อยจริง คนเต็มตลอด ไม่มีว่าง ส่วนตัวชอบคอมโบ 3 
อย่างนี้มาก ปลาหมึกผัดผงกะหรี่+ผัดผักบุ้งหมูกรอบ+ หมูหวาน เจอเข้าไปดึก ๆ
 นี่อิ่มสบายท้อง พร้อมนอนแน่ ๆ ครับ          (ตามภาพ : ข้าวต้ม+กับข้าว  อย่างละ 20-40 บาท ทั่วไปครับ)

13. ดิบดี sushicafe : กาดจริงใจ ที่เดียวกับ ice hub, สถานีสูตรเตี๋ยวที่มีชีส          
 ร้านนี้อร่อยดี เมนูครีเอท แต่ถ้านั่งกลางวันแอบร้อน เพราะไม่มีแอร์ 
ข้าวแกงกะหรี่ (วันที่ผมไปกิน) ข้าวแอบแข็งไปนิดครับ ส่วนซูชิก็โอเค          (ตามภาพ : sushi 100 บาทนิด ๆ, ข้าวแกงกะหรี่แพนด้า 90-100 บาท)



** ป.ล. อันนี้มันต้องอยู่ตัวเมืองรอบในนี่ พอดีลืมร้านนี้ไปเลยเอามาใส่ตรงนี้แทน ขออภัยนะครับ > <          โอเคครับ จบแล้ว 4 โซน ขออภัยด้วยนะครับที่ราคาไม่แม่นเลย 
แต่ประมาณนี้แหละ ใครจะเพิ่มเติมร้านไหนเอาเลยครับ สงสัยร้านไหน อย่างไร 
ถามเพิ่มเติมได้ครับ เดี๋ยวตอบให้นะ ขอบคุณที่มาชมครับ ^__^

หมายเหตุ : อัพเดทข้อมูลล่าสุดเมื่อเวลา 11.10 น. วันที่ 9 มิถุนายน 2558

 
ขอขอบคุณข้อมูลและภาพประกอบจาก คุณนัวร์ สมาชิกเว็บไซต์พันทิปดอทคอม,  ig @noirny4 และ aroii.tv/noirny4   


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






รีวิว 44 ร้านอร่อยในเชียงใหม่ ใครไปเที่ยวห้ามพลาด !





อัปเดตล่าสุด 28 กันยายน 2560 เวลา 18:08:51
 1,055,872 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





ที่เที่ยว:
ที่เที่ยว
สถานที่ท่องเที่ยว
ที่ท่องเที่ยว
ทะเล
วัด
ท่องเที่ยว
พิพิธภัณฑ์
กรุงเทพ
เที่ยว
ที่เที่ยวเชียงใหม่


ที่เที่ยวฮิต:
สวนนงนุช
ไอคอนสยาม
ภูกระดึง
เที่ยวเพชรบุรี
กาญจนบุรี
คําชะโนด
เที่ยวเชียงใหม่
พัทยา
ภูทับเบิก
ม่อนแจ่ม


เที่ยวทะเล:
เกาะล้าน
เกาะกูด
เกาะขาม
ระยอง
กระบี่
ชะอำ
เสม็ด
เกาะช้าง
ภูเก็ต
หาดเตยงาม


ที่พัก :
hotels
โรงแรม
ที่พัก
รีสอร์ท
ที่พักเกาะล้าน
ที่พักหัวหิน
ที่พักกาญจนบุรี
ที่พักพัทยา 
ที่พักเขาใหญ่
ที่พักเขาค้อ 


ร้านอาหาร - กาแฟ :
ร้านอาหาร 
บุฟเฟ่ต์
ร้านกาแฟ
ตลาดน้ําอัมพวา
ร้านอาหารเชียงใหม่
ร้านอาหารญี่ปุ่น
คาเฟ่
ร้านกาแฟเชียงใหม่
ร้านกาแฟนครปฐม
อาหารเกาหลี


เรื่องอื่น ๆ  :
ปฏิทินวันหยุด 2565
วันขึ้นปีใหม่ 
วันเด็ก 2565
วันครู 2565
ปฏิทิน 2565
ตรุษจีน 2565
แคปชั่นเที่ยว
วันวาเลนไทน์
เราเที่ยวด้วยกัน 
ดูดวง 2565









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































