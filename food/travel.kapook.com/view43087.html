




ที่พักหัวหิน ติดทะเล ที่พักหัวหินราคาถูก เหมาะไปพักผ่อนวันหยุด











































































x close

















travel



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เที่ยวไทย

ทะเล

ภูเขา

เที่ยวกรุงเทพ

ต่างประเทศ

ที่พัก

ร้านอาหาร

ร้านกาแฟ

คลิป




 


travel
ที่พัก






ที่พักหัวหิน ติดทะเล ราคาถูก แต่นอนสบาย ไว้ไปชิลวันหยุด




1,753,582อ่าน







0















          ที่พักหัวหินติดทะเล ราคาถูก แต่วิวสวย ทำเลดีมีที่ไหนบ้าง วันนี้เรามีที่พักหัวหิน ราคาถูกแค่หลักร้อยไปจนถึงพันต้น ๆ มาฝาก  








           อยากจะหลบไปพักผ่อนชาร์จแบตฯ ให้ตัวเองแถว ๆ ริมทะเลให้ชื่นใจ แน่นอนว่าใคร ๆ ก็ต้องคิดถึง "หัวหิน" จังหวัดประจวบคีรีขันธ์ เมืองท่องเที่ยวชายทะเลที่อยู่ห่างจากกรุงเทพฯ 
เพียงแค่อึดใจเดียวเท่านั้น ยิ่งถ้าได้ที่พักหัวหินราคาถูกติดทะเล 
หรือที่พักหัวหินราคาประหยัดด้วยละก็ คงจะยิ่งดี...จริงไหม ? 
เพราะจะได้สบายทั้งใจ สบายทั้งกาย แถมยังสบายกระเป๋าอีกด้วย (อิอิ) วันนี้กระปุกดอทคอมเลยขอแอบกระซิบว่าที่พักหัวหินราคาถูกนั้นมีอยู่จริงจ้า
 แถมยังเป็นที่พักหลักร้อยไปจนถึงหลักพันต้น ๆ เสียด้วย นั่นแน่ ! 
อยากรู้แล้วใช่ไหมว่าจะมีที่ไหนบ้าง ถ้าอย่างนั้นอย่ารอช้ารีบตามไปดูกันเลย

ที่พักหัวหินราคาถูกติดทะเล 1. ฟูเลย์ เกสท์เฮ้าส์
ภาพจาก fulayhuahin.net
         
 เกสท์เฮ้าส์ริมทะเลที่เปิดโอกาสให้คุณได้รับลมทะเลแบบเต็มที่ 
เป็นที่พักราคาถูกติดทะเลยอดฮิต เพราะมีทั้งห้องแอร์และห้องพัดลมให้เลือก 
แถมยังสามารถมองเห็นวิวทะเลได้แบบชิล ๆ 
มีลมพัดโชยให้ได้กรุ่นกลิ่นไอทะเลเป็นระยะ ห้องพักตกแต่งอย่างเรียบง่าย 
มีผ้าขนหนูและน้ำดื่มไว้บริการ 
แต่อาจจะต้องเตรียมสบู่และแชมพูไปเผื่อไว้ด้วยนะ 
ราคาของห้องพักก็จะแตกต่างกันอยู่นิดหน่อย แต่ที่แน่ ๆ 
มีห้องราคาหลักร้อยให้พักแน่นอน...คอนเฟิร์ม !          ที่ตั้ง : เลขที่ 110/1 ถนนนเรศดำริห์ ตำบลหัวหิน อำเภอหัวหิน จังหวัดประจวบคีรีขันธ์          โทรศัพท์ : 0 3251 3145          เว็บไซต์ : fulayhuahin.net          ราคาเริ่มต้น : 550 บาท (ห้องพัดลม), 1,050-2,200 บาท (ห้องแอร์) ไม่รวมอาหารเช้า 2. ทอ.บ่อฝ้าย (บ้านพักสวัสดิการทหารอากาศ)
ภาพจาก borfai-rtaf.com
         
 ที่พักหัวหินราคาถูกที่ดูแลโดยส่วนราชการ 
ซึ่งเป็นบ้านพักสวัสดิการทหารอากาศที่เปิดให้คนทั่วไปเข้าพักได้ในราคาเบา ๆ
 มีให้เลือกทั้งแบบบังกะโลและอาคารที่สามารถมองเห็นวิวทะเลได้เลย 
เหมาะกับคนที่มีญาติเป็นทหาร ตำรวจ เพราะจะได้ส่วนลดพิเศษ 
ส่วนบุคคลทั่วไปจะราคาสูงกว่านิดหน่อย ที่สำคัญคือรับรองความปลอดภัยแน่นอน          ที่ตั้ง : ที่พักอาคารสวัสดิการ ทอ.บ่อฝ้าย อำเภอหัวหิน จังหวัดประจวบคีรีขันธ์          โทรศัพท์ : 08 6378 1418, 0 3265 3061, 0 3265 3065-6          เว็บไซต์และเฟซบุ๊ก : borfai-rtaf.com, อาคารที่พักสวัสดิการ ทอ. บ่อฝ้าย          ราคาเริ่มต้น : ประเภทห้องพักแบบคอนโด เริ่มต้น 800 บาท (เฉพาะทหารอากาศและครอบครัว), 1,000 บาท (ทหารบก ทหารเรือ และตำรวจ), 1,400 บาท (บุคคลทั่วไป) ราคานี้ไม่รวมอาหารเช้า 3. โคโคนัท บัดเจ็ต แอนด์ บูทีค หัวหิน

          โคโคนัท บัดเจ็ต แอนด์ บูทีค หัวหิน (coconut budget & boutique hua hin) ที่พักราคาประหยัด ตกแต่งสไตล์ loft ตั้งอยู่ใจกลางเมืองหัวหิน ห่างจากตลาดโต้รุ่งเพียง 3 นาที หรือ 200 เมตร ห่างจากทะเลประมาณ 800 เมตร ราคาเริ่มต้นเพียง 790 บาท เดินทางสะดวก ติดถนนเพชรเกษม ใกล้ท่ารถตู้ 500 เมตร มีบริการให้เช่ามอเตอร์ไซค์ สะดวกสบายสำหรับผู้ที่ไม่ได้นำรถส่วนตัวมา สำหรับผู้ที่มีรถส่วนตัว สามารถจอดรถได้ในที่จอดรถในร่มชั้นใต้ดินฝั่งตรงข้ามโรงแรม ภายในอาคาร pure plaza มีรปภ. 24 ชั่วโมง 







          ห้องพักจำนวน 15 ห้อง มี 5 ชั้น มีลิฟต์โดยสาร ประตูห้องพักใช้ระบบคีย์การ์ดทุกห้อง แต่ละชั้นตกแต่งด้วยสีที่แตกต่างกัน ห้องพักมี 4 ประเภท ได้แก่ standard, superior, family และ deluxe room อีกทั้งยังฟรี wi-fi / ฟรีอาหารเช้า (ชา กาแฟ ขนมปัง) พร้อมสิ่งอำนวยความสะดวกภายในห้องพักอย่างครบครัน อาทิ แอร์ น้ำอุ่น เคเบิลทีวี ไดร์เป่าผม ลำโพงบลูทูธ ตู้เย็น เป็นต้น          ที่ตั้ง : 40/7 ถนนเพชรเกษม ตำบลหัวหิน อำเภอหัวหิน จังหวัดประจวบคีรีขันธ์          โทรศัพท์ : 032-515799, 061-9542245          line id : coconutbb          เว็บไซต์และเฟซบุ๊ก : coconuthuahin.com          ราคาเริ่มต้น : ห้อง standard (1-2 คน) วันอาทิตย์-พฤหัสบดี ราคา 790 บาท วันศุกร์-เสาร์ 990 บาท รายเดือน 15,000 บาท, ห้อง superior single (1-2 คน) วันอาทิตย์-พฤหัสบดี ราคา 890 บาท วันศุกร์-เสาร์ 1,090 บาท ห้อง superior family (3-4 คน) วันอาทิตย์-พฤหัสบดี ราคา 990 บาท วันศุกร์-เสาร์ 1,190 บาท และห้อง deluxe (1-2 คน) วันอาทิตย์-พฤหัสบดี ราคา 1,090 บาท วันศุกร์-เสาร์ 1,290 บาท4. บลูเวฟ หัวหิน
ภาพจาก huahinbluewave.co.thภาพจาก huahinbluewave.co.th ภาพจาก huahinbluewave.co.th
          บลูเวฟ หัวหิน ที่พักสุดเงียบสงบบนอ่าวตะเกียบ ตั้งอยู่ติดกับทะเล เดินเพียงไม่กี่ก้าวก็ได้สัมผัสกับท้องทะเลกว้างใหญ่ ให้บริการที่พักแบบโรงแรม ห้องพักตกแต่งในสไตล์โมเดิร์น กว้างขวาง สีสันสบายตา เพียบพร้อมไปด้วยสิ่งอำนวยความสะดวกมากมาย อาทิ ทีวีจอแอลซีดี อินเทอร์เน็ตไร้สาย โซฟา ไดร์เป่าผม ของใช้ภายในห้องน้ำ มินิบาร์ ฯลฯ ทุกห้องจะมีระเบียงให้ได้ชมวิวและนั่งชิลยามว่าง บางห้องสามารถมองเห็นวิวทะเลได้ไกลสุดลุกหูลูกตา บรรยากาศดีมาก ๆ นอกจากนี้พนักงานต้อนรับยังมีอยู่ตลอด 24 ชั่วโมง มีสระว่ายน้ำ ยิม ร้านอาหารไว้บริการด้วย           ที่ตั้ง : 37 ซอยหนองแก-เขาตะเกียบ ตำบลหนองแก อำเภอหัวหิน จังหวัดประจวบคีรีขันธ์           โทรศัพท์ : 0 3252 7640-1, 08 4135 2727          เว็บไซต์และเฟซบุ๊ก : huahinbluewave.co.th, blue wave hotel, hua hin           ราคาเริ่มต้น : 1,300 บาท 5. ชมวิว หัวหิน 




ภาพจาก chomviewhotel.com 



ภาพจาก chomviewhotel.com 



ภาพจาก chomviewhotel.com  
    
    

          ชมวิว หัวหิน ให้บริการที่พักแบบโรงแรม ตั้งอยู่ติดกับชายหาดหัวหิน มีบรรยากาศโดยรอบที่สวยงาม ร่มรื่นไปด้วยต้นไม้น้อยใหญ่ มีสระว่ายน้ำริมทะเลกว้างขวาง พร้อมกับสปา ห้องอาหาร โซนเด็กเล่น ภายในโรงแรมตกแต่งอย่างน่ารักผสมผสานระหว่างสไตล์วินเทจและโมเดิร์น ให้ความรู้สึกอบอุ่น น่าพักผ่อน ห้องพักมีให้เลือกหลากหลายรูปแบบทั้งแบบ ocean view duplex, cool standard, pool view superior, studio delight, balcony pool superior, garden view duplex, charm suite เป็นต้น โดยในแต่ละห้องพักก็จะเต็มไปด้วยสิ่งอำนวยความสะดวกมากมาย          ที่ตั้ง : 93 ซอยหัวถนน 23 ตำบลหัวหิน อำเภอหัวหิน จังหวัดประจวบคีรีขันธ์           โทรศัพท์ : 0 3265 5292-5, 08 4088 7024-5          เว็บไซต์และเฟซบุ๊ก : chomviewhotel.com, โรงแรมชมวิว หัวหิน - chom view hotel huahin           ราคาเริ่มต้น : 1,690 บาท6. บังกะโลคุณป้า

          บังกะโลคุณป้า ที่พักหัวหินติดทะเลอีกหนึ่งแห่งที่ไม่ควรพลาด ซ่อนตัวอยู่บนหาดทรายที่เงียบสงบใกล้กับเขาตะเกียบ ให้การบริการที่พักแบบรีสอร์ท ร่มรื่นไปด้วยต้นไม้นานาพรรณ บรรยากาศสุดชิล ภายในห้องพักตกแต่งอย่างเรียบง่าย แต่ให้ความรู้สึกที่อบอุ่น น่าพักผ่อน มีสิ่งอำนวยความสะดวกให้หลายสิ่ง และยังมีสระว่ายน้ำไว้รองรับด้วย           ที่ตั้ง : 144/4 หนองแก-ตะเกียบ อำเภอหัวหิน จังหวัดประจวบคีรีขันธ์             โทรศัพท์ : 08 6922 0703           เว็บไซต์และเฟซบุ๊ก : bungalow-khun-pa.com, bungalow khun pa          ราคาเริ่มต้น : 1,500 บาท           หมายเหตุ : อนุญาตให้สุนัขขนาดเล็ก น้ำหนักไม่เกิน 10 กิโลกรัม เข้าพัก มีค่าบริการเพิ่ม 300 บาท/คืน ไม่เกิน 2 ตัว/ห้อง7. สมอสปา วิลเลจ หัวหิน
ภาพจาก สมอสปา.com 
          สมอสปา วิลเลจ หัวหิน ที่พักติดทะเล บรรยากาศเงียบสงบเป็นส่วนตัว รายล้อมไปด้วยธรรมชาติสวย ๆ ทั้งบรรยากาศของท้องทะเลและสวนสีเขียวสุดร่มรื่น ห้องพักมีหลายแบบ ตกแต่งอย่างสวยงามแตกต่างกันออกไป บางห้องเป็นบรรยากาศของสวน บางห้องมองเห็นท้องทะเล พร้อมกับมีอ่างจากุซซี่ แต่ทุกห้องก็ครบครันไปด้วยสิ่งอำนวยความสะดวกต่าง ๆ อาทิ เครื่องปรับอากาศ, ไดร์เป่าผม, ตู้เซฟ, มินิบาร์ เป็นต้น นอกจากนี้ยังมีบริการอื่น ๆ ของที่พัก อาทิ บริการนวด, บริการซักอบรีด, ร้านอาหาร, สปา, พาเที่ยวแหล่งท่องเที่ยวต่าง ๆ เป็นต้น           ที่ตั้ง : 122/64 ซอยหมู่บ้านตะเกียบ ตำบลหนองแก อำเภอหัวหิน จังหวัดประจวบคีรีขันธ์          โทรศัพท์ : 0 3253 6800          เว็บไซต์ : สมอสปา.com          ราคาเริ่มต้น : 1,250 บาท8. กรุณฮัท เกสต์เฮาส์ 
ภาพจาก เฟซบุ๊ก karoon hut guest house 

ภาพจาก เฟซบุ๊ก karoon hut guest house 
          กรุณฮัท เกสต์เฮาส์ ที่พักสไตล์เกสต์เฮาส์ติดริมทะเล บรรยากาศสวยจับใจ อยู่ไม่ไกลจากหาดหัวหิน จากที่พักจะสามารถมองเห็นทะเลได้ไกลสุดลูกหูลูกตา ที่นี่เป็นที่พักเล็ก ๆ ให้บริการที่อบอุ่น มีสิ่งอำนวยความสะดวกให้หลายสิ่ง ที่สำคัญคุณจะได้ตื่นมาพร้อมกับเสียงคลื่นและความสดใสของธรรมชาติอย่างแท้จริง            ที่ตั้ง : 80 ซอยนเรศดำริห์ ตำบลหัวหิน อำเภอหัวหิน จังหวัดประจวบคีรีขันธ์           โทรศัพท์ : 0 3253 0242, 0 3253 0737          เฟซบุ๊ก : karoon hut guest house           ราคาเริ่มต้น : 450 บาท (ห้องพัดลม), 750 บาท (ห้องแบบมีเครื่องปรับอากาศ) 9. สิริมา เกสต์เฮ้าส์
ภาพจาก sirimaguesthouse.com  
          สิริมา เกสต์เฮ้าส์ ที่พักสไตล์เกสต์เฮ้าส์ที่ยื่นตัวลงไปในทะเล จึงสามารถมองเห็นวิวทะเลได้ตลอดทั้งวันทั้งคืน มีระเบียงให้ลูกค้าได้นั่งชมวิวทะเลแบบชิล ๆ บรรยากาศโดยรอบของที่พักเงียบสงบ ไม่วุ่นวาย ห้องพักมีให้เลือกหลายแบบ จะมาเป็นคู่หรือมากันทั้งครอบครัวก็สามารถรองรับได้           ที่ตั้ง : 31/3 ถนนนเรศดำริห์ ตำบลหัวหิน อำเภอหัวหิน จังหวัดประจวบคีรีขันธ์           โทรศัพท์ : 0 3251 1060, 08 0422 2678          เว็บไซต์และเฟซบุ๊ก : sirimaguesthouse.com, sirima guesthouse hua hin           ราคาเริ่มต้น : 450 บาท (ห้องพัดลม), 750 บาท (ห้องแบบมีเครื่องปรับอากาศ)  ที่พักหัวหินราคาถูกใกล้ทะเล (เดินไม่ไกล)10. มินิเทล หัวหิน
ภาพจาก minitelhotel.comภาพจาก minitelhotel.comภาพจาก minitelhotel.com
         
 โรงแรมราคาเบา ๆ ที่มีห้องพักราคาถูกให้เลือกพัก 
แถมยังมีอาหารเช้าและสระว่ายน้ำไว้บริการอีกด้วย ห้องพักตกแต่งแบบเรียบง่าย
 แต่ก็มีสิ่งอำนวยความสะดวกพร้อม ตั้งอยู่ห่างชายหาดเพียง 100 เมตรเท่านั้น
 สามารถลงไปเดินเล่นริมหาดได้แบบใกล้นิดเดียว 
มีที่จอดรถรองรับแบบไม่ต้องกังวล          ที่ตั้ง : 55/6 ถนนเพชรเกษม อำเภอหัวหิน จังหวัดประจวบคีรีขันธ์          โทรศัพท์ : 0 3251 1151, 0 3251 2436          เว็บไซต์ : minitelhotel.com          ราคาเริ่มต้น : 1,090 บาท (ณ วันที่ 2 พฤษภาคม 2561) 11. หัวหินเพลส
ภาพจาก เฟซบุ๊ก huahin place guest houseภาพจาก เฟซบุ๊ก huahin place guest houseภาพจาก เฟซบุ๊ก huahin place guest house
         เกสต์เฮ้าส์ราคาไม่แพงที่อยู่ห่างจากชายทะเลหัวหินเพียง 50 เมตร 
ภายในห้องพักตกแต่งอย่างเรียบง่ายแต่สะดวกครบครัน นอกจากนี้ยังอยู่ห่างจากตลาดโต้รุ่งเพียง 500 เมตรเท่านั้น 
เรียกว่าสามารถไปเดินเล่นชายทะเล และแวะไปหาของอร่อย ๆ 
ในตลาดโต้รุ่งกินได้แบบไม่ไกลเลย           ที่ตั้ง : เลขที่ 43/21 ถนนแนบเคหาสน์ อำเภอหัวหิน จังหวัดประจวบคีรีขันธ์          โทรศัพท์ : 0 3251 6640-1          เฟซบุ๊ก : huahin place guest house          ราคาเริ่มต้น : 600 บาท 12. บ้านจันทร์ฉาย
ภาพจาก เฟซบุ๊ก chan chay bungalow and hotel - บ้านจันทร์ฉายภาพจาก เฟซบุ๊ก chan chay bungalow and hotel - บ้านจันทร์ฉาย
         
 ห้องพักที่ตั้งอยู่ห่างจากทะเลหัวหินเพียงแค่ 50 เมตร 
และมีทางลงเพื่อไปสู่ชายหาดส่วนตัวอีกด้วย 
ใครไม่ชอบลงทะเลที่นี่เขาก็มีสระว่ายน้ำไว้บริการ 
ห้องพักตกแต่งแบบเรียบง่าย 
มีระเบียงให้นั่งเล่นแถมบางห้องยังสามารถมองเห็นวิวทะเลได้อีกด้วย 
สิ่งอำนวยความสะดวกก็มีให้ครบครันแบบไม่ขาดเลยล่ะ          ที่ตั้ง : เลขที่ 117/1-18 ถนนเพชรเกษม อำเภอหัวหิน จังหวัดประจวบคีรีขันธ์          โทรศัพท์ : 0 3251 1461, 0 3253 2374-5, 08 6337 0503          เว็บไซต์และเฟซบุ๊ก : chanchay.com, chan chay bungalow and hotel - บ้านจันทร์ฉาย          ราคาเริ่มต้น : 1,200 บาท (low season วันธรรมดา)
13. รีรา รีสอร์ท

ภาพจาก เฟซบุ๊ก reeraresortภาพจาก เฟซบุ๊ก reeraresortภาพจาก เฟซบุ๊ก reeraresort
          
อีกหนึ่งที่พักหัวหินราคาถูกที่แบ่งห้องพักแยกกันออกเป็นหลัง ๆ 
อย่างเป็นส่วนตัว ภายในห้องพักตกแต่งน่ารัก ๆ มีสิ่งอำนวยความสะดวกพร้อม 
นอกจากนี้บรรยากาศยังร่มรื่น เงียบสงบเป็นส่วนตัวอีกด้วย 
หน้าห้องพักมีระเบียงให้นั่งรับลมเย็น ๆ 
แถมยังสามารถเดินไปยังชายหาดได้ไม่ไกลเพียง 100 เมตรเท่านั้น 
ที่สำคัญเขายังอนุญาตให้พาสัตว์เลี้ยงแสนรักเข้าพักด้วยล่ะ          ที่ตั้ง : เลขที่ 17/144 ซอยหัวหิน 79 ถนนเพชรเกษม อำเภอหัวหิน จังหวัดประจวบคีรีขันธ์          โทรศัพท์ : 08 1836 3323          เฟซบุ๊ก : reeraresort          ราคาเริ่มต้น : วันอาทิตย์-พฤหัสบดี 990 บาท, วันศุกร์ 1,200 บาท, วันเสาร์ 1,390 บาท, วันหยุดต่อเนื่อง 1,590 บาท, วันปีใหม่/วันสงกรานต์ 1,990 บาท          หมายเหตุ : อนุญาตให้สัตว์เลี้ยงเข้าพัก มีค่าบริการเพิ่ม 200-500 บาท/คืน 14. เจ็ตตี้ หัวหิน โฮสเทล
ภาพจาก เฟซบุ๊ก jetty huahin hostel 

ภาพจาก เฟซบุ๊ก jetty huahin hostel 

ภาพจาก เฟซบุ๊ก jetty huahin hostel 
          เจ็ตตี้ หัวหิน โฮสเทล ที่พักโฮสเทลสุดชิคที่นักท่องเที่ยวสุดฮิปต่างเทใจให้ ที่นี่ตั้งอยู่ไม่ไกลจากทะเล เดินไปเพียงแค่ 100-200 เมตร ก็ถึงทะเล บางห้องสามารถมองเห็นวิวทะเลสวย ๆ ได้เลย ห้องพักมีให้เลือกทั้งแบบห้องนอนรวม ห้องนอนแยกเดี่ยว แต่ละห้องตกแต่งอย่างน่ารัก ให้ความรู้สึกที่อบอุ่น เป็นกันเอง และยังมีสิ่งอำนวยความสะดวกไว้ให้ลูกค้าอีกมากมาย ไม่ว่าจะเป็น          ที่ตั้ง : ถนนนเรศดำริห์ ตำบลหัวหิน อำเภอหัวหิน จังหวัดประจวบคีรีขันธ์          โทรศัพท์ : 08 5563 3303          เฟซบุ๊ก : jetty huahin hostel           ราคาเริ่มต้น : 450 บาท 15. ฟรานจิพานี รีสอร์ท
ภาพจาก franjipaniresort.com 

ภาพจาก เฟซบุ๊ก franjipani resort huahin 

ภาพจาก เฟซบุ๊ก franjipani resort huahin 
          ฟรานจิพานี รีสอร์ท ที่พักสไตล์รีสอร์ท บรรยากาศสุดเงียบสงบ อยู่ไม่ไกลจากหาดหัวหินเท่าไรนัก สามารถเดินลงไปที่ทะเลได้ในระยะทางประมาณ 500 เมตร ใช้เวลาเดินราว ๆ 5-10 นาที ห้องพักมีให้เลือกหลายรูปแบบ อาทิ superior 60 private , private owner suite, penthouse, suite, pool family, superior, studio เป็นต้น ภายให้ห้องพักมีสิ่งอำนวยความสะดวกมากมาย และยังมีสระว่ายน้ำ, ยิม, ห้องซาวน่า และบริการยืมจักรยานไว้ให้ลูกค้าด้วย          ที่ตั้ง : 88/17-88/23 ซอยหมู่บ้านหัวดอน ตำบลหนองแก อำเภอหัวหิน จังหวัดประจวบคีรีขันธ์           โทรศัพท์ : 08 6399 0579, 086 399 0579          เว็บไซต์และเฟซบุ๊ก : franjipaniresort.com, franjipani resort huahin           ราคาเริ่มต้น : 1,250 บาท 16. หัวหิน ไวท์แซนด์ 
ภาพจาก huahinwhitesand.com 

ภาพจาก huahinwhitesand.com 

ภาพจาก huahinwhitesand.com 
          หัวหิน ไวท์แซนด์ เป็นที่พักสไตล์โรงแรม บรรยากาศสบาย ๆ ผสมผสานระหว่างสไตล์ไทยและบาลี มีสอดแทรกความเป็นโมเดิร์นในบางมุม ทำให้บรรยากาศของที่นี่ดูผ่อนคลายและยังเงียบสงบ มีความเป็นส่วนตัว ห้องพักมีรองรับนักท่องเที่ยวหลากหลายรุูปแบบ เริ่มตั้งแต่ห้องขนาด 15 ตารางเมตร ไปจนถึง 50 ตารางเมตร แต่ละห้องพักตกแต่งอย่างสวยงามด้วยของตกแต่งแบบไทย ๆ ให้ความรู้สึกอบอุ่น และยังมีสิ่งอำนวยความสะดวกมากมาย อยู่ห่างจากหาดหัวหินประมาณ 400 เมตร เดินได้ในเวลา 5-10 นาที           ที่ตั้ง : 174/1 ถนนนเรศดำริห์ ตำบลหัวหิน อำเภอหัวหิน จังหวัดประจวบคีรีขันธ์           โทรศัพท์ : 0 3253 3433-6           เว็บไซต์และเฟซบุ๊ก : huahinwhitesand.com, hua hin white sand           ราคาเริ่มต้น : 1,500 บาทที่พักหัวหินราคาประหยัดใกล้ตลาดโต้รุ่ง17. บ้านลีลาวดี หัวหิน         
 ที่พักหัวหินราคาถูกที่อยู่ตรงข้ามตลาดโต้รุ่งหัวหินแบบเดินแป๊บเดียวถึง 
ห้องพักตกแต่งด้วยสีสันจัดจ้านสไตล์บูติก 
ห้องน้ำเป็นปูนเปลือยประดับด้วยดอกลีลาวดีอย่างเป็นเอกลักษณ์ 
มีอุปกรณ์อำนวยความสะดวกพร้อม จุดเด่นคือสามารถหาของอร่อย ๆ 
รับประทานได้ตลอดทั้งวัน 
อีกทั้งยังสามารถเดินลัดเลาะไปริมทะเลได้แบบไม่ไกลจนเกินไปด้วยล่ะ          ที่ตั้ง : ซอยหัวหิน 57 อำเภอหัวหิน จังหวัดประจวบคีรีขันธ์          โทรศัพท์ : 0 3253 0333          ราคาเริ่มต้น : 800 บาท18. les bobo’s
ภาพจาก เฟซบุ๊ก les bobosภาพจาก เฟซบุ๊ก les bobosภาพจาก เฟซบุ๊ก les bobos
         
 ที่พักหลักร้อยที่ตกแต่งด้วยสีสันสดใส น่ารักน่านอนมาก ๆ 
ทุกห้องตกแต่งด้วยสีสันแตกต่างกันไป 
มีให้เลือกพักทั้งแบบเตียงเดี่ยวและเตียงคู่ในราคาสุดประหยัด 
มีบริการทั้งไมโครเวฟสำหรับอุ่นอาหาร 
น้ำร้อนสำหรับชงกาแฟและทำบะหมี่สำเร็จรูป เตาปิ้งขนมปัง 
และบริการซักผ้าด้วยล่ะ แถมยังอยู่ใกล้ตลาดโต้รุ่งให้หาของอร่อย ๆ 
กินได้สบาย เดินไปทะเลก็เพียง 15 นาทีเท่านั้น           ที่ตั้ง : เลขที่ 72/12 ตลาดโต้รุ่งหัวหิน อำเภอหัวหิน จังหวัดประจวบคีรีขันธ์          โทรศัพท์ : 0 3251 1707           เฟซบุ๊ก : les bobos           ราคาเริ่มต้น : 550-1,400 บาท 19. บ้านเพิ่มจันทร์
ภาพจาก baanpermchanguesthouse.com ภาพจาก baanpermchanguesthouse.comภาพจาก baanpermchanguesthouse.com
         
 ที่พักหลักร้อยที่เน้นความเรียบง่ายแต่อบอุ่น 
อยู่ติดตลาดโต้รุ่งแบบที่สามารถมองเห็นบรรยากาศคึกคักได้จากหน้าต่างห้องเลยล่ะ สามารถเดินเล่นหาอาหารอร่อย ๆ กินได้แบบไม่ต้องเดินทางไปไหนไกล 
อีกทั้งยังมีสิ่งอำนวยความสะดวกให้ครบ          ที่ตั้ง : เลขที่ 72/13 ซอยหัวหิน 72 อำเภอหัวหิน จังหวัดประจวบคีรีขันธ์          โทรศัพท์ : 0 3251 3880 , 08 4014 5775          เวฌบไซต์ : baanpermchanguesthouse.com           ราคาเริ่มต้น : ประมาณ 800 บาทที่พักหลักร้อย ที่พักหัวหินราคาถูกอื่น ๆ 20. ณัฐวรรณ รีสอร์ท
ภาพจาก เฟซบุ๊ก ณัฐวรรณ-รีสอร์ท-หัวหินภาพจาก เฟซบุ๊ก ณัฐวรรณ-รีสอร์ท-หัวหิน
         
 อีกหนึ่งที่พักหัวหินราคาประหยัดที่หลายคนติดใจ 
เพราะเป็นรีสอร์ทสไตล์โมเดิร์นที่ตกแต่งด้วยปูนเปลือย 
พร้อมทั้งยังมีวิวสวนเปิดโล่ง 
แถมยังมีห้องน้ำแบบเอาท์ดอร์ให้อาบน้ำได้กลางสวนอีกด้วย 
แม้จะไม่ได้อยู่ติดทะเลแต่ก็มีมอเตอร์ไซค์ให้เช่าในราคาไม่แพง 
ไว้ขับขี่ไปไหนมาไหนได้สะดวกขึ้น แถมยังมีแผนที่ในหัวหินใบเล็ก ๆ 
ที่บ่งบอกถึงความใส่ใจมาพร้อมกับมอเตอร์ไซค์ด้วย 
สิ่งอำนวยความสะดวกก็ครบครัน สามารถจอดรถหน้าห้องได้เลย          ที่ตั้ง : เลขที่ 7/137 สมอโพรง ตำบลหัวหิน อำเภอหัวหิน จังหวัดประจวบคีรีขันธ์          โทรศัพท์ : 0 3252 2169, 08 6733 9473          เฟซบุ๊ก : ณัฐวรรณ-รีสอร์ท-หัวหิน          ราคาเริ่มต้น : 700-800 บาท 21. บ้านย่า เกสท์เฮ้าส์         
 ที่พักน่ารัก ๆ ที่ให้ความรู้สึกอบอุ่นตั้งแต่ชื่อบ้าน 
ภายในห้องนอนตกแต่งเรียบง่าย บรรยากาศเงียบสงบ มีที่จอดรถรองรับ 
มีสิ่งอำนวยความสะดวกพร้อม แม้กระทั่งจาน ชาม และกาต้มน้ำ 
อีกทั้งยังสามารถนำผ้าขึ้นไปตากบนดาดฟ้าได้อีกด้วยล่ะ 
เรียกว่าอบอุ่นให้ความรู้สึกเหมือนหลบร้อนไปพักผ่อนบ้านย่าจริง ๆ          ที่ตั้ง : เลขที่ 123/39 บ้านหัวถนน ตำบลหนองแก อำเภอหัวหิน จังหวัดประจวบคีรีขันธ์          โทรศัพท์ : 0 3253 7232          ราคาเริ่มต้น : 800 บาท  22. บ้านหัวหิน รีสอร์ท         
 ห้องพักราคาเบา ๆ ในตัวเมืองหัวหิน ที่ตกแต่งอย่างเรียบง่าย 
มีสิ่งอำนวยความสะดวกครบครัน 
รวมทั้งมีสระว่ายน้ำให้ลงเล่นน้ำให้ฉ่ำใจแบบไม่ต้องไปถึงทะเลอีกด้วย 
อยู่ไม่ไกลจากร้านสะดวกซื้อ 
แถมยังมีมอเตอร์ไซค์ให้เช่าขับขี่ไปไหนมาไหนอีกด้วย          ที่ตั้ง : เลขที่ 16/14 ซอยหัวหิน 94 อำเภอหัวหิน จังหวัดประจวบคีรีขันธ์          โทรศัพท์ : 0 3253 2173, 0 3253 3700           ราคาเริ่มต้น : 590 บาท (วันธรรมดา), 900 บาท (ศุกร์-เสาร์)                       23. บ้านพักไออุ่น
ภาพจาก baanpak-i-un.comภาพจาก baanpak-i-un.comภาพจาก baanpak-i-un.com
         
 ที่พักหัวหินราคาถูกที่ตกแต่งห้องพักแบบเรียบง่ายน่านอน 
อยู่ห่างจากเพลินวานเพียงแค่ 400 เมตร สามารถเดินไปชิลได้แบบไม่ใกล้ไม่ไกล 
ภายในห้องพักมีสิ่งอำนวยความสะดวกพร้อม มีระเบียงเปิดโล่งให้นั่งรับลมเย็น ๆ
 แถมมีสัญญาณอินเทอร์เน็ตให้ใช้อีกด้วย          ที่ตั้ง : เลขที่ 6/206 ซอยหัวหิน 32 ตำบลหัวหิน อำเภอหัวหิน จังหวัดประจวบคีรีขันธ์          โทรศัพท์ : 0 3254 7661, 08 2292 3914          เว็บไซต์ : baanpak-i-un.com          ราคาเริ่มต้น : 650-1,500 บาท 24. บ้านคชาทอง
ภาพจาก khachathong.comภาพจาก khachathong.comภาพจาก khachathong.com
         
 ที่พักหัวหินราคาประหยัดที่หลายคนติดใจ 
เพราะเป็นห้องพักสไตล์ไทยร่วมสมัยที่อยู่ใจกลางเมืองหัวหิน บรรยากาศร่มรื่น
 เงียบสงบเป็นส่วนตัว มีสิ่งอำนวยความสะดวกครบครัน เช่น เครื่องปรับอากาศ 
เคเบิลทีวี เครื่องทำน้ำอุ่น รวมทั้งอินเทอร์เน็ตไร้สาย 
และตู้เซฟสำหรับเก็บของมีค่าอีกด้วย          ที่ตั้ง : เลขที่ 214 ถนนเพชรเกษม อำเภอหัวหิน จังหวัดประจวบคีรีขันธ์          โทรศัพท์ : 0 3253 3644, 0 3251 1166          เว็บไซต์ : khachathong.com          ราคาเริ่มต้น : 690-890 บาท 25. พลอยภูรีสอร์ท
ภาพจาก เฟซบุ๊ก พลอยภูรีสอร์ทหัวหินภาพจาก เฟซบุ๊ก พลอยภูรีสอร์ทหัวหิน
         
 บ้านพักตากอากาศสไตล์รีสอร์ท ที่ตกแต่งห้องพักให้น่านอนแบบเรียบง่ายแต่เก๋
 ห้องชั้นล่างติดสระว่ายน้ำ ให้รับบรรยากาศดี ๆ 
พร้อมทั้งลงเล่นน้ำได้ตามอัธยาศัย ส่วนห้องชั้น 2 
เป็นวิวภูเขาให้มองเพลินตา นอกจากนี้ยังมีห้องขนาดใหญ่สำหรับครอบครัวอีกด้วย 
ที่สำคัญสามารถพาน้องหมาเข้าพักได้ด้วยนะ          ที่ตั้ง : เลขที่ 211 ตำบลหินเหล็กไฟ อำเภอหัวหิน จังหวัดประจวบคีรีขันธ์          โทรศัพท์ : 0 3257 6091, 08 1615 1494          เว็บไซต์ : ploypoolresort.com          ราคาเริ่มต้น : 890 บาท (วันธรรมดา)          หมายเหตุ : อนุญาตให้นำสุนัขหนักไม่เกิน 10 กิโลกรัมเข้าได้ มีค่าใช้จ่ายเพิ่มเติม 200 บาท 26. บ้านชลวษาหัวหิน
ภาพจาก baanchonwasa.comภาพจาก baanchonwasa.comภาพจาก baanchonwasa.comภาพจาก baanchonwasa.com
         
 ที่พักใกล้ภูเขาที่ห่างจากทะเลเพียงแค่ 700 เมตร 
อยู่ไม่ไกลจากจุดชมวิวเขาหินเหล็กไฟ ที่สามารถมองเห็นวิวสวย ๆ 
รอบเมืองหัวหินได้ บ้านพักหลังนี้แบ่งออกเป็น 3 ชั้น 6 ห้องนอน 
แต่ละห้องตกแต่งสวยงามแตกต่างกันออกไป พร้อมด้วยสิ่งอำนวยความสะดวกครบครัน 
รวมทั้งอินเทอร์เน็ตไร้สายอีกด้วย          ที่ตั้ง : ติดเขาหินเหล็กไฟ อำเภอหัวหิน จังหวัดประจวบคีรีขันธ์          โทรศัพท์ : 08 9165 6455          เว็บไซต์ : baanchonwasa.com          ราคาเริ่มต้น : 690-1,500 บาท 27. บ้านนิลวรรณ
ภาพจาก เฟซบุ๊ก บ้านนิลวรรณภาพจาก เฟซบุ๊ก บ้านนิลวรรณภาพจาก เฟซบุ๊ก บ้านนิลวรรณภาพจาก เฟซบุ๊ก บ้านนิลวรรณ
         
 อีกหนึ่งที่พักหัวหินราคาถูกที่ตกแต่งด้วยสีสันสดใสสะดุดตา 
อยู่ห่างจากชายหาดหัวหินเพียง 300 เมตร และห่างจากเพลินวานเพียง 400 เมตร 
มีสิ่งอำนวยความสะดวกครบถ้วน ทั้งเครื่องปรับอากาศ ทีวี ตู้เย็น เคเบิลทีวี
 เครื่องทำน้ำอุ่น อินเทอร์เน็ตไร้สาย 
รวมถึงหมอนใยสังเคราะห์ที่จะช่วยให้คุณหลับสบายขึ้นอีกด้วย          ที่ตั้ง : เลขที่ 17/99 ซอยหัวหิน 23 อำเภอหัวหิน จังหวัดประจวบคีรีขันธ์          โทรศัพท์ : 0 3254 7603, 08 1991 9660          เว็บไซต์และเฟซบุ๊ก : baannilawan.com, บ้านนิลวรรณ          ราคาเริ่มต้น : 600-2,000 บาท 28. บ้านกานตา         
 โรงแรมเล็ก ๆ ที่ตั้งอยู่ปากซอยหัวหิน 90 
เป็นที่พักหัวหินราคาประหยัดที่พลาดไม่ได้ 
ภายในห้องพักตกแต่งด้วยความเรียบง่ายแต่อบอุ่น 
สิ่งอำนวยความสะดวกก็มีให้พร้อม เช่น เครื่องทำน้ำอุ่น เครื่องปรับอากาศ 
เคเบิ้ลทีวี ตู้เย็น wi-fi ผ้าเช็ดตัว และเครื่องดื่ม เป็นต้น 
อยู่ใกล้แหล่งของกินอร่อย ๆ ไม่ต้องกลัวหิวเลยล่ะ          ที่ตั้ง : ปากซอยหัวหิน 90 อำเภอหัวหิน จังหวัดประจวบคีรีขันธ์          โทรศัพท์ : 0 3253 2427, 08 6794 9459           เว็บไซต์และเฟซบุ๊ก : baankantahuahin.gagto.com, โรงแรมบ้านกานตา ซอยหัวหิน90          ราคาเริ่มต้น : 550-1,350 บาท 29. ทิพย์อุไร
ภาพจาก thipurai.comภาพจาก thipurai.com
         
 ห้องพักกลางเมืองหัวหินที่อยู่ไม่ไกลจากชายหาด 
ครบครันด้วยสิ่งอำนวยความสะดวก ห้องพักตกแต่งอย่างเรียบง่ายในราคาไม่แพง 
พร้อมด้วยการบริการอย่างมืออาชีพ 
มีห้องอาหารไว้บริการสำหรับท่านที่ไม่อยากออกไปกินที่ไหนไกล 
แต่ถ้าหากอยากออกไปแหล่งท่องเที่ยวต่าง ๆ ของเมืองหัวหิน 
ก็สามารถเดินทางได้สะดวกสบายเลยล่ะ          ที่ตั้ง : เลขที่ 113/27-29 ซอยหัวหิน 67 อำเภอหัวหิน จังหวัดประจวบคีรีขันธ์          โทรศัพท์ : 0 3251 4500, 0 3251 4470, 032 515 865          เว็บไซต์และเฟซบุ๊ก : thipurai.com, thipurai city hotel           ราคาเริ่มต้น : 800-3,000 บาท30. บ้านพักสุนทรี         
 ที่พักไม่ใกล้ไม่ไกลจากชายหาดและตลาดโต้รุ่ง ตกแต่งห้องพักโล่งโปร่งสบาย 
แบบเรียบง่ายและเงียบสงบ มีสิ่งอำนวยความสะดวกครบครัน ทั้งอินเทอร์เน็ต 
เคเบิลทีวี ตู้เย็น เครื่องปรับอากาศ เครื่องทำน้ำอุ่น 
ห้องพักมีระเบียงให้นั่งเล่นรับลมเย็น ๆ ในราคาสุดคุ้ม          ที่ตั้ง : สุดซอยหัวหิน 63 เลี้ยวขวา อำเภอหัวหิน จังหวัดประจวบคีรีขันธ์          โทรศัพท์ : 0 3251 3265, 08 5142 6808          เว็บไซต์ : soontreeguesthouse.com          ราคาเริ่มต้น : 800-1,200 บาท31. ณิชา หัวหิน
ภาพจาก เฟซบุ๊ก nicha hua hin hotel 

ภาพจาก เฟซบุ๊ก nicha hua hin hotel 
          โรงแรมณิชา หัวหิน ให้บริการในรูปแบบของโรงแรมในสไตล์ไทยโมเดิร์น การตกแต่งทั้งบริเวณล็อบบี้และภายในห้องพักจะให้มีกลิ่นอายแบบไทยผสมผสานอยู่ทุกมุม มีพนักงานต้อนรับให้การบริการตลอด 24 ชั่วโมง พร้อมทั้งบริการสปา ภายในห้องพักมีสิ่งอำนวยความสะดวกครบครัน อาทิ เครื่องปรับอากาศ, ตู้เย็น, ทีวีจอแอลซีดี, กาต้มน้ำร้อน, ระบบน้ำอุ่น, ผ้าเช็ดตัว เป็นต้น ห้องพักมีให้เลือก 3 แบบ คือ deluxe room king bed, deluxe room twin bed และ suite room ทำเลที่ตั้งอยู่ไม่ไกลจากบลูพอร์ต หัวหิน และท่ารถสมบัติทัวร์           ที่ตั้ง : 4/125 ซอยหัวหิน 98 ตำบลหนองแก อำเภอหัวหิน จังหวัดประจวบคีรีขันธ์           โทรศัพท์ : 0 3253 2880, 0 3251 3088          เว็บไซต์และเฟซบุ๊ก : nichahuahin.com, nicha hua hin hotel           ราคาเริ่มต้น : 1,200 บาท 32. บ้านชมจันทร์ หัวหิน พูลวิลล่า 
ภาพจาก เฟซบุ๊ก บ้านชมจันทร์ หัวหิน พูลวิลล่า 

ภาพจาก เฟซบุ๊ก บ้านชมจันทร์ หัวหิน พูลวิลล่า 
          บ้านชมจันทร์ หัวหิน พูลวิลล่า ให้บริการที่พักแบบบ้านเหมาหลัง ตั้งอยู่ในซอยหัวหิน 6 เป็นที่พักที่เหมาะสำหรับครอบครัว หรือกลุ่มเพื่อน พักได้มากถึง 10 ท่าน เพียบพร้อมไปด้วยสิ่งอำนวยความสะดวกและความบันเทิง ทั้งคาราโอเกะ ถ่านปิ้งย่าง อุปกรณ์ทำครัว โต๊ะสนุกเกอร์ สระว่ายน้ำ อินเทอร์เน็ตไร้สาย ตู้เย็น เป็นต้น           ที่ตั้ง : ซอยหัวหิน 6 ตำบลหัวหิน อำเภอหัวหิน จังหวัดประจวบคีรีขันธ์          โทรศัพท์ : 06 2397 8232          เฟซบุ๊ก : บ้านชมจันทร์ หัวหิน พูลวิลล่า           ราคาเริ่มต้น : พักได้ 10 ท่าน เริ่มต้นที่ราคา 4,900 บาท 33. baan warddaw guesthouse
ภาพจาก baanwarddaw.com 

ภาพจาก baanwarddaw.com 
          ตั้งอยู่ริมถนนเพชรเกษม อยู่ห่างจากสถานีรถไฟหัวหินและตลาดกลางคืนหัวหินเพียงแค่ประมาณ 3 กิโลเมตรเท่านั้น ตัวที่พักเป็นอาคารสูง 4 ชั้น มีห้องพักให้เลือกหลายแบบ คือ family room, deluxe room และ standard room ภายในห้องพักจะเพียบพร้อมไปด้วยสิ่งอำนวยความสะดวกต่าง ๆ ไม่ว่าจะเป็นตู้เย็น ทีวี ตู้เสื้อผ้า โต๊ะเครื่องแป้ง อินเทอร์เน็ตไร้สาย เป็นต้น           ที่ตั้ง : 256/10-11 ถนนเพชรเกษม ตำบลหนองแก อำเภอหัวหิน จังหวัดประจวบคีรีขันธ์           โทรศัพท์ : 0 3251 2501, 09 6246 1426          เว็บไซต์ : baanwarddaw.com           ราคาเริ่มต้น : 700 บาท           เห็นที่พักหลักหัวหินราคาถูกมีให้เลือกมากมายขนาดนี้แล้ว 
หวังว่าคงจะถูกใจคนที่กำลังมองหาที่พักหัวหินราคาถูกอยู่บ้างเนอะ 
ว่าแล้วก็ต้องรีบเก็บกระเป๋าแล้วออกไปเยือนหัวหินกันแล้วล่ะ 
ถ้ารอช้าเดี๋ยวที่พักเต็มแล้วจะอดนะจ๊ะ (อิอิ)หมายเหตุ : ราคาที่พักอาจมีการเปลี่ยนแปลง กรุณาตรวจสอบกับทางรีสอร์ทอีกครั้ง *อัปเดตข้อมูลเมื่อวันที่ 15 มิถุนายน 2561 ขอขอบคุณข้อมูลและภาพประกอบจากfulayhuahin.net, borfai-rtaf.com, minitelhotel.com, huahinplace.com, chanchay.com, baanpermchan.com, baanhuahinresort.com, baanpak-i-un.com, khachathong.com, ploypoolresort.com, baanchonwasa.com, baannilawan.com, baankantahuahin.gagto.com, thipurai.com, เฟซบุ๊กณัฐวรรณ-รีสอร์ท-หัวหิน, jetty huahin hostel, sirimaguesthouse.com, karoon hut guest house, สมอสปา.com, bungalow-khun-pa.com, huahinwhitesand.com, franjipaniresort.com , บ้านชมจันทร์ หัวหิน พูลวิลล่า, chomviewhotel.com, huahinbluewave.co.th, nichahuahin.com, baanwarddaw.com  


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






ที่พักหัวหิน ติดทะเล ราคาถูก แต่นอนสบาย ไว้ไปชิลวันหยุด





อัปเดตล่าสุด 9 กันยายน 2563 เวลา 21:00:07
 1,753,582 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





ที่เที่ยว:
ที่เที่ยว
สถานที่ท่องเที่ยว
ที่ท่องเที่ยว
ทะเล
วัด
ท่องเที่ยว
พิพิธภัณฑ์
กรุงเทพ
เที่ยว
ที่เที่ยวเชียงใหม่


ที่เที่ยวฮิต:
สวนนงนุช
ไอคอนสยาม
ภูกระดึง
เที่ยวเพชรบุรี
กาญจนบุรี
คําชะโนด
เที่ยวเชียงใหม่
พัทยา
ภูทับเบิก
ม่อนแจ่ม


เที่ยวทะเล:
เกาะล้าน
เกาะกูด
เกาะขาม
ระยอง
กระบี่
ชะอำ
เสม็ด
เกาะช้าง
ภูเก็ต
หาดเตยงาม


ที่พัก :
hotels
โรงแรม
ที่พัก
รีสอร์ท
ที่พักเกาะล้าน
ที่พักหัวหิน
ที่พักกาญจนบุรี
ที่พักพัทยา 
ที่พักเขาใหญ่
ที่พักเขาค้อ 


ร้านอาหาร - กาแฟ :
ร้านอาหาร 
บุฟเฟ่ต์
ร้านกาแฟ
ตลาดน้ําอัมพวา
ร้านอาหารเชียงใหม่
ร้านอาหารญี่ปุ่น
คาเฟ่
ร้านกาแฟเชียงใหม่
ร้านกาแฟนครปฐม
อาหารเกาหลี


เรื่องอื่น ๆ  :
ปฏิทินวันหยุด 2565
วันขึ้นปีใหม่ 
วันเด็ก 2565
วันครู 2565
ปฏิทิน 2565
ตรุษจีน 2565
แคปชั่นเที่ยว
วันวาเลนไทน์
เราเที่ยวด้วยกัน 
ดูดวง 2565









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































