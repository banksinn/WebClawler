




เที่ยวระยอง แนะนำสถานที่ท่องเที่ยวจังหวัดระยอง เมืองน่ารักธรรมชาติแน่น











































































x close

















travel



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เที่ยวไทย

ทะเล

ภูเขา

เที่ยวกรุงเทพ

ต่างประเทศ

ที่พัก

ร้านอาหาร

ร้านกาแฟ

คลิป




 


travel
ท่องเที่ยวไทย






30 สถานที่ท่องเที่ยวจังหวัดระยอง เมืองน่ารักที่อยากให้ไปเยือน




619,479อ่าน







0















          สถานที่ท่องเที่ยวจังหวัดระยอง เหมาะแก่การไปพักผ่อนช่วงวันเสาร์-อาทิตย์ เป็นที่เที่ยวใกล้กรุงเทพฯ ที่ไม่ควรมองข้าม  








                    จังหวัดระยอง 
เป็นจุดหมายปลายทางยอดนิยมอีกแห่งหนึ่งของนักท่องเที่ยว 
เพราะตั้งอยู่ไม่ไกลจากกรุงเทพฯ อีกทั้งยังมีท้องทะเลสวย ๆ 
ให้ได้ไปเอาตัวแช่น้ำ มีแหล่งท่องเที่ยวธรรมชาติอื่น ๆ 
ให้เราไปค้นหาและพักผ่อนอีกเพียบ วันนี้เราจึงได้รวบรวม 30 สถานที่ท่องเที่ยวระยอง มาฝากกัน เป็นที่เที่ยวระยองที่เต็มไปด้วยธรรมชาติสวย ๆ บรรยากาศดี ๆ บอกเลยว่าถ้าได้ลองไปแวะชมจะต้องฟินแน่นอน1. ศาลสมเด็จพระเจ้าตากสินมหาราช          ก่อนอื่นขอเชิญไปสักการะศาลสมเด็จพระเจ้าตากสินมหาราช ตั้งอยู่บนถนนตากสิน ตำบลท่าประดู่ อำเภอเมืองระยอง เป็นศาลเก่าแก่ที่มีต้นสะตือขนาดใหญ่อยู่ด้านหน้า สะตือต้นนี้คาดว่ามีอายุกว่า 300 ปีแล้ว และมีเรื่องเล่าสืบต่อกันมาว่าสมเด็จพระเจ้าตากสินมหาราชทรงนำช้างมาผูกไว้ที่ใต้ต้นสะตือนี้ เมื่อครั้งเสด็จผ่านระยองเพื่อไปรวบรวมไพร่พลและตั้งทัพเตรียมกู้อิสรภาพที่จันทบุรีนั่นเอง ภายในศาลเป็นที่ประดิษฐานรูปหล่อของสมเด็จพระเจ้าตากสินมหาราชทรงยืนพร้อมรบ และทุกปีจะมีการจัดงานสมโภชประจำปีในช่วงเทศกาลตรุษจีน นอกจากนี้ในอาณาบริเวณเดียวกันยังมีโบสถ์เก่าแก่ให้ชม ซึ่งโดดเด่นด้วยการใช้ศิลปะประดับที่ได้รับอิทธิพลจากจีน2. พระเจดีย์กลางน้ำ          ไปไหว้องค์พระเจดีย์ที่ตั้งอยู่บนเกาะกลางแม่น้ำระยอง เป็นเสมือนสัญลักษณ์ประจำเมืองระยอง ตั้งอยู่ที่บ้านปากน้ำ ตำบลปากน้ำ อำเภอเมืองระยอง สร้างขึ้นโดยพระยาศรีสมุทรโภคชัยโชค ชิตสงคราม (เกตุ ยมจินดา) เมื่อปี พ.ศ. 2416 ปัจจุบันอยู่ในความดูแลของวัดปากน้ำ กล่าวกันว่าในอดีตพระเจดีย์องค์นี้เคยใช้เป็นสัญลักษณ์ที่บอกชาวเรือให้ทราบว่าได้เดินทางมาถึงจังหวัดระยองแล้ว และทุกวันนี้ยังมีการจัดงานประเพณีห่มผ้าพระเจดีย์ แข่งเรือยาว และงานลอยกระทงในวันเพ็ญ เดือนสิบสองของทุกปี นอกจากนี้ใกล้ๆ กันยังเป็นที่ตั้งของศูนย์การเรียนรู้ป่าชายเลนพระเจดีย์กลางน้ำ มีเส้นทางศึกษาธรรมชาติป่าชายเลนให้ได้เดินชมกันด้วย

3. วัดถ้ำเขาประทุน          อีกหนึ่งสถานที่ท่องเที่ยวระยองที่สวยงามล้ำค่า จนกลายเป็นที่รู้จักทั้งในหมู่ชาวไทยและต่างประเทศ ตั้งอยู่ที่ตำบลเขาน้อย อำเภอเขาชะเมา โดยวัดแห่งนี้เป็นสำนักสงฆ์ อันเป็นสถานที่ปฏิบัติธรรม อีกทั้งยังเป็นแหล่งท่องเที่ยวเชิงธรรมชาติ เสน่ห์ของที่นี่จะเป็นภูเขาหินที่สูงเด่น ภายในเป็นหุบผาและถ้ำเล็ก ๆ ซ่อนอยู่ ในช่วงหน้าแล้งนักท่องเที่ยวสามารถเดินมุดถ้ำ เพื่อเข้าไปชื่นชมความงดงามของธรรมชาติได้เลย แต่ถ้าเป็นช่วงหน้าฝนเส้นทางนี้ก็จะกลายเป็นเมืองบาดาลเล็ก ๆ ให้นักท่องเที่ยวได้ล่องเรือลอดถ้ำ ตื่นตาตื่นใจไปกับความสงบและความสวยงามของธรรมชาติ สำหรับการนั่งเรือไม่มีค่าใช้จ่ายใด ๆ ทั้งสิ้น แต่นักท่องเที่ยวสามารถให้เป็นในส่วนของค่าบำรุงได้ตามจิตศรัทธา สอบถามข้อมูลเพิ่มเติมได้ที่ โทรศัพท์ 086 112 4214


 ภาพจาก mr.silaphop pongsai / shutterstock.com
4. เกาะเสม็ด          ถ้าพูดถึงทะเลใกล้กรุงเทพฯ คงจะขาดที่นี่ไปไม่ได้ "เกาะเสม็ด" ซึ่งตั้งอยู่ในเขตตำบลเพ อำเภอเมืองระยอง โดยอยู่ห่างจากฝั่งบ้านเพเพียงแค่ประมาณ 6.5 กิโลเมตรเท่านั้น และยังเดินทางไปได้ง่ายดายด้วยรถโดยสารประจำทางจากกรุงเทพฯ ที่นี่จึงเป็นตัวเลือกของที่เที่ยวทะเลที่ดีไม่ใช่น้อย บนเกาะเสม็ดโดดเด่นไปด้วยที่ท่องเที่ยวทางธรรมชาติ หาดทรายก็สวยงามเงียบสงบ ท้องทะเลใส สามารถว่ายน้ำดูปะการังได้อย่างใกล้ชิด 



          อีกทั้งยังเป็นที่ตั้งของอุทยานแห่งชาติเขาแหลมหญ้า-หมู่เกาะเสม็ด ซึ่งมีทัศนียภาพของทุ่งหญ้าสีเหลืองทองริมทะเลที่สวยงาม กลายเป็นที่เที่ยวสุดฮอตของนักท่องเที่ยวไปแล้ว สถานที่ท่องเที่ยวที่น่าสนใจบนเกาะเสม็ด เช่น หาดทรายแก้ว อ่าวไผ่ อ่าวพุทรา อ่าวทับทิม อ่าวนวล อ่าวช่อ อ่าววงเดือน อ่าวเทียน อ่าวหวาย อ่าวกิ่วหน้านอก อ่าวปะการัง ขณะที่ทางด้านตะวันตกมีหาดทรายอยู่เพียงแห่งเดียวคืออ่าวพร้าว ที่สำคัญที่พักเกาะเสม็ดยังมีให้เลือกหลากแบบหลายราคา ตามงบประมาณในกระเป๋า



5. เขาแหลมหญ้า          สถานที่ท่องเที่ยวที่อยู่ภายในบริเวณที่ตั้งที่ทำการอุทยานเขาแหลมหญ้า-หมู่เกาะเสม็ด มีลักษณะพื้นดินที่มีรูปทรงแหลมยื่นออกไปในทะเล และได้รับอิทธิพลจากลมที่ค่อนข้างแรง ทำให้กล้าไม้น้อยใหญ่ไม่สามารถที่จะเจริญเติบโตได้ จะมีก็แต่เพียงหญ้าขึ้นเท่านั้น กิจกรรมที่นักท่องเที่ยวให้ความสนใจเมื่อมาเที่ยวที่เขาแหลมหญ้า อย่างการถ่ายรูปกับสะพานยาว มีเส้นทางเดินศึกษาธรรมชาติ นอกจากนี้ยังมีสิ่งอำนวยความสะดวกอื่น ๆ เช่น มีลานกางเต็นท์และเต็นท์ให้เช่าภายในอุทยาน มีห้องพักให้เช่า และห้องอาบน้ำไว้คอยบริการ6. หมู่เกาะมัน          หมู่เกาะมัน ตั้งอยู่ในเขตตำบลกร่ำ อำเภอแกลง ประกอบไปด้วย 3 เกาะ คือเกาะมันใน เกาะมันกลาง และเกาะมันนอก โดยมีพื้นที่ทั้งหมดประมาณ 131 ไร่ ซึ่งแต่ละเกาะก็มีความสวยงามแตกต่างกันไป แต่มีท้องทะเลที่สวยงาม และหาดทรายขาวสะอาดเหมือนกัน พร้อมทั้งยังมีบรรยากาศเงียบสงบ เหมาะแก่การพักผ่อน โดยเฉพาะเกาะมันในที่เป็นพื้นที่ดำเนินการโครงการอนุรักษ์พันธุ์เต่าทะเล ตามพระราชดำริของสมเด็จพระนางเจ้าสิริกิติ์ พระบรมราชินีนาถ นักท่องเที่ยวสามารถเข้าเยี่ยมชมบ่อได้ แต่ที่เกาะมันในไม่มีที่พัก จะมีแค่ที่เกาะมันกลางและเกาะมันนอกเท่านั้น

7. หาดน้ำริน          เป็นชายหาดเก่าแก่ที่อยู่ในตำบลบ้านฉาง อำเภอบ้านฉาง มีหาดทรายขาวละเอียดสลับแนวหินและโขดหินตามธรรมชาติ ดูสวยงามแปลกตา มีน้ำทะเลใสเป็นสีฟ้าเหมาะกับการเล่นน้ำและพักผ่อน เป็นแหล่งท่องเที่ยวอีกแห่งหนึ่งของจังหวัดระยองที่มีความสวยงาม ชายหาดน้ำรินมีลักษณะเป็นชายหาดทอดยาว ปลายหาดจะมีรูปปั้นปลาพะยูนอยู่บนหิน มีศาลาสำหรับนักท่องเที่ยวที่มาเยี่ยมเยือนได้พักผ่อนอีกด้วย8. หาดพยูน และหาดพลา          หาดพลา และหาดพยูน ตั้งอยู่ที่ตำบลพลา อำเภอบ้านฉาง เป็นชายหาดที่ตั้งอยู่ไม่ไกลกันเลยค่ะ ซึ่งต้องบอกว่าเป็นชายหาดที่มีความสวยงามไม่แพ้ที่ไหนในระยอง มีแนวต้นสนให้ความร่มรื่นตลอดแนวชายหาด พร้อมทั้งร้านอาหารทะเลอร่อย ๆ มากมาย ที่สำคัญนักท่องเที่ยวยังไม่เยอะมาก สามารถมาเที่ยวพักผ่อนกันได้แบบชิล ๆ9. หาดพีเอ็มวายและหาดแสงจันทร์          หาดพีเอ็มวาย และหาดแสงจันทร์ ตั้งอยู่ในตำบลเนินพระและตำบลปากน้ำ อำเภอเมืองระยอง เป็นแหล่งท่องเที่ยวทะเลที่ไม่ควรพลาด ด้วยแนวชายฝั่งจะมีลักษณะสวยงามแปลกตา เพราะมีแนวหินป้องกันคลื่นลมและน้ำทะเลอยู่ตลอดแนวชายหาด ทำให้เกิดเป็นหาดทรายรูปร่างครึ่งวงกลมเล็ก ๆ ไม่เหมือนชายหาดที่ไหน นอกจากนี้ยังมีร้านอาหารทะเลอร่อย ๆ เปิดให้บริการอยู่ริมชายหาดมากมาย ใครอยากกินอาหารทะเลแซ่บ ๆ พร้อมกับบรรยากาศริมทะเลสุดชิล ต้องไม่พลาดมาเที่ยวทั้งสองหาดนี้



 10. หาดแม่รำพึง          อีกหนึ่งที่เที่ยวระยองที่เดินทางไปไม่ยาก เพราะอยู่ห่างจากตัวเมืองระยอง ประมาณ 11 กิโลเมตร จากถนนสุขุมวิท มีทางแยกขวาบริเวณกิโลเมตรที่ 229 เข้าหาดแม่รำพึง โดยชายหาดมีความยาว 12 กิโลเมตร ถนนเลียบชายหาดยาว 10 กิโลเมตร มีที่พักสำหรับนักท่องเที่ยวมากมาย ชายหาดเหมาะแก่การเล่นน้ำ เพราะมีความลาดชันน้อย แต่ควรระมัดระวังเป็นพิเศษ เนื่องจากบริเวณตอนกลางของหาดมีน้ำวน โดยปฏิบัติตามป้ายเตือนที่ติดตั้งไว้ เนื่องจากบางบริเวณเป็นแอ่งน้ำลึก อาจเกิดอันตรายได้ และไม่ควรเล่นน้ำในขณะคลื่นลมแรง นอกจากนี้ยังเป็นจุดชมวิวและชมพระอาทิตย์ตก ที่สามารถมองเห็นหาดแม่รำพึงและเกาะเสม็ดในคราวเดียวกัน จึงนับได้ว่าเป็นที่ที่สวยงามแห่งหนึ่งบนฝั่งอ่าวไทย


 ภาพจาก qazalt / shutterstock.com
11. ปากน้ำระยอง          ตั้งอยู่ห่างจากตัวเมืองระยองลงมาทางใต้ 5 กิโลเมตร ที่นี่เป็นแหล่งผลิตน้ำปลาที่มีชื่อเสียง และเป็นที่ตั้งของชุมชนชาวประมง นอกจากนี้ยังมีร้านจำหน่ายอาหารทะเล สำหรับสิ่งที่น่าสนใจในการเดินทางมาเที่ยวที่นี่ คือการชมบรรยากาศชุมชนปากแม่น้ำ โดยช่วงจากวัดปากน้ำถึงบริเวณปากน้ำมีชุมชนชาวประมงหนาแน่น มีท่าเรือเล็กใหญ่รอรับปลาสดจากเรือประมงลำใหญ่ ช่วงยามเย็นบริเวณปากน้ำระยองจะเห็นภาพของเรือประมงลำใหญ่ลำน้อยทยอยแล่นออกสู่ทะเลลึก ซึ่งบริเวณปากน้ำระยองที่ดูคล้ายลำน้ำสามสายมาบรรจบกันนั้น ที่จริงแล้วล้วนเป็นลำน้ำของแม่น้ำระยองทั้งสิ้น โดยแม่น้ำระยองดั้งเดิมคือลำน้ำที่ไหลผ่านตัวเมืองระยองมาบรรจบกับปากน้ำด้านตะวันตก ส่วนลำน้ำอีกสองสายเป็นคลองชลประทานที่ขุดขยายเพิ่ม 12. เกาะทะลุ-เกาะกุฎี          เกาะทะลุ ตั้งอยู่ไม่ไกลจากเกาะเสม็ดมากนัก สามารถที่จะซื้อบริการทัวร์แบบวันเดย์ทริปได้จากบริเวณท่าเรือบ้านเพหรือบนเกาะเสม็ดได้เลย เกาะแห่งนี้เป็นเพียงเกาะเล็ก ๆ มีชายหาดไม่กว้างมากนัก แต่เป็นชายหาดที่มีเนื้อทรายสีขาว เนียนละเอียด บรรยากาศเงียบสงบมาก น้ำทะเลจะเป็นสีฟ้าอมเขียวมรกตใสแจ๋ว อีกด้านหนึ่งของเกาะจะเป็นหน้าผาหิน มีช่องโหว่อยู่เล็กน้อย จึงเป็นที่มาของชื่อ "เกาะทะลุ" 



          ส่วนถ้าใครอยากดำน้ำก็สามารถที่จะไปเที่ยวชมและดำน้ำชมปะการังต่อได้ที่ "เกาะกุฎี"  ซึ่งมีแนวปะการัง รวมทั้งสัตว์ทะเลที่อุดมสมบูรณ์ บนเกาะเป็นที่ตั้งของหน่วยพิทักษ์อุทยานแห่งชาติที่ ญส.3 เขตอุทยานแห่งชาติเขาแหลมหญ้า-หมู่เกาะเสม็ด และมีสถานที่กางเต็นท์รองรับนักท่องเที่ยว นอกจากนี้ใกล้ ๆ กันยังมีเกาะขนาดเล็กที่น่าสนใจ ได้แก่ เกาะท้ายค้างคาวและเกาะถ้ำฤๅษี ซึ่งเป็นอีกจุดหนึ่งที่นักท่องเที่ยวนิยมเดินทางไปเยือน ทั้งนี้สามารถสอบถามรายละเอียดเพิ่มเติมได้ที่ อุทยานแห่งชาติเขาแหลมหญ้า-หมู่เกาะเสม็ด โทรศัพท์ 0 3865 303413. แหลมแม่พิมพ์          ตั้งอยู่ที่อำเภอแกลง ห่างจากตัวเมืองระยอง 48 กิโลเมตร มีชายหาดที่สวยงาม เหมาะแก่การเล่นน้ำ คลื่นไม่แรง ที่บริเวณหาดมีกิจกรรมทางน้ำมากมาย มีบริการบ้านพักทั้งโรงแรมและร้านอาหารตลอดแนวชายหาด สุดชายหาดเป็นที่ตั้งของ "ศาลเจ้าแม่พิมพ์" ศาลศักดิ์สิทธิ์อันเป็นที่เคารพบูชาของชาวระยอง และอีกด้านหนึ่งของศาลแม่พิมพ์ยังมีทางเดินเล็ก ๆ ทอดตัวขึ้นสู่วัดบนยอดเขาอันเป็นจุดที่สามารถชมวิวหาดแม่พิมพ์จากมุมสูง


 ภาพจาก pongmoji / shutterstock.com
14. ตลาดน้ำเกาะกลอย          แหล่งพักผ่อนอีกแห่งหนึ่งของชาวระยอง ตั้งอยู่ด้านหลังปั๊ม ปตท. สี่แยกเกาะกลอย ที่นี่อบอวลไปด้วยบรรยากาศย้อนยุค ทั้งบ้านเรือน ร้านค้า ที่ได้รับการตกแต่งแบบบ้านไม้ย้อนยุค รวมถึงร้านอาหารและร้านจำหน่ายสินค้า โดยเฉพาะอย่างยิ่งสำหรับคนที่ชอบสะสมของเก่า ซึ่งห้องแถวคูหาของตลาดเกาะกลอยได้รับการปรับแต่งเป็นห้องโชว์ของโบราณ ร้านขายยาจีน และตู้โชว์สินค้าในสมัยก่อน และยังมีกิจกรรมให้ทำหลายอย่าง เช่น ระบายสีตุ๊กตาปูนปลาสเตอร์ เครื่องเล่นหยอดเหรียญ นั่งเรือถีบ และให้อาหารปลา เป็นต้น เปิดทุกวัน ตั้งแต่เวลา 10.00-21.00 น. ดูรายละเอียดเพิ่มเติมได้ที่ www.taladkokloi.com15. ชุมชนเกษตรบ้านชากมะกรูด          ชุมชนเกษตรบ้านชากมะกรูด ตั้งอยู่ที่ตำบลกร่ำ อำเภอแกลง เป็นชุมชนที่ประกอบอาชีพเกษตรกรรมเป็นหลัก โดยเน้นไปที่การทำสวนผลไม้ไทย ๆ เช่น เงาะ, ทุเรียน, มังคุด, ลองกอง และขนุน โดยในช่วงหน้าผลไม้ของทุกปี ทางชุมชนจะรวมตัวกันเปิดสวนให้นักท่องเที่ยวเข้าเที่ยวชมและชิมผลไม้กันแบบสด ๆ จากต้น โดยคิดค่าเข้าชมในราคาย่อมเยา 16. เมืองเก่าระยอง (ถนนจินดา)          หากนักท่องเที่ยวต้องการจะสัมผัสกับวิถีชีวิตชุมชนโบราณในอดีต เราขอแนะนำให้มาเยี่ยมชมเมืองเก่าระยอง หรือตลาดเก่าระยอง อยู่ในเขตเทศบาลนครระยอง การเดินชมย่านเมืองเก่าแห่งนี้นักท่องเที่ยวจะพบกับร้านอาหารต่าง ๆ ทั้งขนมไทยโบราณ ก๋วยเตี๋ยว กาแฟ ส้มตำโบราณ ซึ่งแต่ละร้านมีอายุนานกว่า 10-50 ปี นอกจากนี้ยังเป็นย่านที่รวบรวมร้านขายของเก่า ร้านกรอบรูปสุดคลาสสิก และบริการนวดแผนโบราณไว้เอาใจนักท่องเที่ยวที่เมื่อยล้าจากการเดินตลาดอีกด้วย


 ภาพจาก watchares hansawek / shutterstock.com
17. ทุ่งโปรงทอง          ที่เที่ยวระยองยอดนิยม ตั้งอยู่บริเวณริมปากแม่น้ำประแส ใกล้กับเทศบาลตำบลปากน้ำกระแส อำเภอแกลง เป็นป่าชายเลนริมทะเลประแส ที่มีการปลูกต้นโปรงไว้เป็นจำนวนมาก มองไปได้ไกลสุดลูกหูลูกตา ที่นี่จึงได้ชื่อเรียกว่า "ทุ่งโปรงทอง" โดยจะมีทางเดินไม้ระยะทางประมาณ 2.6 กิโลเมตร ลัดเลาะไปตามทุ่งโปรงทอง ให้นักท่องเที่ยวได้เดินถ่ายภาพกับทุ่งแห่งนี้กันอย่างใกล้ชิด เส้นทางจะไปสิ้นสุดบริเวณอนุสรณ์เรือรบหลวงประแส สามารถเที่ยวได้ตลอดทั้งปี เปิดให้นักท่องเที่ยวเข้าเที่ยวชมทุกวัน ตั้งแต่เวลา 06.00-18.00 น. ค่าเข้าชมฟรี ! ทั้งนี้อาจจะมีค่าบริการฝากรถ



18. ปากน้ำประแส          ตั้งอยู่ที่ตำบลปากน้ำประแส อำเภอแกลง สถานที่แห่งนี้เป็นสถานที่ตั้งศาลสมเด็จกรมหลวงชุมพรเขตอุดมศักดิ์ พระบิดาแห่งกองทัพเรือไทย นอกจากนี้บริเวณปากแม่น้ำประแสยังเป็นที่อาศัยของแหล่งชุมชน แหล่งการค้า และการเกษตร รวมถึงยังเป็นศูนย์รวมพันธุ์ไม้ภาคตะวันออก ตลอดจนการวิจัยและอนุรักษ์พันธุกรรมพืช อีกทั้งชาวบ้านในชุมชนยังได้รวมกลุ่มกันอนุรักษ์วิถีชีวิตดั้งเดิม โดยมีกิจกรรมล่องเรือสัมผัสวิถีชีวิตคนชาวคลองริมแม่น้ำประแส อันเป็นสายน้ำสำคัญของจังหวัดระยอง




 ภาพจาก tawan teerak / shutterstock.com
          ทั้งนี้ชาวบ้านในชุมชนริมปากน้ำประแสยังคงใช้ชีวิตกันแบบเรียบง่าย มีมิตรไมตรีที่ดีต่อนักท่องเที่ยว ภายในชุมชนมีที่พักแบบโฮมสเตย์ให้บริการนักท่องเที่ยวด้วย ซึ่งแต่ละที่ก็จะมีการจัดกิจกรรมพานักท่องเที่ยวไปสนุกสนานกับธรรมชาติรอบ ๆ ตำบลปากน้ำประแส ถ้ามองหาที่เที่ยวที่ได้ทั้งความสนุกและความรู้ ลองชวนเพื่อน ๆ หรือคนในครอบครัวมาพักผ่อนกันนะคะ19. สถานแสดงพันธุ์สัตว์น้ำระยอง          ตั้งอยู่ที่ศูนย์วิจัยและพัฒนาประมงทะเลอ่าวไทยฝั่งตะวันออก กรมประมง กระทรวงเกษตรและสหกรณ์ ตำบลเพ สถานที่แห่งนี้เป็นสถานที่รวบรวมบรรดาพันธุ์สัตว์น้ำจำนวนมากกว่า 43 ตู้ และยังประกอบไปด้วยบ่อแสดงสัตว์น้ำขนาดใหญ่ สัตว์น้ำหายาก และเปลือกหอยจำนวนทั้งสิ้น 4 บ่อ ได้แก่ บ่ออุโมงค์ บ่อทรงกระบอก บ่อกลางแจ้ง และบ่อเต่า พร้อมทั้งยังมีพิพิธภัณฑ์สัตว์น้ำหายาก การจัดแสดงเรือประมงและเครื่องมือประมงเพื่อให้ความรู้แก่นักท่องเที่ยวและผู้ที่สนใจ เปิดให้เข้าชมทุกวันพุธ-ศุกร์ ตั้งแต่เวลา 10.00-16.00 น. วันเสาร์-อาทิตย์ และวันหยุดนักขัตฤกษ์ เวลา 10.00-17.00 น. ปิดวันจันทร์-อังคาร 


 
ภาพจาก maxim tupikov / shutterstock.com
20. สวนพฤกษศาสตร์บ้านเพ          สวนพฤกษศาสตร์บ้านเพ หรือชื่อเดิมคือ "สวนรุกขชาติเพ" ตั้งอยู่ถัดจากบ้านเพเป็นระยะทางประมาณ 4 กิโลเมตร ตามถนนเลียบชายหาดไปแหลมแม่พิมพ์ (ทางหลวงหมายเลข 3145)  ที่นี่คือหนึ่งในสถานที่ท่องเที่ยวยอดฮิตบนทำเลที่ตั้งสวยใกล้ ๆ ชายหาดสวนสน อำเภอเมืองระยอง ภายในมีสถานที่จัดแสดงนิทรรศการพรรณไม้ต่าง ๆ ภายในสวนพฤกษศาสตร์ จัดเป็นศูนย์รวมแหล่งเพาะพันธุ์ไม้จากทั่วไทย ที่เปิดให้ผู้สนใจเดินทางเข้าไปเรียนรู้เกี่ยวกับพรรณไม้แบบธรรมชาติควบคู่ไปกับการท่องเที่ยว อีกหนึ่งสิ่งที่น่าสนใจคือถนนที่ปกคลุมด้วยต้นสน 2 ข้างทาง ให้ความรู้สึกเหมือนเข้าไปท่องเที่ยวในอุโมงค์ต้นไม้ และบริเวณใกล้ ๆ เป็นที่ตั้งชายหาดสวนสน ชายหาดที่เหมาะแก่การเล่นน้ำมาก ๆ  แถมยังมีร้านอาหารไว้บริการนักท่องเที่ยวที่ตั้งอยู่ไม่ไกลนัก 21. เที่ยวสวนผลไม้          ระยองเป็นจังหวัดที่ขึ้นชื่อในเรื่องของผลไม้ ที่นี่จึงมีสวนผลไม้ขึ้นชื่อมากมาย ทั้งสวนสุภัทราแลนด์, สวนมังคุดไทย (สวนคุณปัญญา), สวนประสมทรัพย์, สวนคุณไพบูลย์, สวนผู้ใหญ่สมควร (บ้านแลง), สวนยายดา-ป้าบุญชื่น, สวนปาหนัน, สวนลุงทองใบ และสวนผู้ใหญ่เสวตร ฯลฯ ไว้บริการนักท่องเที่ยวเข้าเยี่ยมชมและรับประทานผลไม้สด ๆ จากต้นได้อย่างไม่อั้น ทั้งทุเรียน มังคุด เงาะ ลองกอง ที่ละลานตาจนเลือกแทบไม่ถูกกันเลยทีเดียว และเป็นประจำทุกปีกับ "อร่อยทุกไร่ ชิมไปทุกสวน" ซึ่งก็มีผลไม้อร่อย ๆ จากสวนผลไม้ระยองมาให้ชิมแบบไม่อั้น22. สวนสุภัทราแลนด์           สวนสุภัทราแลนด์ ตั้งอยู่ที่ตำบลหนองละลอก อำเภอบ้านค่าย ภายในมีพื้นที่กว้างขวางถึง 800 ไร่ ปลูกผลไม้ในพื้นที่หลากหลายชนิด เช่น ทุเรียน มังคุด เงาะ ส้มโอ องุ่น ชมพู่ แก้วมังกร สละ มะพร้าว ขนุน ลำไย และลองกอง เป็นต้น จุดเด่นของที่นี่คือสามารถแวะเข้าเที่ยวชมได้ตลอดทั้งปี เพราะมีผลไม้เมืองร้อนกว่า 25 ชนิด ปลูกไว้รองรับนักท่องเที่ยว เรียกได้ว่าแม้จะไม่ใช่ฤดูกาลแต่สวนสุภัทราแลนด์ก็ยังมีผลไม้รอต้อนรับนักท่องเที่ยวเสมอ แถมยังมีขบวนรถไฟชมสวนพร้อมผู้บรรยายคอยให้ความรู้ และสามารถเลือกชิมผลไม้ต่าง ๆ ในสวนได้ตามสบาย แบบไม่จำกัดระยะเวลาในการอยู่ในสวนอีกด้วย เปิดบริการทุกวัน ตั้งแต่เวลา 08.00-17.00 น. สอบถามรายละเอียดเพิ่มเติมได้ที่ www.suphattraland.com23. สวนละไม           สวนละไม ตั้งอยู่ที่ถนนสายบึง อำเภอวังจันทร์ อีกหนึ่งอาณาจักรผลไม้ท่ามกลางขุนเขาแห่งจังหวัดระยอง ที่จะทำให้เพื่อน ๆ เพลิดเพลินและอิ่มอร่อยแบบไม่อั้นกับผลไม้หลากหลายชนิด เช่น ทุเรียน เงาะ มังคุด สัปปะรด สละ และมะม่วง เป็นต้น ที่นี่จึงเป็นเหมือนสวรรค์ของคนรักผลไม้ แถมยังได้เพลิดเพลินไปกับวิวสวย ๆ และมีมุมถ่ายรูปอีกเพียบ ให้ได้ถ่ายรูปแบบไม่รู้เบื่อ เปิดทุกวัน ตั้งแต่เวลา 08.00-17.00 น. และสามารถอยู่ด้านในสวนได้ไม่จำกัดเวลา มีรถรางคอยวิ่งรับ-ส่งตลอดเวลาทำการของทางสวน (สวนผลไม้เปิดช่วงเดือนพฤษภาคม-กรกฎาคม และในช่วงปิดสวนผลไม้นักท่องเที่ยวสามารถเข้ามาเที่ยวสวนได้ตามปกติ) ดูรายละเอียดเพิ่มเติมได้ที่ www.suanlamai.com24. อุทยานแห่งชาติเขาชะเมา-เขาวง           อุทยานแห่งชาติเขาชะเมา-เขาวง ครอบคลุมอำเภอเขาชะเมา อำเภอแกลง จังหวัดระยอง รวมถึงอำเภอแก่งหางแมว จังหวัดจันทบุรี เป็นแหล่งท่องเที่ยวทางภาคตะวันออกของประเทศที่มีสภาพป่าดงดิบที่สมบูรณ์ เป็นแหล่งกำเนิดต้นน้ำลำธารของจังหวัดระยอง มีสัตว์ป่าชุกชุมและมีธรรมชาติที่สวยงาม เช่น น้ำตก หน้าผา ถ้ำ ทิวทัศน์ตามธรรมชาติที่งดงาม          อีกทั้งยังมีสถานที่ท่องเที่ยวที่น่าสนใจ ไม่ว่าจะเป็นน้ำตกเขาชะเมา น้ำตกที่มีธารน้ำใสรองรับอยู่เบื้องล่างซึ่งมีความยาวถึง 3 กิโลเมตร เต็มไปด้วยจุดต่าง ๆ ที่น่าสนใจมากมาย โดยเฉพาะชั้นวังมัจฉาจะเต็มไปด้วยปลาพลวง ซึ่งเป็นปลาน้ำจืดขนาดใหญ่ที่อาศัยอย่างชุกชุมในบริเวณนั้น, ถ้ำเขาวง ที่น่าพิศวงด้วยการเป็นถ้ำตั้งอยู่กลางวงล้อมของภูเขาหินปูน โดยมีถ้ำหินงอกหินย้อยที่สวยงามมากถึง 86 ถ้ำ แต่เปิดให้เข้าชมเพียง 16 ถ้ำ และน้ำตกคลองหินเพลิง น้ำตกสายเล็กที่อยู่ทางด้านจังหวัดจันทบุรี เป็นน้ำตกที่มีน้ำไหลตลอดทั้งปี เป็นต้น สามารถดูรายละเอียดเพิ่มเติมได้ที่ อุทยานแห่งชาติเขาชะเมา-เขาวง
ภาพจาก schompoongam / shutterstock.com
 25. อนุสาวรีย์สุนทรภู่          อนุสาวรีย์สุนทรภู่ ตั้งอยู่ที่ตำบลบ้านกร่ำ อำเภอแกลง บนเส้นทางแกลง-แหลมแม่พิมพ์  อนุสาวรีย์แห่งกวีเอกผู้เป็นตำนานของเมืองไทย ที่นี่สร้างขึ้นเพื่อเป็นที่ระลึกถึงสุนทรภู่ กวีในสมัยรัตนโกสินทร์ตอนต้น ผู้สร้างสรรค์บทประพันธ์อันทรงคุณค่ามากมาย และกล่าวกันว่าจังหวัดระยองนั้นคือบ้านเกิดของบิดาของศิลปินเอกท่านนี้นั่นเอง อนุสาวรีย์แห่งนี้เปิดเมื่อวันที่ 25 พฤษภาคม พ.ศ. 2513 บริเวณโดยรอบน่าสนใจด้วยการจัดแสดงรูปปั้นของตัวละครเอกจากวรรณคดีชื่อก้องเรื่องพระอภัยมณี และในวันที่ 26 มิถุนายน ของทุกปี จะมีการจัดงานรำลึกสุนทรภู่ เพื่อรำลึกถึงคุณงามความดีทางด้านวรรณกรรมของท่านที่ได้สร้างไว้ให้แก่แผ่นดินไทย


 ภาพจาก chanachai saenghirun / shutterstock.com
26. น้ำตกคลองปลาก้าง          น้ำตกคลองปลาก้าง ตั้งอยู่ในเขตพื้นที่อุทยานแห่งชาติเขาชะเมา-เขาวง อยู่ห่างจากที่ทำการอุทยานไปทางทิศเหนือ 3 กิโลเมตร เป็นน้ำตกขนาดไม่ใหญ่มากนัก มีทั้งหมด 7 ชั้น ได้แก่ วังช้างผ่าน, ลานผีเสื้อ, แอ่งเครือสะบ้า, ลานประตูผา, ธารเกาะกลาง, วังกระชาย และธารสายหมอก รายล้อมไปด้วยธรรมชาติป่าเขาสีเขียวขจีสวยงาม อากาศเย็นสบายตลอดทั้งปี เหมาะแก่การมาเที่ยวพักผ่อนในวันหยุดกับครอบครัว



27. จุดชมวิวระยอง เขาโบสถ์          ตั้งอยู่ที่วัดเขาโบสถ์ ตำบลทับมา อำเภอเมืองระยอง เป็นจุดชมวิวเมืองระยองในมุมสูงที่สวยงามและน่าไปถ่ายรูปมาก ๆ นอกจากจะมีวิวสวย ๆ ธรรมชาติโดยรอบ และพระอาทิตย์ตกดินแล้ว ก็ยังมีสะพานแขวนเก๋ ๆ ชิค ๆ ให้ได้ไปถ่ายรูปเซลฟี่ตามสไตล์ฮิปสเตอร์กันอีกด้วย 28. อ่างเก็บน้ำดอกกราย          อ่างเก็บน้ำดอกกราย ตั้งอยู่ในพื้นที่อำเภอปลวกแดง เป็นส่วนหนึ่งของศูนย์บริการการพัฒนาปลวกแดงตามพระราชดำริ จังหวัดระยอง มีพื้นที่ทั้งหมดประมาณ 1,300 ไร่ โดยรอบของอ่างเก็บน้ำเต็มไปด้วยป่าเขาที่อุดมสมบูรณ์ บรรยากาศผ่อนคลายน่าพักผ่อน มีแพอาหารเปิดให้บริการริมอ่างเก็บน้ำมากมาย ถ้าตามหาร้านอาหารระยอง บรรยากาศดี ร้านอาหารบริเวณโดยรอบอ่างเก็บน้ำดอกกราย ก็ถือเป็นตัวเลือกที่ดีทีเดียว นอกจากนี้ในช่วงปลายปีก็ยังมีทุ่งทานตะวันให้เที่ยวชมอีกด้วย


 ภาพจาก mr.silaphop pongsai / shutterstock.com
29. the park adventure land          ใครที่รักการผจญภัยต้องที่นี่เลย the park adventure land ตั้งอยู่ที่ตำบลสำนักทอง อำเภอเมือง นักท่องเที่ยวจะสนุกไปกับกิจกรรมหลัก คือการพาชมสวน (adventure track) ซึ่งเลือกวิธีในการเข้าไปชมสวนได้ 4 วิธี ได้แก่ ขี่จักรยานเสือภูเขา ขี่รถมอเตอร์ไซค์ 4 ล้อ (atv) หรือนั่งรถมอเตอร์ไซค์พ่วงข้าง (สำหรับเด็กและผู้สูงอายุเท่านั้น) และพายเรือคายัก นอกจากนี้ยังมีบ้านพักและร้านอาหารไว้ให้บริการ สามารถดูรายละเอียดเพิ่มเติมได้ที่ theparkadventure.com30. สะพานรักษ์แสม          สะพานรักษ์แสม ตั้งอยู่ที่ตำบลเนินฆ้อ อำเภอแกลง เป็นแหล่งท่องเที่ยวเชิงอนุรักษ์ชิค ๆ ที่สามารถไปถ่ายรูปและเที่ยวชมกันได้อย่างสนุกสนาน โดยสะพานแห่งนี้จะเป็นสะพานแขวน ทอดข้ามผ่านคลองตาโบ๊ย รายล้อมไปด้วยป่าชายเลนสีเขียวชอุ่ม และยังมีทางเดินไม้ ลัดเลาะไปตามป่าชายเลนเขียว ๆ บรรยากาศสุดร่มรื่นและสดชื่น เป็นแหล่งเติมโอโซนใกล้กรุงเทพฯ ที่ดีอีกแห่งหนึ่งเช่นกัน



          และนี่คือสถานที่ท่องเที่ยวจังหวัดระยองที่เราหยิบมาแนะนำกัน จริง ๆ แล้วยังมีที่เที่ยวระยองเจ๋ง ๆ รออยู่อีกเพียบ รวมถึงที่พักระยองสวย ๆ และร้านอาหารระยองอร่อย ๆ เหล่านี้ก็ถือได้ว่าเป็นตัวเลือกที่ดีสุด ๆ เลยล่ะค่ะ นอกจากจะใช้เวลาเดินทางไม่นานแล้ว ยังจะได้เที่ยวพักผ่อนกับธรรมชาติสวย ๆ อย่างเต็มที่อีกด้วย           ถ้าอยากรู้รายละเอียดเพิ่มเติมสามารถสอบถามได้ที่ การท่องเที่ยวแห่งประเทศไทย สำนักงานระยอง โทรศัพท์ 0 38655 520-1 หรือ www.traveleastthailand.org และ tat-rayong.comหมายเหตุ : ข้อมูลอาจมีการเปลี่ยนแปลงกรุณาตรวจสอบอีกครั้งขอบคุณข้อมูลจาก  และ   


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






30 สถานที่ท่องเที่ยวจังหวัดระยอง เมืองน่ารักที่อยากให้ไปเยือน





อัปเดตล่าสุด 2 เมษายน 2564 เวลา 17:54:44
 619,479 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





ที่เที่ยว:
ที่เที่ยว
สถานที่ท่องเที่ยว
ที่ท่องเที่ยว
ทะเล
วัด
ท่องเที่ยว
พิพิธภัณฑ์
กรุงเทพ
เที่ยว
ที่เที่ยวเชียงใหม่


ที่เที่ยวฮิต:
สวนนงนุช
ไอคอนสยาม
ภูกระดึง
เที่ยวเพชรบุรี
กาญจนบุรี
คําชะโนด
เที่ยวเชียงใหม่
พัทยา
ภูทับเบิก
ม่อนแจ่ม


เที่ยวทะเล:
เกาะล้าน
เกาะกูด
เกาะขาม
ระยอง
กระบี่
ชะอำ
เสม็ด
เกาะช้าง
ภูเก็ต
หาดเตยงาม


ที่พัก :
hotels
โรงแรม
ที่พัก
รีสอร์ท
ที่พักเกาะล้าน
ที่พักหัวหิน
ที่พักกาญจนบุรี
ที่พักพัทยา 
ที่พักเขาใหญ่
ที่พักเขาค้อ 


ร้านอาหาร - กาแฟ :
ร้านอาหาร 
บุฟเฟ่ต์
ร้านกาแฟ
ตลาดน้ําอัมพวา
ร้านอาหารเชียงใหม่
ร้านอาหารญี่ปุ่น
คาเฟ่
ร้านกาแฟเชียงใหม่
ร้านกาแฟนครปฐม
อาหารเกาหลี


เรื่องอื่น ๆ  :
ปฏิทินวันหยุด 2565
วันขึ้นปีใหม่ 
วันเด็ก 2565
วันครู 2565
ปฏิทิน 2565
ตรุษจีน 2565
แคปชั่นเที่ยว
วันวาเลนไทน์
เราเที่ยวด้วยกัน 
ดูดวง 2565









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































