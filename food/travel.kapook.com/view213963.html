




พิพิธภัณฑ์ในไทย แหล่งเรียนรู้ที่น่าไปท่องเที่ยว

















































































x close

















travel



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เที่ยวไทย

ทะเล

ภูเขา

เที่ยวกรุงเทพ

ต่างประเทศ

ที่พัก

ร้านอาหาร

ร้านกาแฟ

คลิป












kapook travel > 
            ท่องเที่ยวไทย












12 พิพิธภัณฑ์ในไทย แหล่งเรียนรู้ชั้นดีที่น่าไปเยือนสักครั้ง





137,689อ่าน














0












          พาทัวร์พิพิธภัณฑ์ในประเทศไทยหลากหลายรูปแบบ มีการนำเสนอน่าสนใจ สามารถเที่ยวได้ทุกเพศ ทุกวัย ถือเป็นอีกหนึ่งสถานที่ท่องเที่ยวที่ไม่ควรพลาด วันหยุดไปเดินเล่นพิพิธภัณฑ์ชิล ๆ กัน 




            พิพิธภัณฑ์ ตามราชบัณฑิตยสถาน หมายถึงสถานที่เก็บรวบรวมและแสดงสิ่งต่าง ๆ ที่มีความสำคัญด้านวัฒนธรรมหรือด้านวิทยาศาสตร์ โดยมีความมุ่งหมายเพื่อให้เป็นประโยชน์ต่อการศึกษา และก่อให้เกิดความเพลิดเพลินใจ ... ซึ่งในปัจจุบันพิพิธภัณฑ์ในไทยก็มีอยู่หลากหลายรูปแบบ ไม่ว่าจะเป็นพิพิธภัณฑ์โบราณคดี พิพิธภัณฑ์ประวัติธรรมชาติ พิพิธภัณฑ์วิทยาศาสตร์ พิพิธภัณฑ์ศิลปะ และอื่น ๆ อีกทั้งยังนำเสนอผ่านเทคโนโลยีที่ทันสมัยน่าสนใจ และบางแห่งยังรวบรวมของดีมีคุณค่าเอาไว้ให้เราได้ชื่นชมกันด้วย แหม...ถ้าจะดีขนาดนี้แล้วจะช้าอยู่ทำไม วันนี้เราเลยคัดเน้น ๆ 12 พิพิธภัณฑ์ในประเทศไทย ที่อยากให้ไปสัมผัสกันสักครั้งมาแนะนำ เริ่มที่...
1. พิพิธภัณฑสถานแห่งชาติ พระนคร

            พิพิธภัณฑ์คู่บ้านคู่เมืองของไทย เพราะเป็นพิพิธภัณฑ์สำหรับประชาชนแห่งแรกของประเทศไทย สถานที่เก็บและร้อยเรียงเล่าเรื่องราวและความเป็นมาของประเทศไทย ผ่านโบราณวัตถุ สิ่งของล้ำค่า หรือนิทรรศการถาวรต่าง ๆ โดยตั้งขึ้นเมื่อ พ.ศ. 2402 แต่เดิมเป็น "พระราชวังบวรสถานมงคล" หรือ "วังหน้า" ซึ่งประกอบด้วยพระที่นั่งและพระตำหนักอันนับเป็นสถาปัตยกรรมไทยที่งดงาม




ภาพจาก thebigland / shutterstock.com



          โดยแบ่งการจัดแสดงเป็นประเภทต่าง ๆ เช่น ประวัติศาสตร์ชาติไทย, ประวัติศาสตร์ศิลปะและโบราณคดี, ประณีตศิลป์และชาติพันธุ์วิทยา และโบราณสถานวังหน้า (โบราณสถาน อาคารประวัติศาสตร์ ภายในพิพิธภัณฑสถาน) เป็นอีกหนึ่งพิพิธภัณฑ์ที่เราอยากให้ไปสัมผัสกันสักครั้ง




ภาพจาก kritthaneth / shutterstock.com



        ที่อยู่ : ถนนหน้าพระธาตุ แขวงพระบรมมหาราชวัง เขตพระนคร กรุงเทพมหานคร 10200 (ตั้งอยู่ระหว่างมหาวิทยาลัยธรรมศาสตร์และโรงละครแห่งชาติ)
        เวลาเปิด-ปิด : ทุกวันพุธ-อาทิตย์ ตั้งแต่เวลา 08.00-16.00 น. ปิดวันจันทร์-อังคาร และวันหยุดนักขัตฤกษ์
        ค่าเข้าชม : คนไทย 30 บาท ชาวต่างชาติ 200 บาท ยกเว้นค่าเข้าชมสำหรับเด็กอายุไม่เกิน 15 ปี นักเรียน นักศึกษาไทย ผู้สูงอายุ 60 ปีขึ้นไป
        เบอร์โทรศัพท์ : 0-2224-1370
        เฟซบุ๊ก : national museum bangkok : พิพิธภัณฑสถานแห่งชาติ พระนคร

2. มิวเซียมสยาม

            พิพิธภัณฑ์การเรียนรู้ (museum siam: disco- very museum) ภายใต้สถาบันพิพิธภัณฑ์การเรียนรู้แห่งชาติ (สพร.) ที่นี่ถือเป็นแหล่งเรียนรู้ทางด้านชาติพันธุ์วิทยา มานุษยวิทยา ที่เกี่ยวข้องกับสังคมไทยและเอเชียตะวันออกเฉียงใต้ เพื่อสร้างสำนึกรักและเข้าใจในประวัติความเป็นมาของผู้คน บ้านเมือง วัฒนธรรมและท้องถิ่นของตน ตลอดจนเชื่อมโยงความสัมพันธ์ในลักษณะเครือญาติกับประเทศเพื่อนบ้าน




ภาพจาก joyfullife / shutterstock.com



            โดยใช้วิธีการจัดแสดงแบบใหม่ผ่านสื่อเครื่องมือต่าง ๆ ที่ทันสมัย รับรองเลยว่าคุณจะเรียนรู้ประวัติศาสตร์ในมุมมองที่สนุกสนาน ประกอบด้วยนิทรรศการถาวร, นิทรรศการหมุนเวียน และกิจกรรมการเรียนรู้อย่างสร้างสรรค์




ภาพจาก photo aps / shutterstock.com



          ที่อยู่ : บริเวณท่าเตียน ถนนสนามไชย แขวงพระบรมมหาราชวัง เขตพระนคร กรุงเทพฯ
          เวลาเปิด-ปิด : ทุกวันอังคาร-อาทิตย์ (ปิดวันจันทร์) ตั้งแต่เวลา 10.00-18.00 น.
          ค่าเข้าชม : นักเรียน นักศึกษา (อายุ 15 ปีขึ้นไป) 50 บาท, ผู้ใหญ่คนไทย 100 บาท ผู้ใหญ่ชาวต่างชาติ 200 บาท เยาวชนไทยและเยาวชนต่างชาติ อายุต่ำกว่า 15 ปี ผู้สูงอายุ 60 ปีขึ้นไป พระภิกษุสงฆ์ นักบวช ผู้พิการ และทุพพลภาพ มัคคุเทศก์ (แสดงบัตรประจำตัวที่ออกโดยกระทรวงการท่องเที่ยวและกีฬา) เข้าชมฟรี
          เบอร์โทรศัพท์ : 02 225 2777
          เว็บไซต์ : m.museumsiam.org
          เฟซบุ๊ก : museum siam

3. พิพิธภัณฑ์ธนาคารแห่งประเทศไทย กรุงเทพมหานคร

            พิพิธภัณฑ์ที่ตั้งอยู่ริมแม่น้ำเจ้าพระยา โดดเด่นด้วยอาคารสถาปัตยกรรมที่ได้รับการออกแบบอย่างทันสมัย เข้ากับสไตล์คนรุ่นใหม่ ประกอบไปด้วยส่วนต่าง ๆ ไม่ว่าจะเป็นพิพิธภัณฑ์, ห้องสมุด, co-working space, ร้านค้า-ร้านอาหาร และพื้นที่ทำกิจกรรมกลางแจ้ง โดยในส่วนของพิพิธภัณฑ์จัดแสดงในส่วนของนิทรรศการเงินตรา นิทรรศการบทบาทหน้าที่ธนาคารแห่งประเทศไทย, นิทรรศการส่งเสริมความรู้ทางการเงิน และนิทรรศการหมุนเวียนต่าง ๆ แต่ละมุมสวยงามและน่าเรียนรู้มาก ๆ




ภาพจาก camera_bravo / shutterstock.com



          หมายเหตุ : สามารถจองวัน เวลา และรอบที่ต้องการเข้าชมล่วงหน้าผ่านเว็บไซต์ศูนย์การเรียนรู้ฯ หรือติดต่อเข้าชมด้วยตนเอง (walk-in) โดยพิพิธภัณฑ์ศูนย์การเรียนรู้ฯ เปิดให้บริการวันอังคาร-อาทิตย์ เปิดรอบเข้าชมวันละ 6 รอบ (รอบละไม่เกิน 40 คน)  ใช้เวลาชมรอบละประมาณ 1.30 ชั่วโมง ได้แก่ รอบ 10.00 น., 10.30 น., 11.00 น., 13.30 น., 14.00 น. จะมีเจ้าหน้าที่นำชม และรอบ 14.30 น. สำหรับเดินชมตามอัธยาศัยโดยใช้ bot museum application ประกอบการชม ทั้งนี้เจ้าหน้าที่ขอสงวนสิทธิ์ในการจัดกลุ่มการนำชม
         ที่อยู่ : ถนนสามเสน แขวงวัดสามพระยา เขตพระนคร กรุงเทพฯ
         เวลาเปิด-ปิด : วันอังคาร-อาทิตย์ (ปิดวันจันทร์) ตั้งแต่เวลา 09.30-20.00 น. (พิพิธภัณฑ์ธนาคารแห่งประเทศไทย, ห้องค้นคว้าจดหมายเหตุ, ร้านสินค้าที่ระลึก และร้านกาแฟ/หนังสือ ปิดให้บริการ 16.30 น.)
         เบอร์โทรศัพท์ : 0-2356-7766
         เว็บไซต์ : botlc.or.th

4. พิพิธภัณฑ์วัฒนธรรมดอกไม้

          สายดอกไม้ไม่ควรพลาดด้วยประการทั้งปวง สำหรับ "พิพิธภัณฑ์วัฒนธรรมดอกไม้" แห่งนี้ ที่ก่อตั้งขึ้นจากความตั้งใจของ คุณสกุล อินทกุล เพื่ออยากให้เป็นศูนย์กลางการแลกเปลี่ยนและเรียนรู้เกี่ยวกับวัฒนธรรมดอกไม้ทั้งในไทยและทวีปเอเชีย โดดเด่นด้วยตัวตึกอาคารบ้านไม้สักรูปทรงโคโลเนียล ความน่าสนใจอยู่ที่การจัดแสดงหลักฐานทางประวัติศาสตร์เกี่ยวกับการจัดดอกไม้ทั้งในอดีตและปัจจุบัน ที่แสดงให้เห็นถึงความสัมพันธ์ระหว่างวัฒนธรรมทางชนชาติกับการจัดดอกไม้ โดยแบ่งออกเป็นห้องต่าง ๆ และแต่ละห้องนิทรรศการคุณจะได้ดื่มด่ำไปกับความสวยงามของดอกไม้ที่จะช่วยสร้างความรื่นรมย์ทั้งทางอารมณ์และจิตใจ นอกจากนี้ภายในพิพิธภัณฑ์ยังมี café botanica คาเฟ่ที่มีบรรยากาศธรรมชาติของต้นไม้และบ้านเก่าอายุร่วมหนึ่งร้อยปี พร้อมกับสารพัดเมนูเครื่องดื่มและขนมแสนอร่อยมากมายให้ได้ลิ้มลองกัน

          ทั้งนี้ ณ วันที่ 18 ตุลาคม 2564 พิพิธภัณฑ์วัฒนธรรมดอกไม้และร้านน้ำชาซาลงดูลาโรสยังปิดทำการอยู่ โดยสามารถติดตามรายละเอียดเพิ่มเติมได้ที่เพจ

          ที่อยู่ : ซอยแยกองครักษ์ 13 ซอยสามเสน 28 ถนนสามเสน (ใกล้แยกบางกระบือ) เขตดุสิต กรุงเทพฯ
          เวลาเปิด-ปิด : ทุกวัน เวลา 10.00-18.00 น. (หยุดทุกวันจันทร์) เปิดให้เข้าชมเป็นรอบ ใช้เวลารอบละประมาณ 1 ชั่วโมง
          ค่าเข้าชม : ผู้ใหญ่ 150 บาท และเด็ก (อายุต่ำกว่า 17 ปี) เข้าชมฟรี ในส่วนของคาเฟ่ไม่จำเป็นต้องซื้อบัตรเข้าชมพิพิธภัณฑ์
          เบอร์โทรศัพท์ : 0-2669-3633-4
          เว็บไซต์ : floralmuseum.com
          เฟซบุ๊ก : the museum of floral culture

5. พิพิธภัณฑ์ศิริราชพิมุขสถาน กรุงเทพฯ

            พิพิธภัณฑ์ภายในโรงพยาบาลศิริราช ที่เริ่มต้นมาจากการเก็บและจัดแสดงสิ่งของซึ่งเป็นสิ่งเรียนรู้ทางการแพทย์ในแต่ละภาควิชา ที่นี่เป็นแหล่งเรียนรู้แห่งใหม่ในพื้นที่สถาบันการแพทย์สยามินทราธิราช เพื่อเปิดประสบการณ์ การเรียนรู้ ทั้งด้านประวัติศาสตร์การแพทย์, การก่อตั้งโรงพยาบาลศิริราช, โรงเรียนแพทย์แห่งแรก, พัฒนาวิทยาการแพทย์ของโรงพยาบาลศิริราช ทั้งแผนปัจจุบันและแผนไทย




ภาพจาก amnat30 / shutterstock.com



          ภายในพิพิธภัณฑ์ศิริราชพิมุขสถานได้รับการออกแบบอย่างสวยงาม ทันสมัย ใช้ระบบคอมพิวเตอร์ควบคุมทั้งสื่อนำเสนอและระบบการเข้าชม สามารถรองรับการเยี่ยมชมได้อย่างต่อเนื่อง ทั้งแบบหมู่คณะคราวละหลายร้อยคน หรือผู้สนใจที่มาแบบส่วนตัวก็ได้เช่นกัน








          ที่อยู่ : ริมน้ำท่ารถไฟ โรงพยาบาลศิริราช ถนนวังหลัง แขวงศิริราช เขตบางกอกน้อย กรุงเทพฯ
          เวลาเปิด-ปิด : ทุกวันพุธ-จันทร์ (ปิดวันอังคาร) ตั้งแต่เวลา 10.00-17.00 น.
          ค่าเข้าชม : คนไทย ผู้ใหญ่ 80 บาท เด็ก 25 บาท, ต่างชาติ 200 บาท
          เบอร์โทรศัพท์ : 02 419 2600 ext. 2601
          เว็บไซต์ : si.mahidol.ac.th

6. พิพิธภัณฑ์กองทัพอากาศและการบินแห่งชาติ กรุงเทพฯ

          ก่อตั้งขึ้นเมื่อ พ.ศ. 2495 โดยมีจุดมุ่งหมายเพื่อรวบรวมและเก็บรักษาอากาศยาน อาวุธยุทโธปกรณ์ เครื่องมือสื่อสารที่เคยใช้ในกองทัพอากาศ ตลอดจนบริภัณฑ์ประจำตัวนักบิน เครื่องแบบ เอกสารและพัสดุสำคัญอื่น ๆ ที่เกี่ยวข้องกับกิจการบิน อีกทั้งยังมีห้องสมุดประวัติศาสตร์การบินที่รวบรวมหนังสือ จดหมายเหตุ รูปภาพ และเอกสารทางประวัติศาสตร์ของกิจการบินไว้ให้ศึกษาค้นคว้า

          อาคารจัดแสดงมีการแยกออกเป็นสัดส่วน ด้านซ้ายประกอบไปด้วยเครื่องบินรบแบบต่าง ๆ และนิทรรศการ "100 ปี การบินบุพการีทหารอากาศ" นอกจากนั้นยังมีเครื่องบินประเภทต่าง ๆ ที่หาชมที่ไหนไม่ได้จัดแสดง ขณะที่ส่วนด้านขวาคือส่วนที่จัดแสดงเครื่องบินรบสมรรถนะสูง

          อาคาร 2 จัดแสดงอากาศยานที่สำคัญทางประวัติศาสตร์ในการปฏิบัติภารกิจต่าง ๆ ทั้งเครื่องบินทิ้งระเบิด "บริพัตร" ซึ่งเป็นเครื่องบินแบบแรกที่คนไทยออกแบบและสร้างเอง รวมทั้งมีห้องสมุดประวัติศาสตร์ด้านการบิน มีอาคารจัดแสดงอุปกรณ์ที่เกี่ยวข้องกับการบิน เครื่องแบบทหารอากาศในอดีตและปัจจุบัน ส่วนใครที่อยากศึกษาเรื่องการบินจริงจังที่นี่มีห้องปรับบรรยากาศความกดดันต่ำ (hypobaric chamber) ที่จะจำลองสภาพบรรยากาศความกดดันต่ำเพื่อการศึกษา และอื่น ๆ อีกมากมาย

          ทั้งนี้ พิพิธภัณฑ์กองทัพอากาศและการบินแห่งชาติ เปิดให้บริการเข้าเยี่ยมชมในวันที่ 2 พฤศจิกายน 2564 (เนื่องจากอยู่ในระหว่างปรับปรุงพื้นที่จัดแสดง)

            ที่อยู่ : 171 พิพิธภัณฑ์กองทัพอากาศ แขวงสนามบิน เขตดอนเมือง กรุงเทพมหานคร
          เวลาเปิด-ปิด : เปิดบริการทุกวันอังคาร-อาทิตย์ ตั้งแต่เวลา 09.00-15.30 น.  (ปิดวันจันทร์และวันหยุดนักขัตฤกษ์)
          ค่าเข้าชม : ไม่มีค่าใช้จ่าย
          เบอร์โทรศัพท์ : 0-2534-1853
          เฟซบุ๊ก : พิพิธภัณฑ์กองทัพอากาศและการบินแห่งชาติ
7. องค์การพิพิธภัณฑ์วิทยาศาสตร์แห่งชาติ จังหวัดปทุมธานี

            อีกหนึ่งพิพิธภัณฑ์ที่ไม่อยากให้พลาดสำหรับ “องค์การพิพิธภัณฑ์วิทยาศาสตร์แห่งชาติ” แหล่งเรียนรู้ด้านวิทยาศาสตร์ในรูปแบบ edutainment & interactive ที่ทันสมัย เด็ก ๆ และผู้ปกครองสามารถเรียนรู้ สัมผัส และหาคำตอบได้ด้วยตัวเอง ประกอบด้วยพิพิธภัณฑ์วิทยาศาสตร์และศูนย์การเรียนรู้ ได้แก่




ภาพจาก yes058 / shutterstock.com




พิพิธภัณฑ์วิทยาศาสตร์ โดดเด่นด้วยการออกแบบอาคารที่ทันสมัย ภายในมีนิทรรศการด้านวิทยาศาสตร์และเทคโนโลยีมากมาย ตลอดจนกิจกรรมที่ชวนค้นพบ ทดลอง และเรียนรู้สิ่งต่าง ๆ ที่น่าสนใจ
	 
พิพิธภัณฑ์ธรรมชาติวิทยา ค้นพบความหลากหลายทางธรรมชาติอันน่าพิศวงของพืชและสัตว์
	 
พิพิธภัณฑ์เทคโนโลยีสารสนเทศ เรียนรู้วิธีคิดและกระบวนการพัฒนาเทคโนโลยีการสื่อสาร การคำนวณ และคอมพิวเตอร์
	 
พิพิธภัณฑ์พระรามเก้า ส่งเสริมความรู้ ความเข้าใจ และความตระหนัก ในบทบาทความสัมพันธ์ของระบบนิเวศที่สำคัญของโลกและของประเทศไทย ตามแนวคิดและวิธีการทรงงานต้นแบบจากพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร  


          ที่อยู่ : ตำบลคลองห้า อำเภอคลองหลวง จังหวัดปทุมธานี
         เวลาเปิด-ปิด : วันอังคาร-ศุกร์ ตั้งแต่เวลา 09.30-16.00 น. และวันเสาร์-อาทิตย์ และวันหยุดนักขัตฤกษ์ ตั้งแต่เวลา 09.30-17.00 น. (หยุดวันจันทร์)
         ค่าเข้าชม : บัตรรวม 3 พิพิธภัณฑ์ (พิพิธภัณฑ์เทคโนโลยีสารสนเทศ, พิพิธภัณฑ์ธรรมชาติวิทยา, พิพิธภัณฑ์วิทยาศาสตร์) ผู้ใหญ่/ครู-อาจารย์ ราคา 100 บาท, นักเรียน นักศึกษาปริญญาตรี (ไม่เกิน 24 ปี โปรดแสดงบัตร) และผู้สูงอายุ (60 ปีขึ้นไป) เข้าชมฟรี
         เบอร์โทรศัพท์ : 0-2577-9999
         เว็บไซต์ : nsm.or.th
8. พิพิธภัณฑ์เกษตรเฉลิมพระเกียรติพระบาทสมเด็จพระเจ้าอยู่หัว จังหวัดปทุมธานี

          พิพิธภัณฑ์แห่งนี้มีจุดประสงค์เพื่อเผยแพร่พระอัจฉริยภาพของพระมหากษัตริย์ไทยกับความสัมพันธ์ในด้านการเกษตรตั้งแต่อดีตจนถึงปัจจุบัน แบ่งเป็นโซนพิพิธภัณฑ์ในอาคารและพิพิธภัณฑ์กลางแจ้ง โดยพิพิธภัณฑ์ในอาคาร จัดแสดงพระราชพิธีในวิถีเกษตร, แนวประพฤติปฏิบัติทางด้านการเกษตรของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร, โรงภาพยนตร์ 3 มิติขนาดย่อม, ของใช้ ของเล่นโบราณจากธรรมชาติ, นิทรรศการแนวปรัชญาเศรษฐกิจพอเพียง, โครงการส่วนพระองค์, พระราชประวัติของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร, ผลงานของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และนิทรรศการวัฏจักรของน้ำ

          พิพิธภัณฑ์กลางแจ้ง จัดแสดงแปลงสาธิตการทำการเกษตรต่าง ๆ ทั้งการปลูกข้าว ทำแปลงนาอินทรีย์ เทคนิคการทำนาต่าง ๆ การทำแปลงผัก การปลูกสมุนไพร การเพาะเห็ด ไปจนถึงปศุสัตว์ ดูรายละเอียดเพิ่มเติมได้ที่ พิพิธภัณฑ์การเกษตรเฉลิมพระเกียรติฯ ตามรอยวิถีเกษตรของในหลวง รัชกาลที่ 9

          อีกทั้งยังมี wisdom farm ที่มีชื่อเต็ม ๆ ว่า "แหล่งท่องเที่ยวเชิงเกษตร สืบสาน รักษา ต่อยอด wisdom farm" ที่เป็นทั้งสถานที่ท่องเที่ยวและแหล่งเรียนรู้เกี่ยวกับการเกษตร โดยจุดเด่นอยู่ที่สะพานไม้ไผ่กลางทุ่งนา ที่โค้งลัดเลาะไปรอบ ๆ ท้องทุ่งสีเขียวชอุ่ม มีศาลาและจุดนั่งพักชิล ๆ อยู่ตลอดทางเดิน ใกล้ ๆ กับสะพานไม้จะเป็น wisdom cafe' คาเฟ่ที่พร้อมเสิร์ฟน้ำผลไม้สด ๆ เย็นชื่นใจ ปลอดภัย ไร้สารพิษ เป็นอีกหนึ่งพิพิธภัณฑ์ที่เราแนะนำ

            ที่อยู่ : หมู่ 13 ถนนพหลโยธิน หลักกิโลเมตรที่ 46-48 ตรงข้ามโรงพยาบาลการุญเวช นวนคร
          เวลาเปิด-ปิด : ทุกวันอังคาร-อาทิตย์ (ปิดวันจันทร์และวันหยุดนักขัตฤกษ์) เวลา 09.00-16.00 น.
          เบอร์โทรศัพท์ : 0-2529-2212-13
          เว็บไซต์ : wisdomking.or.th
          เฟซบุ๊ก : พิพิธภัณฑ์การเกษตรเฉลิมพระเกียรติฯ
9. พิพิธภัณฑสถานแห่งชาติบ้านเชียง จังหวัดอุดรธานี

            พิพิธภัณฑสถานแห่งชาติบ้านเชียง หรือแหล่งโบราณคดีบ้านเชียง แหล่งท่องเที่ยวและแหล่งเรียนรู้ทางโบราณคดีสำคัญของไทย ที่ให้นักท่องเที่ยวรับรู้ถึงการดำรงชีวิตสมัยก่อนประวัติศาสตร์ย้อนหลังไปกว่า 5,000 ปี แสดงให้เห็นถึงร่องรอยทั้งทางด้านวัฒนธรรมและภูมิปัญญาของมนุษย์ ทั้งเครื่องมือในการดำรงชีวิตและการสร้างสังคมวัฒนธรรมของมนุษย์ ที่สืบเนื่องต่อกันมาเป็นระยะเวลายาวนาน รวมถึงยังครอบคลุมไปถึงแหล่งโบราณคดีในภาคตะวันออกเฉียงเหนืออีกกว่าร้อยแห่งด้วย







          ภายในพิพิธภัณฑสถานแห่งชาติบ้านเชียง แบ่งออกเป็น

         ส่วนที่ 1 ตั้งอยู่ทางด้านขวาของทางเข้า อยู่ในบริเวณวัดโพธิ์ศรีใน เป็นพิพิธภัณฑ์เปิดที่เป็นแหล่งโบราณคดีแห่งแรกในประเทศไทย เป็นนิทรรศการถาวร ซึ่งแสดงขั้นตอนการขุดค้นทางโบราณคดีที่ยังคงลักษณะของศิลปวัตถุที่พบตามชั้นดิน เพื่อให้ผู้เข้าชมได้ศึกษาถึงการขุดค้นทางโบราณคดีและโบราณวัตถุ โดยส่วนใหญ่เป็นภาชนะเผาที่ฝังรวมกับศพที่กลายมาเป็นโครงกระดูกในปัจจุบัน





ภาพจาก amnat30 / shutterstock.com



          ส่วนที่ 2 ตั้งอยู่ทางด้านซ้ายของทางเข้า เป็นอาคารจัดแสดงเกี่ยวกับเรื่องราวและวัฒนธรรมของบ้านเชียงในอดีต ตลอดจนเครื่องมือเครื่องใช้ที่แสดงถึงเทคโนโลยีในสมัยโบราณ รวมทั้งโบราณวัตถุและนิทรรศการบ้านเชียงที่เคยจัดแสดง ณ ประเทศสหรัฐอเมริกา นอกจากนั้นยังมีห้องนิทรรศการ ห้องบรรยาย ฉายภาพยนตร์ ภาพนิ่ง และการให้บริการการศึกษาต่าง ๆ อีกด้วย

         ทั้งนี้ในปี พ.ศ. 2535 องค์การยูเนสโก (unesco) ได้ขึ้นบัญชีให้เป็นมรดกโลกอันดับที่ 359 และนับว่าเป็นสถานที่ท่องเที่ยวทางโบราณคดีอันดับที่ 4 ของประเทศไทย ที่ได้ขึ้นทะเบียนเป็นมรดกโลก

ตามรอยยุคก่อนประวัติศาสตร์ ที่บ้านเชียง จ.อุดรธานี

          ที่อยู่ : หมู่ที่ 13 ถนนสุทธิพงษ์ ตำบลบ้านเชียง อำเภอหนองหาน จังหวัดอุดรธานี
          เวลาเปิด-ปิด : ทุกวันพุธ-อาทิตย์ (ปิดวันจันทร์-อังคาร) ตั้งแต่เวลา 09.00-16.00 น.
          ค่าเข้าชม : คนไทย 30 บาท คนต่างชาติ 150 บาท
          เบอร์โทรศัพท์ : 0-4223-5040
          เฟซบุ๊ก : พิพิธภัณฑสถานแห่งชาติ บ้านเชียง : banchiang national museum
10. ศูนย์ศึกษาวิจัยและพิพิธภัณฑ์ไดโนเสาร์ภูกุ้มข้าว หรือพิพิธภัณฑ์สิรินธร จังหวัดกาฬสินธุ์

            พิพิธภัณฑ์ไดโนเสาร์แห่งแรกของประเทศไทย ซึ่งได้จัดแสดงเรื่องราวเกี่ยวกับไดโนเสาร์อย่างเต็มรูปแบบ ภายในอาคารจัดแสดงเป็นนิทรรศการถาวร นำเสนอเรื่องราวของไดโนเสาร์ได้อย่างน่าตื่นเต้น ครบรส ผ่านเทคโนโลยีการนำเสนอที่ทันสมัย




ภาพจาก nor gal / shutterstock.com



            พิพิธภัณฑ์แห่งนี้น่าจะเป็นที่ถูกอกถูกใจของเหล่าเด็ก ๆ ที่ต้องการชมชีวิตและความเป็นอยู่ของสัตว์โลกดึกดำบรรพ์ชนิดนี้ เพราะเพียงแค่ก้าวแรกที่เข้ามาในพิพิธภัณฑ์ก็จะได้พบกับหุ่นจำลองไดโนเสาร์ "สยามโมไทรันนัส อิสานเอนซิส" ที่ยืนโดดเด่นแยกเขี้ยวอ้าปากกว้าง มีห้องแสดงฟอสซิลจำลองที่พบในสถานที่ต่าง ๆ ทั่วโลก โครงกระดูกไดโนเสาร์ที่พบในกาฬสินธุ์ ในสภาพที่สมบูรณ์ทั้งตัวพิพิธภัณฑ์แห่งนี้นับเป็นแหล่งท่องเที่ยวที่บรรจุขุมทรัพย์ความรู้เกี่ยวกับไดโนเสาร์ที่ดีที่สุดแห่งหนึ่งของไทยเลยก็ว่าได้




ภาพจาก nor gal / shutterstock.com



          ที่อยู่ : เลขที่ 200 หมู่ 11 ตำบลโนนบุรี อำเภอสหัสขันธ์ จังหวัดกาฬสินธุ์
          เวลาเปิด-ปิด : วันอังคาร-อาทิตย์ (ปิดทุกวันจันทร์) ตั้งแต่เวลา 09.30-16.30 น.
          ค่าเข้าชม : ผู้ใหญ่ 40 บาท มัธยมศึกษา 10 บาท (อายุต่ำกว่า 12 ปี หรือเกิน 60 ปี ชมฟรี) โรงเรียนสามารถทำหนังสือขอเข้าชมโดยยกเว้นค่าธรรมเนียมส่งมาได้เลย
          เบอร์โทรศัพท์ : 0-4387161-3616 ต่อ 119
          เฟซบุ๊ก : พิพิธภัณฑ์สิรินธร-dinosaur museum

11. สถานีวิจัยลำตะคอง วว. จังหวัดนครราชสีมา

          ถึงแม้ว่าที่นี่จะไม่ใช่พิพิธภัณฑ์แต่เป็นแหล่งเรียนรู้ด้านการเกษตรและพฤกษศาสตร์แห่งใหม่ของประเทศไทยที่เราอยากให้ไปสัมผัสกันสักครั้ง เพราะเป็นสถานที่ที่นักท่องเที่ยวจะได้เปิดประสบการณ์การเรียนรู้ในเรื่องพฤกษศาสตร์และแมลงอย่างสนุกสนานทั้งครอบครัว ภายในพื้นที่กว่า 700 ไร่ แบ่งออกเป็น 2 โซน คือ โซนแรก "เรือนกระจก" จัดแสดงพรรณไม้หายากทั้งไทยและต่างประเทศ และโซนที่ 2 "จัดแสดงการใช้ประโยชน์จากพืช" นอกจากนี้ยังมีในส่วนของพิพิธภัณฑ์และห้องภาพ ที่ทำให้เห็นถึงการเชื่อมโยงงานศิลป์ของคนไปสู่แมลง โดยภายในอาคารจะมีเหล่าแมลงที่บินไปมาอย่างอิสระ ทักทายนักท่องเที่ยวอย่างใกล้ชิดอีกด้วย

          ที่อยู่ : สถานีวิจัยลำตะคอง เลขที่ 333 หมู่ 12 ตำบลหนองสาหร่าย อำเภอปากช่อง จังหวัดนครราชสีมา
          เวลาเปิด-ปิด : ทุกวัน (ปิดวันหยุดนักขัตฤกษ์) ตั้งแต่เวลา 09.00-16.00 น.
          ค่าเข้าชม : ผู้ใหญ่ 40 บาท, เด็กอนุบาล 10 บาท, ประถมศึกษา-มัธยมศึกษา 20 บาท, นิสิต/นักศึกษา (ต้องแสดงบัตร) 20 บาท และเด็ก (ความสูงไม่เกิน 100 เซนติเมตร)/ผู้สูงอายุ/ผู้พิการ เข้าชมฟรี
          เบอร์โทรศัพท์ : 0-4439-0107
          เว็บไซต์ : tistr.or.th
          เฟซบุ๊ก : สถานีวิจัยลำตะคอง วว.

12. พิพิธภัณฑ์โรงงานหลวงที่ ๑ (ฝาง) จังหวัดเชียงใหม่

            พิพิธภัณฑ์ที่จัดตั้งขึ้นเพื่อตอบสนองวัตถุประสงค์ในการเป็นสถานที่ท่องเที่ยวเชิงการศึกษาด้านอุตสาหกรรมการเกษตรแปรรูป และเป็นสถานที่รวบรวมและจัดแสดงแนวพระราชดําริของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ในการพัฒนาที่ยั่งยืน ตามแนวปรัชญาของเศรษฐกิจพอเพียง ที่นี่จึงเป็นแหล่งเรียนรู้ที่ดีเยี่ยม




ภาพจาก artorn thongtukit / shutterstock.com



          ภายในพื้นที่ของพิพิธภัณฑ์โรงงานหลวงที่ ๑ (ฝาง) ประกอบไปด้วยส่วนหลัก ๆ 2 ส่วน ได้แก่
 
          1. โรงงานหลวงอาหารสำเร็จรูปที่ ๑ (ฝาง) ที่มีวิสัยทัศน์ว่า "พิพิธภัณฑ์พื้นที่ที่มีชีวิต" โดยพัฒนาโรงงานหลวงและพื้นที่โดยรอบให้เป็นพื้นที่เพื่อการเรียนรู้ (a platform for learning experience) และสามารถอยู่ร่วมกับชุมชนได้อย่างดี อีกทั้งยังเป็นมิตรกับสิ่งแวดล้อม
 
          2. พิพิธภัณฑ์ที่มีการจัดแสดงนิทรรศการที่น่าสนใจมากมาย เช่น นิทรรศการจัดแสดงวัตถุสะสม อันเป็นสิ่งของจากชาวบ้านชุมชนบ้านยางบริจาคให้พิพิธภัณฑ์โรงงานหลวงที่ ๑ (ฝาง), นิทรรศการจัดแสดงภาพถ่ายขั้นตอนกระบวนการผลิตของโรงงานหลวง และภาพถ่ายสมัยที่ในหลวง รัชกาลที่ 9 เสด็จฯ เยี่ยมราษฎรในพื้นที่ภาคเหนือ เป็นต้น





ภาพจาก artorn thongtukit / shutterstock.com



          โดยแวดล้อมไปด้วยชุมชนบ้านยางที่เงียบสงบและสวยงาม บรรยากาศเงียบสงบ นอกจากจะได้ความรู้กลับบ้านแล้ว ยังสามารถเลือกซื้อผลิตภัณฑ์ดอยคำหลากหลายแบบได้ที่นี่อีกด้วย
 
          ที่อยู่ : หมู่บ้านยาง ตำบลแม่งอน อำเภอฝาง จังหวัดเชียงใหม่
          เวลาเปิด-ปิด : ทุกวัน ตั้งแต่เวลา 08.30-16.30 น.
          ค่าเข้าชม : เข้าชมฟรี
          เฟซบุ๊ก : พิพิธภัณฑ์โรงงานหลวงที่ ๑ (ฝาง)

พิพิธภัณฑ์โรงงานหลวงที่ ๑ (ฝาง) เชียงใหม่ แหล่งกำเนิดดอยคำ

          และนี่เป็นพิพิธภัณฑ์เพียงไม่กี่แห่งที่เรานำมาแนะนำกัน จริง ๆ แล้วยังมีแหล่งเรียนรู้ชั้นเยี่ยมอยู่อีกมากมาย เอาเป็นว่าใครมีพิพิธภัณฑ์เจ๋ง ๆ แนะนำมาได้เลยนะ

หมายเหตุ : ข้อมูลอาจมีการเปลี่ยนแปลงกรุณาตรวจสอบอีกครั้ง

ขอบคุณข้อมูลจาก
thai.tourismthailand.org, museumthailand.com, si.mahidol.ac.th
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













12 พิพิธภัณฑ์ในไทย แหล่งเรียนรู้ชั้นดีที่น่าไปเยือนสักครั้ง




อัปเดตล่าสุด 18 ตุลาคม 2564 เวลา 14:51:06
 137,689 อ่าน




top






ที่เที่ยว:
ที่เที่ยว
สถานที่ท่องเที่ยว
ที่ท่องเที่ยว
ทะเล
วัด
ท่องเที่ยว
พิพิธภัณฑ์
กรุงเทพ
เที่ยว
ที่เที่ยวเชียงใหม่


ที่เที่ยวฮิต:
สวนนงนุช
ไอคอนสยาม
ภูกระดึง
เที่ยวเพชรบุรี
กาญจนบุรี
คําชะโนด
เที่ยวเชียงใหม่
พัทยา
ภูทับเบิก
ม่อนแจ่ม


เที่ยวทะเล:
เกาะล้าน
เกาะกูด
เกาะขาม
ระยอง
กระบี่
ชะอำ
เสม็ด
เกาะช้าง
ภูเก็ต
หาดเตยงาม


ที่พัก :
hotels
โรงแรม
ที่พัก
รีสอร์ท
ที่พักเกาะล้าน
ที่พักหัวหิน
ที่พักกาญจนบุรี
ที่พักพัทยา 
ที่พักเขาใหญ่
ที่พักเขาค้อ 


ร้านอาหาร - กาแฟ :
ร้านอาหาร 
บุฟเฟ่ต์
ร้านกาแฟ
ตลาดน้ําอัมพวา
ร้านอาหารเชียงใหม่
ร้านอาหารญี่ปุ่น
คาเฟ่
ร้านกาแฟเชียงใหม่
ร้านกาแฟนครปฐม
อาหารเกาหลี


เรื่องอื่น ๆ  :
ปฏิทินวันหยุด 2565
วันขึ้นปีใหม่ 
วันเด็ก 2565
วันครู 2565
ปฏิทิน 2565
ตรุษจีน 2565
แคปชั่นเที่ยว
วันวาเลนไทน์
เราเที่ยวด้วยกัน 
ดูดวง 2565









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































