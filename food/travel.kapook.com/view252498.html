




ร้านแจ่วฮ้อน ร้านจิ้มจุ่ม ในกรุงเทพฯ รสชาติจัดจ้านเอาใจสายแซ่บ


















































































x close

















travel



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เที่ยวไทย

ทะเล

ภูเขา

เที่ยวกรุงเทพ

ต่างประเทศ

ที่พัก

ร้านอาหาร

ร้านกาแฟ

คลิป












kapook travel > 
            ร้านอาหาร












10 ร้านแจ่วฮ้อน-จิ้มจุ่มในกรุงเทพฯ เช็กอินความแซ่บได้ทุกวัน





13,400อ่าน














0












             รวมร้านแจ่วฮ้อนในกรุงเทพฯ และปริมณฑล น้ำซุปรสจัดจ้านเข้มข้นหอมเครื่องสมุนไพร จัดเต็มเนื้อสัตว์และผักเคียง พ่วงร้านจิ้มจุ่มรสเด็ด ใครสายแซ่บต้องแวะมาลอง 




              แจ่วฮ้อน เมนูหม้อไฟสไตล์อีสาน อาจเป็นเมนูโปรดของหลายคน ด้วยน้ำซุปรสเผ็ดหอมสมุนไพรไทย ใส่เลือดหมูหรือเลือดวัว และถ้าชอบความขมใส่ขี้เพี้ยของวัวเพิ่มลงไปด้วย เนื้อสัตว์ที่นิยมใส่จะเป็นเนื้อวัว เนื้อหมู เนื้อไก่ หรืออาหารทะเล รวมทั้งเครื่องในวัวหรือเครื่องในหมู ลูกชิ้นต่าง ๆ ส่วนผักเคียงที่ใส่จะเป็นผักกาดขาว กะหล่ำปลี โหระพา ผักบุ้ง รวมทั้งผักแพว วุ้นเส้น เป็นต้น เสิร์ฟกับน้ำจิ้มแจ่วรสเด็ด วันนี้เราเลยนำเอาร้านแจ่วฮ้อนในกรุงเทพฯ มาฝาก บอกเลยว่าแต่ละร้านเด็ดมาก แถมยังพ่วงด้วยร้านจิ้มจุ่มเป็นอีกทางเลือก ซึ่งน้ำซุปจะใสแต่รสชาติแซ่บหอมสมุนไพรเหมือนกัน ใครสะดวกร้านไหนแวะไปชิมกันได้เลย
ร้านแจ่วฮ้อน

1. เจ้หมวยแจ่วฮ้อน จิ้มจุ่มอีสาน แจ้งวัฒนะ 43

             ร้านแจ่วฮ้อน แจ้งวัฒนะชื่อดัง ต้องจองคิวและโอนมัดจำก่อนถึงมาได้ ตัวร้านเป็นตึกแถว 1 คูหา มีเพียง 4 โต๊ะเท่านั้น และมีน้องแมวรอต้อนรับทั่วทุกมุมของร้าน แนะนำเซตเนื้อดาวกระจาย ส่วนถ้าใครอยากกินเนื้อน่องลายต้องรอลุ้นว่าวันที่ไปจะมีไหม ใครไม่กินเนื้อก็มีเซตหมูด้วย สำหรับใครที่อยากเติมเนื้อวัวหรือเนื้อหมูก็มีบริการจานเติมแยกต่างหาก เสิร์ฟพร้อมน้ำซุปสมุนไพรรสแซ่บ นอกจากนี้ยังมีอาหารอื่น ๆ เช่น เนื้อย่าง เสือร้องไห้ย่าง คอหมูย่าง ลาบหมู น้ำตกหมู ส้มตำ เป็นต้น 


ภาพจาก เฟซบุ๊ก เจ้หมวยแจ่วฮ้อน จิ้มจุ่มอีสาน แจ้งวัฒนะ 43






ภาพจาก เฟซบุ๊ก เจ้หมวยแจ่วฮ้อน จิ้มจุ่มอีสาน แจ้งวัฒนะ 43




ภาพจาก เฟซบุ๊ก เจ้หมวยแจ่วฮ้อน จิ้มจุ่มอีสาน แจ้งวัฒนะ 43





เวลาเปิด-ปิด : ทุกวัน ตั้งแต่เวลา 12.00-21.00 น. แบ่งเป็นรอบ (ปิดทุกวันจันทร์-อังคาร)
ที่อยู่ : ซอยแจ้งวัฒนะ-ปากเกร็ด 43 ตำบลคลองเกลือ อำเภอปากเกร็ด จังหวัดนนทบุรี 
เบอร์โทรศัพท์ : 08-6891-1817
เฟซบุ๊ก : เจ้หมวยแจ่วฮ้อน จิ้มจุ่มอีสาน แจ้งวัฒนะ 43


2. รัตติยาแจ่วฮ้อน-จิ้มจุ่ม

         ร้านแจ่วฮ้อน วัชรพลตัดใหม่ บรรยากาศดีติดริมบึง ขยายความอร่อยมาจากสาขาแม่ จังหวัดมุกดาหารจ่กสูตรของคุณปู่คุณย่าเมื่อ 60 ปีที่แล้ว มีทั้งแจ่วฮ้อนหมู แจ่วฮ้อนเนื้อ แจ้วฮ้อนปลาแม่น้ำโขง และแจ่วฮ้อนทะเล จุดเด่นคือน้ำซุปกระดูกหมูผสมน้ำมะพร้าวอ่อน มีส่วนผสมของสมุนไพร สำหรับน้ำจิ้มมี 3 แบบ คือ น้ำจิ้มขม ทำมาจากดีวัว น้ำจิ้มเปรี้ยวหวาน และน้ำจิ้มเปรี้ยวเค็ม นอกจากนี้ยังมีเมนูอื่น ๆ ที่น่าสนใจ เช่น ไส้กรอกอีสาน ยำปลาดุกฟูหมูยอน้ำปลาร้า ตำหอยนา ส้มตำ เมนูยำ ปลาคังลวกจิ้ม อาหารตามสั่ง



ภาพจาก เฟซบุ๊ก รัตติยาแจ่วฮ้อน-จิ้มจุ่ม วัชรพลตัดใหม่




ภาพจาก เฟซบุ๊ก รัตติยาแจ่วฮ้อน-จิ้มจุ่ม วัชรพลตัดใหม่






ภาพจาก เฟซบุ๊ก รัตติยาแจ่วฮ้อน-จิ้มจุ่ม วัชรพลตัดใหม่





เวลาเปิด-ปิด : ทุกวัน ตั้งแต่เวลา 11.00-23.00 น. 
ที่อยู่ : ถนนเทพรักษ์ แขวงท่าแร้ง เขตบางเขน กรุงเทพฯ 
เบอร์โทรศัพท์ : 06-5535-4526, 09-5192-4665
เฟซบุ๊ก : รัตติยาแจ่วฮ้อน-จิ้มจุ่ม วัชรพลตัดใหม่


3. แจ่วฮ้อนพาเพลิน delivery

             แจ่วฮ้อนรสชาติอีสานแท้ต้นตำรับ ไม่มีหน้าร้าน บริการจัดส่งทั่วประเทศ มีชุดหมูและเนื้อ โดยมีทั้งชุดเล็ก สำหรับ 1-2 คนและชุดใหญ่ สำหรับ 2-3 คน ถ้าหากชอบทั้งหมูและเนื้อขอแนะนำชุดรวม สำหรับ 3-4 คน มีทั้งสันคอหมู สามชั้น ใบพาย น่องลาย โหนก ผ้าขี้ริ้ว ตับหมู และกุ้ง จุดเด่นของน้ำซุปแจ่วฮ้อนคือเป็นสูตรคุณยาย ต้มเคี่ยวด้วยกระดูกกับสมุนไพรไทย รสชาติกลมกล่อมหอมอร่อย และมีรายการอาหารที่สามารถซื้อเพิ่มได้ เช่น ปลาดอรี ไส้อ่อนหมู เนื้อน่องลาย น้ำจิ้ม เป็นต้น


ภาพจาก เฟซบุ๊ก แจ่วฮ้อนพาเพลิน delivery




ภาพจาก เฟซบุ๊ก แจ่วฮ้อนพาเพลิน delivery






ภาพจาก เฟซบุ๊ก แจ่วฮ้อนพาเพลิน delivery





เวลาเปิด-ปิด : ทุกวัน ตั้งแต่เวลา 11.00-20.30 น. 
ที่อยู่ : ซอยลาดพร้าววังหิน 8 แขวงลาดพร้าว เขตลาดพร้าว กรุงเทพฯ 
เบอร์โทรศัพท์ : 06-3992-6229
เฟซบุ๊ก : แจ่วฮ้อนพาเพลิน delivery


4. แจ่วฮ้อนหนองคาย สายไหม

             ร้านแจ่วฮ้อนในซอยสายไหม ตัวร้านเปิดโล่งที่นั่งเยอะ หลังคาสูงโปร่ง บริการแจ่วฮ้อนหมู เนื้อ ทะเล รวมมิตร และปลาช่อนหรือปลาทับทิม นอกจากนี้ยังมีอาหารอีสานอื่น ๆ ที่น่าสนใจ เช่น ส้มตำ ก้อย พล่า น้ำตก ยำต้มแซ่บ ลวกจิ้ม เนื้อย่าง ทอดกระเทียม เป็นต้น กินกับข้าวเหนียวหรือข้าวสวยก็อร่อย ถ้ายังไม่อิ่มท้องยังมีอาหารจานเดียวบริการ เช่น ข้าวผัด กะเพรา ข้าวหมูย่าง ข้าวหมูกระเทียม เป็นต้น


ภาพจาก เฟซบุ๊ก แจ่วฮ้อนหนองคาย สายไหม






ภาพจาก เฟซบุ๊ก แจ่วฮ้อนหนองคาย สายไหม




ภาพจาก เฟซบุ๊ก แจ่วฮ้อนหนองคาย สายไหม





เวลาเปิด-ปิด : ทุกวัน ตั้งแต่เวลา 10.00-21.00 น. 
ที่อยู่ : ซอยสายไหม 36 แขวงสายไหม เขตสายไหม กรุงเทพฯ 
เบอร์โทรศัพท์ : 08-1349-4446
เฟซบุ๊ก : แจ่วฮ้อนหนองคาย สายไหม


5. ร้านหุนหวยแจ่วฮ้อน

             ร้านแจ่วฮ้อนใกล้สยามสแควร์ ตั้งอยู่ข้างร้านเซงซิมอี๊ บริการบุฟเฟ่ต์ 3 แบบ โดยจำกัดเวลา 90 นาที ได้แก่ ชุดหมู อบต. มีหมูสามชั้นสไลซ์ สันคอหมู สะโพกหมูสไลซ์ เห็ด และผัก ชุดเนื้องัวโคขุน เพิ่มสันคอ เนื้อลาย เสือร้องไห้ และลิ้นวัว และชุดหุนหวยอีหลีเด้ เพิ่มกุ้งสด ปลาหมึก หอยแมลงภู่ เสือร้องไห้ และเนื้อน่องลาย จุดเด่นคือน้ำซุปใส่โซดาที่ช่วยให้เนื้อนุ่มเวลาจุ่มนั่นนอกจากนี้ยังมีอาหารแซ่บ ๆ ที่สั่งเพิ่มได้ เช่น ยำไหลตายกุ้ง ยำทะเลแตก หมูยอนึ่ง 

เวลาเปิด-ปิด : ทุกวัน ตั้งแต่เวลา 16.00-22.00 น. (ปิดทุกวันจันทร์)
ที่อยู่ : โครงการสวนหลวงสแควร์ ซอยจุฬาลงกรณ์ 5 แขวงวังใหม่ เขตปทุมวัน กรุงเทพฯ 
เบอร์โทรศัพท์ : 08-3272-8534
เฟซบุ๊ก : หุนหวยแจ่วฮ้อน


ร้านจิ้มจุ่ม

6. ร้านจิ้มจุ่มสุทธิพร เจ้าเก่าตรงข้าม bu place

             ร้านจิ้มจุ่มในตำนาน ตรงข้ามโรงแรมบียูเพลส แม้ว่าเข้ามาลึกถึงกลางซอย แต่รับรองคุ้มค่ากับการมาเยือน ตัวร้านกว้างขวาง เลือกที่นั่งได้ตามชอบ มีทั้งชุดหมู เนื้อ และทะเล ทีเด็ดคือน้ำจิ้มรสเด็ด นอกจากจากยังมีอาหารอีสานหลากหลาย เช่น ส้มตำตำถาด ไหลบัวกุ้งสด ปากเป็ดทอด ยำไส้ตัน คอหมูย่าง เนื้อย่าง และกุ้งเผาสด ๆ 


ภาพจาก เฟซบุ๊ก จิ้มจุ่มสุทธิพร เจ้าเก่าตรงข้าม bu place






ภาพจาก เฟซบุ๊ก จิ้มจุ่มสุทธิพร เจ้าเก่าตรงข้าม bu place




ภาพจาก เฟซบุ๊ก จิ้มจุ่มสุทธิพร เจ้าเก่าตรงข้าม bu place





เวลาเปิด-ปิด : ทุกวัน ตั้งแต่เวลา 17.00-02.00 น. (ปิดทุกวันที่ 10, 25 ของทุกเดือน)
ที่อยู่ : ซอยสุทธิพร (ประชาสงเคราะห์ซอย 2) แขวงดินแดง เขตดินแดง กรุงเทพฯ 
เบอร์โทรศัพท์ : 08-1810-9114, 08-9009-1163
เฟซบุ๊ก : จิ้มจุ่มสุทธิพร เจ้าเก่าตรงข้าม bu place


7. ตุ้มจิ้มจุ่ม

             ร้านจิ้มจุ่มพระราม 4 ตัวร้านเป็นตึกแถว 2 ห้อง อยู่ริมถนน มีทั้งหมู เนื้อ ทะเล และรวมมิตร จุดเด่นคือน้ำซุปหอมสมุนไพร และน้ำจิ้มสีส้มรสแซ่บ นอกจากนี้ยังมีอาหารอีสาน เช่น ปากเป็ดทอด เนื้อย่าง ต้มแซ่บกระดูกอ่อน ลาบ น้ำตก กุ้งแช่น้ำปลา ส้มตำ เป็นต้น และใครสายปลาที่ร้านก็มีปลาเผาบริการด้วยนะ 


ภาพจาก เฟซบุ๊ก ร้านตุ้มจิ้มจุ่ม พระราม4 - สะพานเหลือง






ภาพจาก เฟซบุ๊ก ร้านตุ้มจิ้มจุ่ม พระราม4 - สะพานเหลือง




ภาพจาก เฟซบุ๊ก ร้านตุ้มจิ้มจุ่ม พระราม4 - สะพานเหลือง





เวลาเปิด-ปิด : ทุกวัน ตั้งแต่เวลา 08.00-16.00 น. และ 17.00-02.00 น. 
ที่อยู่ : ถนนพระรามที่ 4 แขวงมหาพฤฒาราม เขตบางรัก กรุงเทพฯ 
เบอร์โทรศัพท์ : 08-7085-9439, 09-0568-0471
เฟซบุ๊ก : ร้านตุ้มจิ้มจุ่ม พระราม4 - สะพานเหลือง


8. จุ่มลาดหญ้าหน้าสหกรณ์

             ร้านจิ้มจุ่มย่านฝั่งธนฯ ละแวกวงเวียนใหญ่ ติดริมถนนหน้าสหกรณ์ลาดหญ้า เปิดมายาวนานกว่า 30 ปี มีทั้งชุดหมู เนื้อ และทะเล และมีแบบจานเติมด้วย สำหรับใครชอบกินเมนูย่างหรือทอด ขอแนะนำคอหมูย่างละลายในปาก ไส้ตันย่าง หรือเนื้อทอด นอกจากนี้ยังมีลาบ ส้มตำ น้ำตก ก้อยเนื้อ ไก่ย่าง ปลาเผา และเมนูต้มแซ่บต่าง ๆ เช่น ต้มแซ่บหางหมู ต้มแซ่บเครื่องในเนื้อ หรือต้มยำกุ้ง ต้มยำปลาหมึก


ภาพจาก เฟซบุ๊ก จุ่มลาดหญ้าหน้าสหกรณ์




ภาพจาก เฟซบุ๊ก จุ่มลาดหญ้าหน้าสหกรณ์






ภาพจาก เฟซบุ๊ก จุ่มลาดหญ้าหน้าสหกรณ์





เวลาเปิด-ปิด : ทุกวัน ตั้งแต่เวลา 17.00-23.00 น. (ปิดทุกวันจันทร์)
ที่อยู่ : ถนนลาดหญ้า แขวงคลองสาน เขตคลองสาน กรุงเทพฯ 
เบอร์โทรศัพท์ : 08-9894-5991
เฟซบุ๊ก : จุ่มลาดหญ้าหน้าสหกรณ์


9. แดงหมูจุ่ม

          ร้านจิ้มจุ่มเจ้าเก่า เปิดมานานกว่า 30 ปี อยู่ข้างร้านง้วนติ่มซำ มีชุดหมู เนื้อ ทะเล และรวมมิตร มีทั้งชุดเล็กและชุดใหญ่ ใครชอบกินผักสามารถสั่งผักเพิ่มเติมได้ นอกจากนี้ยังมีอาหารประเภททอดหรือย่าง เช่น ปีกไก่ทอด หางหมูย่าง หมูยอทอดกระเทียม เป็นต้น สายเนื้ออยากให้ลองเนื้อลายลวกจิ้ม หรือหอยแครงลวกก็มีเช่นกัน ส่วนเมนูอื่น ๆ จะเป็นอาหารอีสาน เช่น น้ำตก ลาบ ยำ ส้มตำ ต้มแซ่บ เป็นต้น



ภาพจาก เฟซบุ๊ก ร้านแดงหมูจุ่ม- จิ้มจุ่มลาดหญ้า หน้าธนาคารไทยพาณิชย์




ภาพจาก เฟซบุ๊ก ร้านแดงหมูจุ่ม- จิ้มจุ่มลาดหญ้า หน้าธนาคารไทยพาณิชย์






ภาพจาก เฟซบุ๊ก ร้านแดงหมูจุ่ม- จิ้มจุ่มลาดหญ้า หน้าธนาคารไทยพาณิชย์





เวลาเปิด-ปิด : ทุกวัน ตั้งแต่เวลา 16.30-01.00 น. 
ที่อยู่ : วงเวียนใหญ่ ถนนลาดหญ้า แขวงคลองสาน เขตคลองสาน กรุงเทพฯ 
เบอร์โทรศัพท์ : 06-4249-9553
เฟซบุ๊ก : ร้านแดงหมูจุ่ม- จิ้มจุ่มลาดหญ้า หน้าธนาคารไทยพาณิชย์


10. โอ้โห จิ้มจุ่มนายอาง

             ร้านจิ้มจุ่มแถวหลักสี่ บริการชุดหมู เนื้อ ทะเล เนื้อลาย รวมมิตร และมีเนื้อสัตว์สดให้สั่งต่างหาก ทั้งไส้อ่อน ตับสด ผ้าขี้ริ้วสด ลูกชิ้น วุ้นเส้น เป็นต้น สำหรับเมนูแนะนำ เช่น ต้มโคล้งปลาช่อน โป๊ะแตก แกงป่า แกงเลียงกุ้งสด เป็นต้น สำหรับสายปลาที่ร้านมีเมนูปลากะพง ปลานิล และปลาทับทิมมาให้ได้ลองอีกด้วย

เวลาเปิด-ปิด : ทุกวัน ตั้งแต่เวลา 10.00-23.00 น. (ปิดวันอาทิตย์และวันจันทร์สัปดาห์สุดท้ายของเดือน)
ที่อยู่ : ซอยแจ้งวัฒนะ 14 ถนนแจ้งวัฒนะ แขวงทุ่งสองห้อง เขตหลักสี่ กรุงเทพฯ 
เบอร์โทรศัพท์ : 08-1702-5672
เฟซบุ๊ก : โอ้โห จิ้มจุ่มนายอาง


         ใครอยากเติมความแซ่บมื้อเย็น ชวนคนพิเศษหรือแก๊งเพื่อนไปปาร์ตี้แจ่วฮ้อนกันเลย ถ้ากลัวไม่อิ่มลองเพิ่มส้มตำ ไก่ย่าง และเมนูอาหารอีสานแซ่บ ๆ ตามชอบ ถ้าพร้อมแล้วมาเลือกร้านกันเลย

หมายเหตุ : ข้อมูลอาจมีการเปลี่ยนแปลงกรุณาตรวจสอบอีกครั้ง

ขอบคุณข้อมูลและภาพจาก
เฟซบุ๊ก เจ้หมวยแจ่วฮ้อน จิ้มจุ่มอีสาน แจ้งวัฒนะ 43, เฟซบุ๊ก รัตติยาแจ่วฮ้อน-จิ้มจุ่ม วัชรพลตัดใหม่, เฟซบุ๊ก แจ่วฮ้อนพาเพลิน delivery, เฟซบุ๊ก แจ่วฮ้อนหนองคาย สายไหม, เฟซบุ๊ก หุนหวยแจ่วฮ้อน, เฟซบุ๊ก จิ้มจุ่มสุทธิพร เจ้าเก่าตรงข้าม bu place, เฟซบุ๊ก ร้านตุ้มจิ้มจุ่ม พระราม4 - สะพานเหลือง, เฟซบุ๊ก จุ่มลาดหญ้าหน้าสหกรณ์, เฟซบุ๊ก ร้านแดงหมูจุ่ม- จิ้มจุ่มลาดหญ้า หน้าธนาคารไทยพาณิชย์, เฟซบุ๊ก โอ้โห จิ้มจุ่มนายอาง
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













10 ร้านแจ่วฮ้อน-จิ้มจุ่มในกรุงเทพฯ เช็กอินความแซ่บได้ทุกวัน




อัปเดตล่าสุด 18 กุมภาพันธ์ 2565 เวลา 16:04:22
 13,400 อ่าน




top






ที่เที่ยว:
ที่เที่ยว
สถานที่ท่องเที่ยว
ที่ท่องเที่ยว
ทะเล
วัด
ท่องเที่ยว
พิพิธภัณฑ์
กรุงเทพ
เที่ยว
ที่เที่ยวเชียงใหม่


ที่เที่ยวฮิต:
สวนนงนุช
ไอคอนสยาม
ภูกระดึง
เที่ยวเพชรบุรี
กาญจนบุรี
คําชะโนด
เที่ยวเชียงใหม่
พัทยา
ภูทับเบิก
ม่อนแจ่ม


เที่ยวทะเล:
เกาะล้าน
เกาะกูด
เกาะขาม
ระยอง
กระบี่
ชะอำ
เสม็ด
เกาะช้าง
ภูเก็ต
หาดเตยงาม


ที่พัก :
hotels
โรงแรม
ที่พัก
รีสอร์ท
ที่พักเกาะล้าน
ที่พักหัวหิน
ที่พักกาญจนบุรี
ที่พักพัทยา 
ที่พักเขาใหญ่
ที่พักเขาค้อ 


ร้านอาหาร - กาแฟ :
ร้านอาหาร 
บุฟเฟ่ต์
ร้านกาแฟ
ตลาดน้ําอัมพวา
ร้านอาหารเชียงใหม่
ร้านอาหารญี่ปุ่น
คาเฟ่
ร้านกาแฟเชียงใหม่
ร้านกาแฟนครปฐม
อาหารเกาหลี


เรื่องอื่น ๆ  :
ปฏิทินวันหยุด 2565
วันขึ้นปีใหม่ 
วันเด็ก 2565
วันครู 2565
ปฏิทิน 2565
ตรุษจีน 2565
แคปชั่นเที่ยว
วันวาเลนไทน์
เราเที่ยวด้วยกัน 
ดูดวง 2565









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































