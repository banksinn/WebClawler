




ที่เที่ยวนาโกยา ญี่ปุ่น เก็บจุดแลนด์มาร์กเด่น











































































x close

















travel



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เที่ยวไทย

ทะเล

ภูเขา

เที่ยวกรุงเทพ

ต่างประเทศ

ที่พัก

ร้านอาหาร

ร้านกาแฟ

คลิป




 


travel
ท่องเที่ยวต่างประเทศ






ที่เที่ยวนาโกยา ญี่ปุ่น เก็บจุดแลนด์มาร์กเด่น ๆ




213,088อ่าน







0















          
          
                    แนะนำสถานที่ท่องเที่ยวในเมืองนาโกยาและพื้นที่ใกล้เคียง ทั้งสถานที่ท่องเที่ยวธรรมชาติและวัฒนธรรม ให้คุณได้ตื่นตาตื่นใจไปกับเมืองอุตสาหกรรมริมทะเลสวย ๆ







                    ถ้าถามว่าไปเที่ยวญี่ปุ่น จะไปเที่ยวที่ไหนดี สำหรับคนที่ยังไม่เคยไป ก็อาจจะนึกถึงเมืองเด่น ๆ ของญี่ปุ่นอย่างโตเกียว เกียวโต โอซาก้า ซัปโปโร กันเป็นที่แรก ๆ ซึ่งเมืองเหล่านี้ก็สวยงามสมคำร่ำลือจริง ๆ สถานที่ท่องเที่ยวก็น่าตื่นตาตื่นใจ อาหารก็อร่อย ผู้คนก็น่ารัก แต่จริง ๆ แล้วญี่ปุ่นน่าเที่ยวทั้งประเทศเลย เมืองอื่น ๆ ก็มีความสวยงามไม่แพ้กัน           วันนี้เราจะพาไปทำความรู้จักกับอีกเมืองน่าเที่ยวของญี่ปุ่น ด้วยการพาลัดเลาะไปที่ภูมิภาคชูบุ (chubu) บ้าง ไปที่เมืองริมทะเลอันเป็นเมืองใหญ่ที่สุดของภูมิภาคนี้กัน นั่นก็คือ เมืองนาโกยา (nagoya) ซึ่งถ้าเทียบกับอีกหลาย ๆ เมืองแล้ว นาโกยาก็ถือว่าเป็นเมืองใหญ่เป็นอันดับ 4 ของประเทศญี่ปุ่นเลยทีเดียว เป็นเมืองอุตสาหกรรมและเมืองท่าที่สำคัญ มีสถานที่ท่องเที่ยวที่น่าสนใจเพียบ จะมีอะไรบ้าง เกาะเอวเราไว้ให้แน่น ๆ แล้วตามมาดูกันเลยค่ะ ^_^ 1. ปราสาทนาโกยา (nagoya castle)           ปราสาทที่ได้ชื่อว่าเป็นหนึ่งในปราสาทที่สวยงามมากที่สุดในญี่ปุ่น สร้างขึ้นในสมัยเอโดะ เมื่อประมาณปี ค.ศ. 1610 โดยโทกูงาวะ อิเอยาซุ (tokugawa ieyasu) แต่ก็ได้ถูกไฟไหม้ไปในช่วงสงครามโลกครั้งที่ 2 และได้รับการบูรณะใหม่ในปี ค.ศ. 1959 

          ปราสาทแห่งนี้มีลักษณะเป็นอาคาร 7 ชั้น ด้านในจัดแสดงประวัติความเป็นมา และสิ่งของสำคัญต่าง ๆ ที่ด้านบนปราสาทจะมีรูปสลักปลาหัวเสือทองคำ (shachi) เครื่องรางสำหรับป้องกันอัคคีภัยติดอยู่ รอบด้านของปราสาทมีอาคารอื่น ๆ พร้อมทั้งสวนสวยรายล้อม โดยเฉพาะต้นซากุระ จึงเป็นจุดชมดอกซากุระที่ดีที่สุดอีกแห่งหนึ่งของญี่ปุ่น ทั้งนี้ตัวปราสาทหลักได้ปิดให้นักท่องเที่ยวเข้าชมตั้งแต่เมื่อวันที่ 7 พฤษภาคม 2561 แต่พื้นที่โดยรอบ รวมทั้งพระราชวังฮอมมารุ (hommaru palace) ยังเปิดให้นักท่องเที่ยวเข้าชมปกติ ดูรายละเอียดเพิ่มเติมได้ที่ nagoyajo.city2. ศาลเจ้าอัตสึตะ (atsuta-jingu shrine)           ศาลเจ้าแบบชินโตที่สำคัญของเมืองนาโกยา ตั้งอยู่ในสวนสวยสุดร่มรื่นในเขตอัตสึตะ เชื่อกันว่าวัดแห่งนี้สร้างมาตั้งแต่ในสมัยของจักรพรรดิเคโก (emperor keiko : ค.ศ. 70-130) อาคารหลักมีสถาปัตยกรรมแบบ shinmei-zukuri สร้างด้วยไม้งดงาม รอบ ๆ วัดเต็มไปด้วยต้นไม้น้อยใหญ่ บรรยากาศเงียบสงบ 


 ภาพจาก beeboys / shutterstock.com 
          ภายในวัดมีโบราณวัตถุที่สำคัญมากมาย หนึ่งในนั้นก็คือ ดาบคุซานางิ (kusanagi-no-tsurugi) อันเป็น 1 ใน 3 ของเครื่องราชกกุธภัณฑ์ศักดิ์สิทธิ์ประจำจักรพรรดิญี่ปุ่น และยังมีกำแพง nobunaga อันเป็นกำแพงที่สร้างขึ้นโดยโชกุนโอดะ โนบูนางะ (oda nobunaga) ในปี ค.ศ. 1560 ให้ได้ชมกันด้วย3. วัด osu kannon          
 วัด osu kannon ตั้งอยู่ใจกลางเมืองนาโกยา เป็นวัดพระพุทธศาสนา 
นิกายชินงอน 
นับว่าเป็นแหล่งท่องเที่ยวที่สำคัญและสวยงามมากที่สุดอีกแห่งของเมืองนี้ 
ด้วยตัวอาคารหลักของวัดนั้นมีสถาปัตยกรรมที่สวยงาม 
สร้างมาตั้งแต่ช่วงสมัยปี ค.ศ. 1333 ซึ่งช่วงแรกนั้นตั้งอยู่ที่จังหวัดกิฟุ
 และได้ย้ายมายังนาโกยาในปี ค.ศ. 1612 



ภาพจาก b-hide the scene / shutterstock.com

          นอกจากจะมีสถาปัตยกรรมที่สวยโดดเด่นแล้ว 
ที่นี่ก็ยังมีสิ่งศักดิ์สิทธิ์ พร้อมทั้งโบราณวัตถุที่สำคัญมากมาย โดยมีเทพ
 kannon หรือเจ้าแม่กวนอิมของญี่ปุ่น เป็นเทพประธาน และก็ยังมี shinpukuji 
library ห้องสมุดที่รวบรวมหนังสือภาษาญี่ปุ่นเก่าแก่มากกว่า 15,000 
เล่มอยู่ด้วย ทั้งนี้ในทุกวันที่ 8 และ 28 
ของทุกเดือนจะมีการจัดตลาดขายสินค้าพื้นเมืองและของที่ระลึกน่ารัก ๆ 
ให้เลือกช้อปปิ้งกันด้วย 4. ย่านช้อปปิ้งโอสุ 


ภาพจาก  korkusung / shutterstock.com
          ย่านช้อปปิ้งโอสุ ตั้งอยู่ใกล้กับวัด osu kannon 
เป็นถนนที่เต็มไปด้วยร้านค้ามากกว่า 1,200 ร้านค้า 
ซึ่งเปิดขายกันมายาวนานมากกว่า 400 ปีแล้ว 
ภายในตลาดก็มีสินค้าหลากหลายแบบให้ได้เดินเลือกซื้อ 
ทั้งเครื่องสำอางแบรนด์ญี่ปุ่น, เสื้อผ้าพื้นเมือง, เสื้อผ้าแฟชั่น, 
เครื่องใช้ไฟฟ้า, อุปกรณ์อิเล็กทรอนิกส์, ของที่ระลึกสไตล์ญี่ปุ่นโบราณ, 
สินค้าแฮนด์เมด, ร้านหนังสือ, ร้านขายซีดีเพลง, ร้านขนมหวาน, 
ร้านอาหารญี่ปุ่น, ร้านกาแฟน่ารัก ๆ และอื่น ๆ อีกเพียบ 
ใครมาเดินเที่ยวย่านนี้เตรียมล้มละลายได้เลย 5. บริเวณท่าเรือนาโกยาและพิพิธภัณฑ์สัตว์น้ำท่าเรือนาโกยา


ภาพจาก nonchanon / shutterstock.com 
          บริเวณท่าเรือนาโกยา 
เป็นพื้นที่ริมชายฝั่งทะเลที่มีบรรยากาศและวิวทิวทัศน์สวยงาม เงียบสงบ 
สามารถมาเดินเที่ยวชิล ๆ นั่งปิกนิก กินข้าว จิบกาแฟชมวิวอ่าวและสะพานสวย ๆ
 ได้ตลอดทั้งวัน ซึ่งที่นี่ก็มีแหล่งท่องเที่ยวสำคัญ คือ 
พิพิธภัณฑ์สัตว์น้ำท่าเรือนาโกยา (port of nagoya public aquarium) 
ซึ่งเป็นพิพิธภัณฑ์ที่จัดแสดงสัตว์ทะเลมากมาย 



ภาพจาก lerner vadim / shutterstock.com

          พร้อมทั้งมีการแสดงที่สนุกสนานรออยู่เพียบ 
ไม่ว่าจะเป็นการแสดงโชว์โลมา, การแสดงโชว์การฝึกฉลามเพชฌฆาต, 
การแสดงโชว์การฝึกวาฬบลูด้า, การแสดงคลื่นทอร์นาโดของปลาซาดีน, 
การแสดงของเพนกวิน เป็นต้น 
ดูรายละเอียดเกี่ยวกับพิพิธภัณฑ์สัตว์น้ำท่าเรือนาโกยาได้ที่ nagoyaaqua.com 6. พิพิธภัณฑ์วิทยาศาสตร์นาโกยา (nagoya city science museum)           สถานที่จัดแสดงและให้ความรู้เกี่ยวกับวิทยาศาสตร์และดาราศาสตร์ ตัวอาคารโดดเด่นด้วยลูกโลกสีเงินขนาดใหญ่ ซึ่งด้านในก็คือส่วนจัดแสดงท้องฟ้าจำลอง ซึ่งถือว่าเป็นท้องฟ้าจำลองที่ใหญ่ที่สุดในโลกด้วย มีเส้นผ่านศูนย์กลางกว้างมากถึง 35 เมตร ทำให้ผู้เข้าชมสามารถสนุกสนานไปกับการแสดงในท้องฟ้าจำลองได้อย่างจุใจ 


 ภาพจาก cowardlion / shutterstock.com
          นอกจากนี้ยังมีไฮไลต์อื่น ๆ ที่น่าสนใจ เช่น ห้องที่มีอุณหภูมิลดต่ำถึง -30 องศาเซลเซียส ซึ่งสามารถชมแสงออโรร่าได้สวยงามสุด ๆ และห้องทดลองทอร์นาโด แสดงให้เห็นถึงอานุภาพของพายุสุดเกรี้ยวกราดชนิดหนึ่งที่เกิดขึ้นบนโลก อีกทั้งยังมีสื่อการเรียนรู้ทางวิทยาศาสตร์ที่น่าสนใจและสนุกสนานให้ได้เที่ยวชมอีกมากมาย จนรู้สึกไม่อยากกลับเลยล่ะ ดูรายละเอียดเพิ่มเติมได้ที่ ncsm.city7. นาโกยา ทีวี ทาวเวอร์ (nagoya tv tower) 

          นาโกยา ทีวี ทาวเวอร์ สัญลักษณ์สำคัญของเมืองนาโกยา ตั้งอย่างโดดเด่นอยู่ใจกลางเมือง สร้างมาตั้งแต่ปี ค.ศ. 1954 เพื่อเป็นหอส่งสัญญาณโทรทัศน์ และเป็นจุดชมวิวเมืองนาโกยา ซึ่งจุดชมวิวจะสูงประมาณ 90 เมตร สามารถขึ้นไปชมวิวเมืองได้รอบทิศทางแบบ 360 องศา มองไปได้ไกลจนเห็น mt. ontake และ mt. hakusan เลยทีเดียว ยามค่ำคืนจะมีการเปิดไฟส่องสว่าง บรรยากาศสวยงามมาก 8. โอเอซิส 21 (oasis 21)


ภาพจาก f11photo / shutterstock.com
          โอเอซิส 21 อีกหนึ่งสถานที่ท่องเที่ยวสำคัญในย่านซากาเอะ อยู่ใกล้กับนาโกยา ทีวี ทาวเวอร์ เพียงนิดเดียว เป็นศูนย์การค้าที่มีสถาปัตยกรรมสวยงามแปลกใหม่ ออกแบบหลังคาให้เป็นกระจกใสขนาดใหญ่ราวกับลอยอยู่บนฟ้า ซึ่งบนหลังคาก็ออกแบบให้สามารถใส่น้ำได้เพื่อช่วยลดอุณหภูมิ และยังเปิดให้นักท่องเที่ยวสามารถเดินขึ้นไปเที่ยวได้ด้วย ในส่วนของร้านค้าต่าง ๆ จะอยู่ในส่วนของชั้นใต้ดิน มีร้านค้า ร้านอาหาร ให้มาเดินช้อปปิ้งชิล ๆ มากมาย ถ้าใครมีเวลาแนะนำให้มายามค่ำคืน เพราะจะได้เห็นสีสันของไฟที่สาดส่องอาคารแห่งนี้ด้วย 9. พิพิธภัณฑ์อนุสรณ์อุตสาหกรรมและเทคโนโลยีโตโยต้า


ภาพจาก nonchanon / shutterstock.com 
          พิพิธภัณฑ์อนุสรณ์อุตสาหกรรมและเทคโนโลยีโตโยต้า ตั้งอยู่ในอาคารสีแดงอิฐสุดคลาสสิก ซึ่งเคยเป็นพื้นที่โรงงานทอผ้า ธุรกิจเริ่มต้นของโตโยต้าก่อนจะกลายมาเป็นอุตสหากรรมยานยนต์ยักษ์ใหญ่ของญี่ปุ่น 


 ภาพจาก pixhound / shutterstock.com 
          ภายในมีการจัดแสดงเทคโนโลยีงานเหล็ก การทดสอบเครื่องยนต์สมัยแรกเริ่ม ไปถึงจัดแสดงรถรุ่นแรกและรุ่นต่าง ๆ ของบริษัทด้วย สามารถดูรายละเอียดเพิ่มเติมได้ที่ tcmit.org10. เจอาร์ เซ็นทรัล ทาวเวอร์ (jr central towers) 


ภาพจาก esb professional / shutterstock.com 
          เจอาร์ เซ็นทรัล ทาวเวอร์ เป็นอีกหนึ่งศูนย์การค้าที่ไม่ควรพลาดของเมืองนาโกยา โดดเด่นด้วยอาคารแฝดสูงกว่า 245 เมตร ซึ่งแบ่งออกเป็นฝั่งออฟฟิศและโรงแรม โดยในชั้นที่ 1 จะเป็นสถานี jr nagoya station ส่วนของชั้น 2-11 จะเป็นศูนย์การค้า takashimaya ส่วนชั้น 15 จะเป็น sky street ซึ่งสามารถชมวิวเมืองนาโกยามุมสูงได้อย่างสวยงาม ดูรายละเอียดเพิ่มเติมได้ที่ towers.jp11. พิพิธภัณฑ์การรถไฟญี่ปุ่น (scmaglev and railway park) 


ภาพจาก cowardlion / shutterstock.com
          พิพิธภัณฑ์การรถไฟญี่ปุ่น จัดแสดงประวัติความเป็นมาของรถไฟความเร็วสูงชินคันเซ็น และรถไฟรุ่นต่าง ๆ ซึ่งส่วนใหญ่จะเป็นสายโทไคโด ตั้งแต่รุ่นโบราณจนมาถึงรุ่นที่เป็นความเร็วสูงแบบพิเศษ มีให้ชมมากกว่า 40 ขบวน นอกจากนี้ก็ยังมีสิ่งที่น่าสนใจอีกมากมาย เช่น ห้องทดลองขับชินคันเซ็น รุ่น 700 ดูรายละเอียดเพิ่มเติมได้ที่ museum.jr-central.co.jp12. สวนสัตว์และสวนพฤกษศาสตร์ฮิงาชิยามา (higashiyama zoo and botanical gardens)           สถานที่ท่องเที่ยวสุดฮิตในเมืองนาโกยา เพราะสามารถเที่ยวกันได้ทุกเพศทุกวัยและเที่ยวกันได้ทั้งครอบครัว  และยังจัดแสดงสัตว์หลากหลายชนิด ไม่ว่าจะเป็นกอริลลา, ช้าง, สิงโต, โคอาลา, ยีราฟ, เพนกวิน, นกฟลามิงโก, กวางดาว, ฮิปโปโปเตมัส, สัตว์เลื้อยคลาน ฯลฯ รวมแล้วกว่า 500 ชนิด 


 ภาพจาก twokim images / shutterstock.com
          นอกจากนี้ก็ยังมีโซนสวนพฤกษศาสตร์ ซึ่งจัดสวนอย่างสวยงาม เต็มไปด้วยพรรณไม้มากกว่า 7,000 ชนิด ให้ได้ชมด้วย หรือถ้าใครอยากชมเมืองนาโกยาในมุมสูง ก็มีสกายทาวเวอร์ให้ได้ขึ้นไปเที่ยวชมด้วย ดูรายละเอียดเพิ่มเติมได้ที่ higashiyama.city13. มิดแลนด์ สแควร์ (midland square)

          มิดแลนด์สแควร์ อีกหนึ่งศูนย์ความบันเทิงที่ไม่อยากให้พลาดของเมืองนาโกยา อาคารแห่งนี้เป็นอาคารที่มีความสูงมากที่สุดของนาโกยา มีความสูงมากถึง 247 เมตร โดยในชั้นใต้ดินจนถึงชั้นที่ 4 นั้นเป็นศูนย์การค้า ซึ่งมีร้านค้าแบรนด์ดัง พร้อมทั้งร้านอาหาร ร้านกาแฟให้มานั่งชิลมากมาย ส่วนที่โดดเด่นสุด ๆ ก็คือ sky promenade ซึ่งตั้งอยู่บนชั้น 44-46 ด้วยความสูง 220 เมตร มีลักษณะเป็นจุดชมวิวบนชั้นบนสุดของอาคาร ซึ่งหลังคาจะเปิดโล่ง มีผนังกระจกสูงให้ได้ชมวิวเมืองนาโกยาแบบพาโนรามา สวยสะกดใจสุด ๆ  ดูรายละเอียดเพิ่มเติมได้ที่ midland-square.com14. legoland japan theme park 


ภาพจาก pimonmartj / shutterstock.com 
          สำหรับใครที่เป็นแฟนพันธุ์แท้ของเลโก้ เราไม่อยากให้พลาดไปเที่ยวชม legoland japan theme park แห่งนี้ เป็นเลโก้แลนด์ที่ใหญ่ที่สุดในญี่ปุ่น ซึ่งแน่นอนว่าต้องจัดหนักจัดเต็มเครื่องเล่นและสิ่งที่น่าสนใจมากมาย พร้อมทั้งมีสื่อการเรียนรู้เชิงสร้างสรรค์เพื่อเด็ก ๆ อีกเพียบ มีหุ่นต่าง ๆ ที่สร้างจากตัวต่อเลโก้มากกว่า 17 ล้านชิ้น และชุดโมเดลเลโก้อีกกว่า 10,000 ชุด แบ่งเป็น 7 ธีม ซึ่งแต่ละธีมก็เต็มไปด้วยความสนุกสนานในแบบที่จะไม่มีวันลืมเลยล่ะ ดูรายละเอียดเพิ่มเติมได้ที่ legoland.jp          นี่แค่เมืองเล็ก ๆ เมืองเดียวนะ มีสถานที่ท่องเที่ยวสวย ๆ เพียบเลย ใครอยากหาที่เที่ยวญี่ปุ่นใหม่ ๆ ก็ลองไปสัมผัสนาโกยากันดูสักครั้ง เราเชื่อว่าเมืองนี้จะทำให้คุณหลงรักได้ไม่ยากเลยล่ะ :) ขอขอบคุณข้อมูลจากnagoya-info.jp, nagoyajo.city, japan-guide.com, japanvisitor.com, nagoyaaqua.com, nagoya-info.jp, jnto.or.th, ncsm.city, towers.jp 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






ที่เที่ยวนาโกยา ญี่ปุ่น เก็บจุดแลนด์มาร์กเด่น ๆ





อัปเดตล่าสุด 23 สิงหาคม 2562 เวลา 22:29:10
 213,088 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





ที่เที่ยว:
ที่เที่ยว
สถานที่ท่องเที่ยว
ที่ท่องเที่ยว
ทะเล
วัด
ท่องเที่ยว
พิพิธภัณฑ์
กรุงเทพ
เที่ยว
ที่เที่ยวเชียงใหม่


ที่เที่ยวฮิต:
สวนนงนุช
ไอคอนสยาม
ภูกระดึง
เที่ยวเพชรบุรี
กาญจนบุรี
คําชะโนด
เที่ยวเชียงใหม่
พัทยา
ภูทับเบิก
ม่อนแจ่ม


เที่ยวทะเล:
เกาะล้าน
เกาะกูด
เกาะขาม
ระยอง
กระบี่
ชะอำ
เสม็ด
เกาะช้าง
ภูเก็ต
หาดเตยงาม


ที่พัก :
hotels
โรงแรม
ที่พัก
รีสอร์ท
ที่พักเกาะล้าน
ที่พักหัวหิน
ที่พักกาญจนบุรี
ที่พักพัทยา 
ที่พักเขาใหญ่
ที่พักเขาค้อ 


ร้านอาหาร - กาแฟ :
ร้านอาหาร 
บุฟเฟ่ต์
ร้านกาแฟ
ตลาดน้ําอัมพวา
ร้านอาหารเชียงใหม่
ร้านอาหารญี่ปุ่น
คาเฟ่
ร้านกาแฟเชียงใหม่
ร้านกาแฟนครปฐม
อาหารเกาหลี


เรื่องอื่น ๆ  :
ปฏิทินวันหยุด 2565
วันขึ้นปีใหม่ 
วันเด็ก 2565
วันครู 2565
ปฏิทิน 2565
ตรุษจีน 2565
แคปชั่นเที่ยว
วันวาเลนไทน์
เราเที่ยวด้วยกัน 
ดูดวง 2565









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































