




mahanakhon eatery ตึกมหานคร แหล่งแฮงก์เอาต์กลางกรุง


















































































x close

















travel



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เที่ยวไทย

ทะเล

ภูเขา

เที่ยวกรุงเทพ

ต่างประเทศ

ที่พัก

ร้านอาหาร

ร้านกาแฟ

คลิป












kapook travel > 
            ร้านอาหาร












ปักหมุด mahanakhon eatery รวมร้านอาหารและคาเฟ่ 7 ร้าน 7 สไตล์ ในที่เดียว





2,947อ่าน














0












             ชวนลิ้มลองความอร่อย พร้อมประสบการณ์แห่งอาหารที่ mahanakhon eatery แหล่งแฮงก์เอาต์ใจกลางเมือง กับการรวมร้านอาหารและคาเฟ่สุดฮิป 7 ร้าน 7 สไตล์ 




          ใครรู้ตัวว่าเป็นสายฟู้ดเลิฟเว่อร์จะต้องร้องว้าว ! ออกมาดัง ๆ ให้กับ mahanakhon eatery ที่ตั้งอยู่บริเวณชั้น g อาคาร mahanakhon cube เพื่อไปดื่มด่ำความสุขในการรับประทานอาหาร ซึ่งแต่ละร้านคัดมาแล้วว่าเด็ดและโดน แถมยังจัดเต็มด้วยเมนูสุดพิเศษน่าประทับใจ

mahanakhon eatery สั่งครบ จบ และจ่ายในที่เดียว

             ลองคิดสิว่าถ้าร้านอาหารร้านโปรดของคุณมาอยู่รวมกันให้ได้สั่งตามใจชอบจะรู้สึกแฮปปี้มากขนาดไหน ซึ่งวันนี้ king power mahanakhon ได้เปิดตัว mahanakhon eatery ให้เป็นแหล่งแฮงก์เอาต์สุดฮิปแห่งใหม่ล่าสุดย่านสาทร-สีลม ที่ให้ทุกคนมาปักหมุดไปกับความอร่อย ครั้งแรกของการรวมร้านอาหารและคาเฟ่ระดับพรีเมียมถึง 7 ร้าน 7 สไตล์ ถ้าจะให้เปรียบ คงเหมือนสวรรค์ของบรรดานักกินขนาดย่อมเลยก็ว่าได้ 




ละลานตากับเมนูอาหารมากมายที่ mahanakhon eatery















             หากความพิเศษของที่นี่ยังมาพร้อมกับการบริการภายใต้คอนเซ็ปต์ cross-kitchen dining กับการ cross กันของเมนูหลายสัญชาติและรสชาติให้ได้ลิ้มลองในมื้อเดียว ไม่ว่าจะเป็นอาหารอิตาเลียนอย่างพาสต้า, พิซซ่า, ยูโรเปียน บิสโทร ประเภทซีฟู้ดแอนด์กริลล์, อาหารจานเดียวสไตล์เวสเทิร์นไทยทวิสต์, เมนูง่าย ๆ อย่างแซนด์วิช และโคลด์คัตต่าง ๆ ไปจนถึงขนมหวานแสนอร่อย และเครื่องดื่มสุดฮิป ซึ่งไม่ว่าคุณจะเลือกนั่งอยู่ในโซนใดของร้านใด ก็สามารถสั่งมานั่งกินได้ทั้งหมด โดยชำระเงินในบิลใบเดียว เรียกได้ว่า “สั่งครบ จบ และจ่ายในที่เดียว”




นั่งร้านไหนก็สามารถสั่งอาหารของร้านอื่น ๆ มารับประทานได้หมด



mahanakhon eatery กับสุนทรียภาพการรับประทานอาหารเหนือระดับ 

             สำหรับ mahanakhon eatery ยังเปิดโอกาสให้คุณได้พบกับความสุนทรียะไปพร้อมกัน ด้วยพื้นที่ร้านกว้าง 700 ตารางเมตร กว่า 224 ที่นั่ง จำนวน 2 ชั้น ชั้นล่างและชั้นลอย ท่ามกลางการตกแต่งสไตล์โมเดิร์นชิค สะท้อนไลฟ์สไตล์ความเป็นตัวตนของ mahanakhon eatery และคนเมืองยุคใหม่ได้อย่างมีเสน่ห์ชวนหลงใหล












ภายใน mahanakhon eatery ตกแต่งอย่างโมเดิร์น ดูดี เผลอ ๆ เป็นมุมเช็กอินถ่ายรูปได้อีกด้วย








             บางส่วนของห้องอาหารยังได้รับการตกแต่งจากแสงธรรมชาติ ซึ่งสาดส่องเข้ามาผ่านกระจกใสบานใหญ่ เผยให้เห็นความเรียบง่าย แต่แฝงไว้ซึ่งรายละเอียดความโก้นำสมัย ผสมผสานเข้ากับเทคนิคการจัดวางโซนร้านในบรรยากาศสบาย ๆ แต่มีเอกลักษณ์ในแบบเฉพาะของแต่ละร้านอย่างลงตัว 
mahanakhon eatery เช็กลิสต์ความอร่อยจากร้านอาหาร 7 ร้าน 7 สไตล์ 

          อย่างที่บอกว่า mahanakhon eatery เป็นการรวมเอาร้านอาหารและคาเฟ่ทั้งหมด 7 ร้าน (6 ร้านอาหาร และ 1 คาเฟ่) มาไว้ในที่เดียว ซึ่งแต่ละร้านต่างถูกเลือกสรรมาเป็นอย่างดี พร้อมทั้งรังสรรค์เมนูอาหารต่าง ๆ ให้บรรดาฟู้ดเลิฟเว่อร์ประทับใจแบบจุก ๆ เอาล่ะ ! อย่ารอช้า ไปดูว่ามีร้านไหนกันบ้าง 

          มาเริ่มที่ร้านแรก “avril gourmet & bordier selection” ร้านที่รวมเอาวัตถุดิบคุณภาพพรีเมียมจากแหล่งผลิตชั้นยอดในฝรั่งเศสและโซนยุโรป มากมายด้วยไส้กรอก แฮม เนื้อสัตว์ น้ำมันมะกอก แยม และเลอ เบอร์ บอร์ดิเยร์ (le beurre bordier) เนยชื่อดังระดับโลกจากแคว้นบริตตานี ประเทศฝรั่งเศส โดยมีเมนูยอดฮิต ได้แก่ แซนด์วิชและโคลด์คัตต่าง ๆ 



















             เราได้มีโอกาสไปลองเมนูยอดฮิตอย่างขนมปัง pate en croute with foie gras ความรู้สึกหลังกินคำแรก ให้ฟีลเหมือนนั่งอยู่ที่ฝรั่งเศสเลยทีเดียว แถมยังละลานตากับชีสและโคลด์คัตสุดหรูที่จัดวางเรียงมาอย่างสวยงาม และเมื่อลองกินก็ต้องยกนิ้วให้กับคุณภาพที่ได้รับ











pate en croute with foie gras



             ร้านที่ 2 "el mar" ซึ่งในภาษาสเปน แปลว่า ทะเล และหากสังเกตสักนิดจะเห็นว่าการตกแต่งร้านเหมือนเป็นการจำลองอู่ต่อเรือเก่าในหมู่บ้านชาวประมง ท่ามกลางบรรยากาศสบาย ๆ สไตล์บิสโทรแบบฝรั่งเศส ใครที่ชอบกินหอยนางรมสด ๆ เห็นทีต้องตาลุกวาว เพราะคุณสามารถเลือกหอยนางรมกันได้แบบสด ๆ ซึ่งแต่ละวันทางร้านจะนำเข้ามาไม่เหมือนกัน แต่ละตัวจึงมีความเอ็กซ์คลูซีฟในแบบฉบับที่หาไม่ได้จากที่ไหน











หอยนางรมสด ๆ ตัวโต ๆ จัดวางเรียงสวย พร้อมรอให้คุณได้เลือกสั่ง



             แน่นอนว่าขอแนะนำเมนู fried oysters (หอยนางรมชุบแป้งทอด) มาพร้อมกับซอสซาวร์ครีมที่ออกรสเปรี้ยวนิด ๆ กินอร่อยแบบไม่มีเบื่อ







             และ fresh oysters (หอยนางรมสด) จัดเสิร์ฟมาแบบตัวโตเน้น ๆ คัดมาแบบสดใหม่ ให้คุณได้พบความอร่อยของอาหารทะเลที่ร้านในแต่ละวันไม่ซ้ำกัน







             ต่อกันร้านที่ 3 "isabella italian rotisserie by andreas" ร้านอาหารอิตาเลียนชื่อดังจากหัวหิน ของเชฟอันเดรีย โบนิฟาโซ และมาเปิดที่ mahanakhon eatery ในรูปแบบของ hot table หรือ tavola calda อาหารสูตรต้นตำรับขึ้นชื่อทั้งพิซซ่าและโฮมเมดพาสต้า โดยคัดเลือกวัตถุดิบที่มีคุณภาพในการประกอบอาหารและรังสรรค์เมนูมากมาย เพื่อให้ทุกคนได้อิ่มเอมกับรสชาติแบบฉบับอาหารอิตาเลียนดั้งเดิม 



















             พลาดไม่ได้กับเมนูแนะนำ italian style whole roasted organic chicken ไก่ที่ถูกอบโดยเครื่องย่างพิเศษมูลค่าหลักล้าน และทำการหมุนไก่ให้สุกอย่างทั่วถึงภายในเวลาไม่เกิน 1 ชั่วโมงครึ่ง โดยเครื่องย่างนี้จะช่วยทำให้ไก่ยังคงรักษาความฉ่ำของเนื้อ เวลากินจะรู้สึกได้ถึงความนุ่มและมันกำลังดี จะกินเปล่า ๆ หรือจะกินคู่ซอสก็อร่อยไม่แพ้กัน 




เครื่องย่างมูลค่านับล้าน พร้อมรังสรรค์เมนูอร่อย ๆ ที่ isabella italian rotisserie by andreas














italian style whole roasted organic chicken



          ร้านที่ 4 "meat & spice by another hound café" แบรนด์น้องใหม่ เสิร์ฟเมนูอร่อยในสไตล์ "เวสเทิร์นไทยทวิสต์" โดดเด่นด้วยการผสมผสานอาหารตะวันตกและความเผ็ดร้อนของอาหารไทยอย่างลงตัว จนออกมาเป็นเมนูสุดโมเดิร์น แต่ก็คงไว้ซึ่งรสชาติความจัดจ้านในรูปแบบใหม่ที่แตกต่าง และเติมอรรถรสให้กับมื้ออาหารสุดพิเศษของคุณ















             เมื่อมาแล้วพลาดไม่ได้กับเมนูเด็ดอย่างริบอายข้าวจี่ปลาร้า เนื้อริบอายที่ย่างมานุ่มกำลังดี เสิร์ฟมาพร้อมข้าวจี่ปลาร้าที่ผ่านการมูนกับน้ำกะทิ ก่อนนำไปจี่กระทะให้กรอบนอกนุ่มใน สอดไส้ด้วยปลาร้า เวลากินคู่กันเนื้อริบอายจะรู้สึกถึงความนัวอย่างบอกไม่ถูก อยากรู้ว่าเป็นยังไงเห็นทีต้องมาพิสูจน์ 







             รวมถึงยังมีอีกหนึ่งเมนูเด็ด แซลมอนกงฟีต์ซอสต้มข่า สเต๊กปลาแซลมอนพร้อมซอสต้มข่าที่เคี่ยวผสมเหล้าเบอร์เบิน ช่วยให้รสชาติของซอสโดดเด่นและกลมกล่อมมากยิ่งขึ้น












              มาถึงร้านที่ 5 ร้านโปรดในดวงใจของใครหลายคน กับ "maison du vin" ไวน์เลาจน์สาขาใหม่ล่าสุดโดย เดอะ ไวน์ เมอร์ชานส์ ครั้งแรกของการเนรมิต wine bar อย่างมีเอกลักษณ์ในสไตล์ของโรงบ่มไวน์ฝรั่งเศส แถมด้วยที่นั่งแฝงความโก้แต่ก็ให้ความรู้สึกสบายในคราวเดียวกัน














             ความโดดเด่นยังอยู่ที่ house wine ที่มาในรูปแบบ by glass กว่า 20 ชนิด เรียกได้ว่าครบเครื่องมาก ๆ โดยคัดสรรไวน์ชั้นเลิศจากทั่วทุกมุมโลก ทั้งฝรั่งเศส อิตาลี อเมริกา นิวซีแลนด์ และออสเตรเลีย เป็นต้น ไม่ว่าจะเป็น prosecco, white wine, rose, sweet wine และอื่น ๆ อีกมากมาย












ลองจับคู่ไวน์กับเมนูอาหารสักหน่อย รับรองว่าเพิ่มอรรถรสมื้ออาหารให้พิเศษมากกว่าเดิม

             ร้านที่ 6 ถึงคิวร้านขนมหวานอย่างร้าน "ici" ร้านดังย่านสุขุมวิทกันบ้าง นำเสนอด้วยคอนเซ็ปต์ศิลปะจากอาหารที่พร้อมเสิร์ฟให้คนชอบขนมหวานมาลิ้มลอง การันตีความอร่อยโดยเชฟเปเปอร์ อริสรา จงพาณิชกุล เชฟขนมหวานจาก issaya la patisserie และ saawaan นอกจากร้านจะตกแต่งน่ารักแล้ว แต่ละเมนูล้วนตั้งใจถ่ายทอดผลงานออกมาด้วยหัวใจ สร้างสรรค์ด้วยเทคนิคพิเศษต่าง ๆ เสมือนดั่งงานศิลปะร่วมสมัยที่สามารถรับประทานได้ 











ภายในร้านตกแต่งน่ารัก น่าจะถูกใจสาว ๆ ที่ชอบถ่ายรูปไม่น้อย



             แนะนำเมนูสุดพิเศษ chili crab ขนมหวานที่คิดสูตรขึ้นมาใหม่โดยเฉพาะสำหรับเสิร์ฟในงานประกาศรางวัล michelin guide singapore 2019 ภายในมีมูสส้มจี๊ด มะพร้าวอ่อน และครัมเบิลน้ำตาลมะพร้าว เสิร์ฟพร้อมคาราเมลกาแฟ เจลซอสพริก สปันจ์เค้กมะเขือเทศ และเฮ้าส์เมดไข่เค็ม รสชาติหวานละมุนและกลมกล่อม ทำเอาติดใจได้ไม่ยาก







             ปิดท้ายกับร้านที่ 7 "other café" ร้านคาเฟ่สไตล์มินิมอล โดดเด่นด้วยการชงอย่างพิถีพิถัน แล้วยังคัดสรรหลากหลายเมล็ดกาแฟคุณภาพดีจากทั่วทุกมุมโลก และสามารถพูดคุยกับบาริสต้าได้อย่างเป็นกันเอง พร้อมเสิร์ฟ coffee specialty ซึ่งจะได้ค้นพบรสชาติและตัวตนของคุณเอง รวมถึงการตกแต่งร้านที่ยึดแนวคิดเรื่องความยั่งยืนของธรรมชาติเป็นสำคัญ ภายในร้านจึงได้ออกแบบและใช้อุปกรณ์ต่าง ๆ ที่ใส่ใจสิ่งแวดล้อม




เหล่าบาริสต้าผู้ชำนาญ พร้อมทำหน้าที่รังสรรค์เมนูเครื่องดื่มที่ other café










             ไฮไลต์เมนูน่าลองก็คือ the cloud และ the cube เมนูกาแฟหอมละมุนที่ได้รับแรงบันดาลใจจากท้องฟ้า ใครที่อยากรู้ว่ากาแฟสามารถสร้างชั่วโมงแห่งความสุขได้ยังไง ลองแวะมาที่ร้านได้เลย




เมนู the cloud







เมนู the cube



mahanakhon eatery เวลาให้บริการ

          mahanakhon eatery เปิดให้บริการทุกวัน ตั้งแต่เวลา 07.00-22.00 น. สามารถโทรศัพท์สอบถามข้อมูลเพิ่มเติมได้ที่ 0-2677-8721 หรือเว็บไซต์ kingpowermahanakhon.co.th และ เฟซบุ๊ก king power mahanakhon 








          เมื่อเห็นความพิเศษของร้านอาหาร คาเฟ่ และบรรยากาศต่าง ๆ ภายใน mahanakhon eatery แล้ว เชื่อว่าน่าจะมีหลายคนอยากลองสัมผัสกับแหล่งแฮงก์เอาต์แห่งนี้ เอาเป็นว่าหากมีโอกาสก็ไม่ควรพลาดไปลิ้มลองความอร่อยกันนะ
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













ปักหมุด mahanakhon eatery รวมร้านอาหารและคาเฟ่ 7 ร้าน 7 สไตล์ ในที่เดียว




อัปเดตล่าสุด 28 กุมภาพันธ์ 2565 เวลา 09:43:08
 2,947 อ่าน




top






ที่เที่ยว:
ที่เที่ยว
สถานที่ท่องเที่ยว
ที่ท่องเที่ยว
ทะเล
วัด
ท่องเที่ยว
พิพิธภัณฑ์
กรุงเทพ
เที่ยว
ที่เที่ยวเชียงใหม่


ที่เที่ยวฮิต:
สวนนงนุช
ไอคอนสยาม
ภูกระดึง
เที่ยวเพชรบุรี
กาญจนบุรี
คําชะโนด
เที่ยวเชียงใหม่
พัทยา
ภูทับเบิก
ม่อนแจ่ม


เที่ยวทะเล:
เกาะล้าน
เกาะกูด
เกาะขาม
ระยอง
กระบี่
ชะอำ
เสม็ด
เกาะช้าง
ภูเก็ต
หาดเตยงาม


ที่พัก :
hotels
โรงแรม
ที่พัก
รีสอร์ท
ที่พักเกาะล้าน
ที่พักหัวหิน
ที่พักกาญจนบุรี
ที่พักพัทยา 
ที่พักเขาใหญ่
ที่พักเขาค้อ 


ร้านอาหาร - กาแฟ :
ร้านอาหาร 
บุฟเฟ่ต์
ร้านกาแฟ
ตลาดน้ําอัมพวา
ร้านอาหารเชียงใหม่
ร้านอาหารญี่ปุ่น
คาเฟ่
ร้านกาแฟเชียงใหม่
ร้านกาแฟนครปฐม
อาหารเกาหลี


เรื่องอื่น ๆ  :
ปฏิทินวันหยุด 2565
วันขึ้นปีใหม่ 
วันเด็ก 2565
วันครู 2565
ปฏิทิน 2565
ตรุษจีน 2565
แคปชั่นเที่ยว
วันวาเลนไทน์
เราเที่ยวด้วยกัน 
ดูดวง 2565









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































