




เกาะขาม ชลบุรี กับ 20 เรื่องน่ารู้ ไปเที่ยวเองได้ง่าย ไม่ยากอย่างที่คิด











































































x close

















travel



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เที่ยวไทย

ทะเล

ภูเขา

เที่ยวกรุงเทพ

ต่างประเทศ

ที่พัก

ร้านอาหาร

ร้านกาแฟ

คลิป




 


travel
เที่ยวทะเล






20 เรื่องน่ารู้เกาะขาม ชลบุรี ไปเที่ยวเองได้ง่าย ไม่ยากอย่างที่คิด




526,008อ่าน







0















          
          
                    เกาะขาม ที่เที่ยวชลบุรี และที่เที่ยวสัตหีบ ที่น่าไปสัมผัสท้องทะเลสวย ๆ และหาดทรายขาวสะอาดที่ไม่อยากให้พลาด วางแผนไปเที่ยวเกาะขาม มาดูเรื่องน่ารู้เกาะขามได้เลยที่นี่    







          เกาะขาม ชลบุรี เป็นอีกสวรรค์ของการท่องเที่ยวทะเล เป็นสถานที่ท่องเที่ยวทะเลที่อยู่ใกล้กรุงเทพฯ มีความสวยงามมากที่สุดอีกแห่งหนึ่ง ด้วยที่นี่มีชายหาดขาวสะอาด เงียบสงบ อีกทั้งรอบ ๆ เกาะยังมีแนวปะการังที่อุดมสมบูรณ์ น้ำทะเลใสมาก สามารถเที่ยวได้แบบวันเดย์ทริป และหลังจากที่ปิดบริการชั่วคราวเนื่องจากสถานการณ์การแพร่ระบาดของโควิด 19 นั้น 

          ล่าสุดเกาะขามกลับมาให้เที่ยวชมอีกครั้ง ตั้งแต่วันที่ 4 กันยายน 2564 โดยเปิดเฉพาะวันเสาร์-อาทิตย์ และวันหยุดนักขัตฤกษ์ อีกทั้งยังขอความร่วมมือนักท่องเที่ยวปฏิบัติตามาตรการป้องกันโควิด 19 อย่างเคร่งครัด อ๊ะ ๆ แต่ก่อนจะไปเที่ยวเกาะขาม มีเรื่องอะไรที่น่ารู้บ้าง เราเช็กลิสต์มาไว้ให้แล้ว อ่านกันสักนิดจะทำให้ทริปเที่ยวเกาะขามของคุณสนุกขึ้นแน่นอน :)
ภาพจาก kohkham.com





           1. เกาะขาม หรืออุทยานใต้ทะเลเกาะขาม ตั้งอยู่ในพื้นที่ตำบลแสมสาร อำเภอสัตหีบ จังหวัดชลบุรี อยู่ในความดูแลของกองทัพเรือ การท่องเที่ยวเกาะขามจึงต้องเป็นไปตามกฎของกองทัพเรือ          2. จากกรุงเทพฯ ใช้เวลาเดินทางไปยังเกาะขามเพียงแค่ประมาณ 1-2 ชั่วโมงเท่านั้น ที่นี่จึงเป็นท้องทะเลสวยอันดับต้น ๆ ของไทยที่อยู่ใกล้กรุงเทพฯ มากที่สุดอีกหนึ่งแห่ง          3. ด้วยความที่เกาะขามมีการดูแลอย่างดี 
ทำให้ธรรมชาติท้องทะเลของที่นี่สวยงามไม่แพ้ท้องทะเลทางใต้เลยทีเดียว 
น้ำทะเลจะเป็นสีฟ้าสวยใส ชายหาดขาวสะอาด มีแนวปะการังที่สมบูรณ์มาก ๆ 
ให้ได้ดำน้ำชมกันอย่างจุใจ           4. จุดเด่นของเกาะขามก็คือมีแนวปะการังน้ำตื้นที่สมบูรณ์มากมาย เช่น ปะการังเขากวาง, ปะการังโต๊ะ และปะการังสมอง 
รวมพื้นที่ปะการังรอบเกาะขามมีทั้งหมดราว ๆ 83,000 ตารางเมตร 
ที่นี่จึงเหมาะมาก ๆ สำหรับคนที่ชอบดำน้ำชมปะการัง 

           5. นอกจากแนวปะการังที่สวยงามมาก ๆ รอบเกาะขามแล้ว บนเกาะขามเองก็ยังมีหาดทรายขาวสะอาดและเงียบสงบ เหมาะแก่การไปเที่ยวพักผ่อน อีกทั้งยังมีเส้นทางศึกษาธรรมชาติขึ้นไปยังจุดชมวิวด้านบนเขา ซึ่งสามารถมองเห็นท้องทะเลสัตหีบได้ไกลสุดลูกหูลูกตา 

          6. จุดท่องเที่ยวห้ามพลาดที่นักท่องเที่ยวมักจะไปถ่ายรูปกัน จะเป็นสะพานไม้ทางด้านซ้ายของหาดที่ทอดยาวเลียบไปตามแนวเชิงเขาริมทะเล
 ซึ่งจะมีหินน้อยใหญ่บริเวณนี้ สามารถไปถ่ายรูปเล่นได้ 
แต่ไม่อนุญาตให้ลงเล่นน้ำ เพราะมีแนวหินแหลมคมมากมาย 
อาจจะเป็นอันตรายต่อนักท่องเที่ยว            7. อีกหนึ่งกิจกรรมที่น่าสนใจมาก ๆ ก็คือการนั่งเรือท้องกระจก เพื่อชมความสวยงามของโลกใต้ทะเล ทั้งปลาชนิดต่าง ๆ และแนวปะการัง 
กิจกรรมนี้ฟรี หรือถ้าใครอยากพายเรือคายักเที่ยวชมบริเวณรอบ ๆ 
ชายหาดก็ได้นะ แต่ในส่วนนี้จะต้องจ่ายเงินเพิ่มเติม 

          8. ปัจจุบันเกาะขามเปิดให้นักท่องเที่ยวเข้าเที่ยวชมเฉพาะวันเสาร์-อาทิตย์ และวันหยุดนักขัตฤกษ์ และให้เข้าเที่ยวชมแบบไปเช้า-เย็นกลับเท่านั้น ห้ามค้างแรม  
          9. การเข้าเที่ยวชมเกาะขาม จะต้องซื้อตั๋วเข้าเที่ยวชม โดยสามารถจองล่วงหน้า และซื้อตั๋วได้แบบวันต่อวัน ซึ่งเปิดให้จองตั๋วล่วงหน้าได้ไม่เกิน 14 วัน 



         - วันปฏิบัติงานปกติ โทรศัพท์ 0-3312-4848 
(เฉพาะวันจันทร์-ศุกร์ เวลา 08.30-11.30 น. และ 13.00-16.30 น. 
ไม่รับจองทางโทรศัพท์ วันเสาร์ อาทิตย์ และวันหยุดนักขัตฤกษ์) 
และโทรศัพท์มือถือ 09-3397-1342           โดยจุดจำหน่ายตั๋วเกาะขามจุดใหม่อยู่ที่กองร้อยสารวัตรที่ 2 (พื้นที่แสมสาร) location map : จุดจำหน่ายตั๋ว  
      
      
      
      
      
      
      
      
         *** 
ผู้เยี่ยมชมกรุณาโทรศัพท์สอบถามรายละเอียด และจำนวนที่ว่างในการเยี่ยมชม 
ก่อนเดินทางมาเยี่ยมชม 
หากท่านไม่สอบถามท่านอาจจะไม่มีตั๋วในการเยี่ยมชมเกาะ 



          10. อุทยานใต้ทะเลเกาะขาม 
เปิดให้นักท่องเที่ยวได้เข้าเที่ยวชมเกาะขามอย่างจำกัดจำนวนคนในแต่ละวัน 
ถ้าวางแผนจะไปเที่ยวในช่วงวันหยุดควรโทรศัพท์จองล่วงหน้า 


          11. ราคาตั๋วเกาะขามมี 2 แบบ คือ ผู้ใหญ่ (อายุ 15 ปี ขึ้นไป) ชาวไทย ราคา 300 บาท และเด็ก (อายุ 6-14 ปี ส่วนสูงไม่เกิน 130 เซนติเมตร) 250 บาท ชาวต่างชาติ ผู้ใหญ่ 600 บาท เด็ก 300 บาท โดยจะเป็นทั้งค่าเรือไป-กลับ ค่าธรรมเนียม ค่าบริการห้องน้ำบนเกาะขาม ฟรีเรือท้องกระจก แต่ราคานี้ไม่รวมอุปกรณ์ดำน้ำ            ทั้งนี้ บัตรทุกประเภทจะมีราคาระบุไว้ด้านหน้าบัตรทุกใบ และจำหน่ายที่จุดจำหน่ายบัตรโดยเจ้าหน้าที่ของเกาะขามทัพเรือภาคที่ 1 เท่านั้น บัตรที่นักท่องเที่ยวซื้อมาจากที่อื่นนอกเหนือจากนี้ อาจถูกหลอกลวงหรือเสียสิทธิอันเป็นการกล่าวอ้างเกินจริงจากผู้ที่จำหน่ายบัตรที่ไม่ใช่เจ้าหน้าที่ของเกาะขาม ดังนั้นขอให้นักท่องเที่ยวโปรดใช้วิจารณญาณ และระมัดระวังในการซื้อตั๋วจากแหล่งจำหน่ายที่ไม่ใช่จากเจ้าหน้าที่ของเกาะขามโดยตรง ซึ่งหากเกิดความเสียหายขึ้น ทางเกาะขามจะไม่รับผิดชอบในความผิดพลาดที่เกิดขึ้นดังกล่าวมาข้างต้น          12. ส่วนถ้าใครต้องการเช่าอุปกรณ์ดำน้ำจะคิดเพิ่มชุดละ 50 บาท / 2 ชั่วโมง ถ้านักท่องเที่ยวจะลงเล่นน้ำ ดำน้ำ หรือพายเรือคายัก จะต้องใส่ชูชีพทุกครั้ง   
          13. การข้ามไปเที่ยวเกาะขาม มีรายละเอียดดังนี้
      
      
      
      
      
      
      
      



ภาพจาก kohkham.com




         หมายเหตุ



         - ให้นักท่องเที่ยวที่จองตั๋วไว้ 
ให้มารับตั๋วที่จุดจำหน่ายตั๋ว ตั้งแต่เวลา 07.00 น. และรับตั๋ว 
ก่อนเวลาเที่ยวเรือที่ได้จองไว้ 1 ชั่วโมง
      
      
      
      
      
      
      
      


         - อุทยานใต้ทะเลเกาะขาม 
ขอสงวนสิทธิ์ในการเปลี่ยนแปลง ตารางเวลา จำนวนเที่ยวเรือ ตามความเหมาะสม 
ขึ้นอยู่กับจำนวนผู้เข้าเยี่ยมชม และสภาพอากาศ และสภาพคลื่นลม ในแต่ละวัน 
โดยไม่แจ้งให้ทราบล่วงหน้า




          14. ไม่อนุญาตให้นำอาหารที่บรรจุในกล่องโฟม หรือเครื่องดื่มที่เป็นขวดพลาสติก/แก้ว ขึ้นไปบนเกาะ และให้ซื้ออาหารที่เพียงพอต่อการบริโภคเท่านั้น เพราะจะได้ไม่ทำให้เกิดขยะ
 บนเกาะมีร้านค้าจำหน่ายอาหาร น้ำดื่ม และขนมขบเคี้ยวในราคาปกติ 
เพราะฉะนั้นไม่ต้องกังวลว่าจะหิว           15. 
เมื่อนักท่องเที่ยวไปถึงบนเกาะขามแล้วจะต้องฟังบรรยายถึงข้อปฏิบัติและกฎระเบียบต่าง
 ๆ และต้องปฏิบัติตามอย่างเคร่งครัด 
เพื่อจะได้ไม่เกิดอันตรายต่อตัวนักท่องเที่ยวเอง และก่อให้เกิดปัญหาต่าง ๆ 
อันจะทำให้ผู้อื่นเดือดร้อน 
รวมทั้งทำลายระบบนิเวศที่สวยงามของเกาะขามอีกด้วย


          16. ไม่ว่าใครไปเที่ยวเกาะขามก็คงอยากลงเล่นน้ำทะเล ซึ่งถ้าหากใครต้องการอาบน้ำเปลี่ยนเสื้อผ้า บนเกาะก็มีห้องน้ำให้บริการ แต่โน้ตกันไว้สักนิดนะ ว่าทางอุทยานใต้ทะเลเกาะขาม อนุญาตให้นักท่องเที่ยวอาบน้ำจืด และเปลี่ยนเสื้อผ้าเท่านั้น ไม่อนุญาตให้ใช้สบู่และแชมพู และอย่าลืมเก็บขยะต่าง ๆ กลับมาด้วยนะ          17. บนเกาะขามไม่มีที่พัก จะต้องไปเที่ยวแบบเช้าไป-เย็นกลับ เท่านั้น ใครที่ขับรถกลับกรุงเทพฯ ไม่ไหว บริเวณบ้านช่องแสมสาร ก็มีที่พักให้เลือกมากมาย ดูที่พักแสมสารได้เลยที่ "ที่พักแสมสาร รับลมชมทะเล พักกายและใจแบบชิล ๆ" อีกหนึ่งทางเลือกดี ๆ ก็คือการพักแถว ๆ ชายทะเลสัตหีบ ดูรายละเอียดเพิ่มเติมได้เลยที่ "30 ที่พักสัตหีบ ไปนอนรับลมเย็น ๆ"            18. สำหรับใครที่ขับรถไปเองก็มีที่จอดรถเกาะขามไว้รองรับ สามารถไปจอดรถกันได้ภายในพิพิธภัณฑ์ธรรมชาติวิทยาเกาะและทะเลไทย และกรมก่อสร้างและพัฒนา ฐานทัพเรือสัตหีบ 

          19. การเดินทางไปเกาะขาม จากกรุงเทพฯ ใช้เส้นทางมอเตอร์เวย์กรุงเทพฯ-ชลบุรี แล้วพอเข้าสู่ตำบลสัตหีบก็เลี้ยวเข้าสู่ทางหลวงแผ่นดินหมายเลข 3126 ตรงไปเรื่อย ๆ จะมีป้ายบอกให้เลี้ยวซ้ายเข้าสู่บ้านช่องแสมสาร และท่าเทียบเรือเขาหมาจอ เพื่อขึ้นเรือไปยังเกาะขาม           20. เที่ยวเกาะขาม ไม่มีรถส่วนตัว สามารถขึ้นรถตู้โดยสารประจำทางสายกรุงเทพฯ-สัตหีบ ได้ที่สถานีขนส่งผู้โดยสารกรุงเทพ (เอกมัย) แล้วบอกรถตู้ว่าจะลงที่ กม.6 หรือ กม.10 (ให้สอบถามคนขับรถตู้อีกครั้งว่าจะไปท่าเรือเขาหมาจอ เพื่อไปเกาะขามลงตรงไหนสะดวกกว่ากัน) จากนั้นให้เหมาวินมอเตอร์ไซค์เข้าไปที่บริเวณท่าเรือ แล้วอย่าลืมขอเบอร์โทรศัพท์ทั้งวินมอเตอร์ไซค์และคนขับรถตู้ เพื่อที่จะได้นัดหมายเวลาในการเดินทางกลับด้วย            ทั้งนี้ หากนักท่องเที่ยวต้องการดูรายละเอียดเพิ่มเติมสามารถดูได้ที่ kohkham.com หรือสอบถามข้อมูลได้ที่ฝ่ายประชาสัมพันธ์กองกิจการพลเรือน ทัพเรือภาคที่ 1 โทรศัพท์ 0 3312 4848 (ในเวลาราชการ)หมายเหตุ : ข้อมูลอาจมีการเปลี่ยนแปลงกรุณาตรวจสอบอีกครั้ง


ขอบคุณข้อมูลจาก
kohkham.com, ททท., กองกิจการพลเรือน ทัพเรือภาคที่ 1 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






20 เรื่องน่ารู้เกาะขาม ชลบุรี ไปเที่ยวเองได้ง่าย ไม่ยากอย่างที่คิด





อัปเดตล่าสุด 14 กันยายน 2564 เวลา 18:09:26
 526,008 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





ที่เที่ยว:
ที่เที่ยว
สถานที่ท่องเที่ยว
ที่ท่องเที่ยว
ทะเล
วัด
ท่องเที่ยว
พิพิธภัณฑ์
กรุงเทพ
เที่ยว
ที่เที่ยวเชียงใหม่


ที่เที่ยวฮิต:
สวนนงนุช
ไอคอนสยาม
ภูกระดึง
เที่ยวเพชรบุรี
กาญจนบุรี
คําชะโนด
เที่ยวเชียงใหม่
พัทยา
ภูทับเบิก
ม่อนแจ่ม


เที่ยวทะเล:
เกาะล้าน
เกาะกูด
เกาะขาม
ระยอง
กระบี่
ชะอำ
เสม็ด
เกาะช้าง
ภูเก็ต
หาดเตยงาม


ที่พัก :
hotels
โรงแรม
ที่พัก
รีสอร์ท
ที่พักเกาะล้าน
ที่พักหัวหิน
ที่พักกาญจนบุรี
ที่พักพัทยา 
ที่พักเขาใหญ่
ที่พักเขาค้อ 


ร้านอาหาร - กาแฟ :
ร้านอาหาร 
บุฟเฟ่ต์
ร้านกาแฟ
ตลาดน้ําอัมพวา
ร้านอาหารเชียงใหม่
ร้านอาหารญี่ปุ่น
คาเฟ่
ร้านกาแฟเชียงใหม่
ร้านกาแฟนครปฐม
อาหารเกาหลี


เรื่องอื่น ๆ  :
ปฏิทินวันหยุด 2565
วันขึ้นปีใหม่ 
วันเด็ก 2565
วันครู 2565
ปฏิทิน 2565
ตรุษจีน 2565
แคปชั่นเที่ยว
วันวาเลนไทน์
เราเที่ยวด้วยกัน 
ดูดวง 2565









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































