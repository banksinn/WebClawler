




ร้านคาเฟ่ริมน้ำ กรุงเทพฯ เช็กอินความชิลเพลิน ๆ

















































































x close

















travel



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เที่ยวไทย

ทะเล

ภูเขา

เที่ยวกรุงเทพ

ต่างประเทศ

ที่พัก

ร้านอาหาร

ร้านกาแฟ

คลิป












kapook travel > 
            ร้านกาแฟ












10 ร้านคาเฟ่ริมน้ำในกรุงเทพฯ หามุมสงบ ปลีกวิเวกความวุ่นวาย





56,249อ่าน














0












             ร้านคาเฟ่ริมน้ำในกรุงเทพฯ เหมาะสำหรับเป็นที่เช็กอินเพลิน ๆ พร้อมสั่งเมนูขนมและเครื่องดื่มอร่อย ๆ นั่งชิลไม่เบื่อ ถ่ายรูปสวยพ่วงอีกหนึ่ง 




             เดี๋ยวนี้การไปคาเฟ่ดูเหมือนจะถูกกลืนไปกับไลฟ์สไตล์การท่องเที่ยวอย่างแยกกันไม่ออก เวลาเสาะหาคาเฟ่สักร้านบางทีก็อยากได้โลเคชั่นสวย ๆ เก๋ ๆ เพื่อที่ว่านอกจากจะได้กินเมนูของหวาน ขนม และเครื่อมดื่มอร่อย ๆ แล้ว ยังจะได้อรรถรสความรื่นรมย์จากการนั่งชิลอีกต่อหนึ่งด้วย วันนี้เราเลยว่าจะเสนอร้านคาเฟ่ริมน้ำกรุงเทพฯ นั่งชิลไปก็เสพความชิลไปพลาง ลองหาเวลาว่าง ๆ ตามมาเช็กลิสต์กันหน่อยดีกว่า
1. บ้านยายเวียง

             คาเฟ่ริมน้ำย่านบางขุนเทียน มาพร้อมกับบรรยากาศสุดฟินแอบแนบอิงธรรมชาติ ภายในร้านมีทั้งโซน indoor และ outdoor ให้คุณได้เลือกนั่ง แนะนำว่าถ้ามาช่วงเย็น ๆ บอกเลยว่าชิลมาก ๆ ได้นั่งรับลมเย็น ๆ แถมยังมีทั้งเมนูเครื่องดื่มและอาหารแสนอร่อยอยู่ตรงหน้า จัดเต็มทั้งอาหารไทยและยุโรป ไล่เรียงมาตั้งแต่ ไก่ทอดบ้านยายเวียง, ตำแซลมอน, ตำซีฟู้ด, กุ้งใหญ่ผัดเส้นจันท์, carbonara spaghetti และอื่น ๆ อีกมากมาย ที่สำคัญมีมุมถ่ายรูปสวย ๆ เพียบ เอาไว้ลงโซเชียลไปอีกนาน


ภาพจาก เฟซบุ๊ก motor parking






ภาพจาก เฟซบุ๊ก motor parking





เวลาเปิด-ปิด : ทุกวัน ตั้งแต่เวลา 09.30-19.30 น.
ที่อยู่ : ถนนบางขุนเทียน-ชายทะเล แขวงท่าข้าม เขตบางขุนเทียน กรุงเทพฯ
เบอร์โทรศัพท์ : 09-6726-0479
เฟซบุ๊ก : บ้านยายเวียง ban yai wiang


2. pulse bangkhunthian

             ร้านคาเฟ่ย่านพระราม 2 ริมทะเลบางขุนเทียน เมื่อเข้ามาในร้านให้ฟีล cozy อบอุ่น บวกกับการตกแต่งร้านโทนสีขาว-ครีม ตัดกับเฟอร์นิเจอร์สีน้ำตาล ยิ่งทำให้ร้านดูมีความชิลมากกว่าเดิมอีกเท่าตัว ยิ่งถ้ามานั่งช่วงแดดร่มลมตก มีลมพัดมาเย็น ๆ ด้วยแล้ว แฮปปี้สุด ๆ ไปเลย ในร้านพร้อมเสิร์ฟทั้งกาแฟ น้ำผลไม้ mocktail และเบเกอรี่ต่าง ๆ อร่อยและอิ่ม คุ้มทั้งราคาและบรรยากาศดี

เวลาเปิด-ปิด : วันอังคาร-อาทิตย์ ตั้งแต่เวลา 10.00-18.30 น.
ที่อยู่ : ถนนบางขุนเทียน-ชายทะเล แขวงท่าข้าม เขตบางขุนเทียน กรุงเทพฯ
เบอร์โทรศัพท์ : 09-8365-2654
เฟซบุ๊ก : pulse bangkhunthian


3. rama8 cafe

          ร้านชิลบรรยากาศริมแม่น้ำเจ้าพระยา ใต้สะพานพระราม 8 เมื่อเข้ามาในร้านนอกเหนือจากความชิลที่สัมผัสได้แล้ว เห็นทีว่าจะเป็นปลื้มกับมุมถ่ายรูปสวย ๆ ที่แฝงอยู่ทุกที่ พลาดไม่ได้กับมุมมหาชนอย่างมุมหน้าบ้าน ที่ปกคลุมด้วยไม้เลื้อยสีเขียว ให้ความรู้สึกร่มรื่นสายตา ถัดมาเป็นที่นั่งติดริมน้ำ มองเห็นวิวแบบพาโนรามางาม ๆ พร้อมด้วยเมนูเครื่องดื่มและอาหารมากมายไม่อั้น ที่จะคอยเสิร์ฟความอร่อยมาไว้ตรงหน้า บอกเลยว่าควรค่าแก่การปักหมุดแล้วมาเช็กอินเว่อร์



ภาพจาก เฟซบุ๊ก sarasawan pk






ภาพจาก เฟซบุ๊ก sarasawan pk





เวลาเปิด-ปิด : วันอังคาร-ศุกร์ ตั้งแต่เวลา 11.00-21.00 น. และวันเสาร์-อาทิตย์ ตั้งแต่เวลา 10.00-21.00 น. (หยุดทุกวันจันทร์ ยกเว้นตรงกับหยุดวันนักขัตฤกษ์จะหยุดวันถัดไป)
ที่อยู่ : ซอย 57 แขวงบางยี่ขัน เขตบางพลัด กรุงเทพฯ
เบอร์โทรศัพท์ : 08-6552-4420
เฟซบุ๊ก : rama8 cafe


4. tsai eatery

             ร้านคาเฟ่ใต้ต้นไทรยักษ์ริมแม่น้ำเจ้าพระยา บอกเลยว่าร้านนี้ฟีลดีทุกโซน ตลอดจนรายละเอียดการตกแต่งต่าง ๆ ออกแนววินเทจที่ผสมผสานกับเรือนกระจกได้อย่างลงตัว ภายในที่นั่งให้เลือกหลากหลายโซน ทั้งโซนติดแม่น้ำ และโซนห้องแอร์ แต่ไม่ว่าจะเลือกนั่งโซนไหน รับรองว่าบรรยากาศถูกใจ เพราะมองไปมุมไหนก็สวยและปังเว่อร์ มีเมนูให้เลือกสั่งทั้งชา กาแฟ หรือสมูทตี้ พร้อมด้วยขนมหวาน ทั้ง เค้ก ครัวซองต์ และสโคน ก็มีหลายชนิดให้เลือกเช่นกัน


ภาพจาก เฟซบุ๊ก ตะลอนกับแฟน






ภาพจาก เฟซบุ๊ก ตะลอนกับแฟน





เวลาเปิด-ปิด : ทุกวัน ตั้งแต่เวลา 11.00-22.00 น.
ที่อยู่ : ซอยสมเด็จเจ้าพระยา 3 แขวงสมเด็จเจ้าพระยา เขตคลองสาน กรุงเทพฯ
เบอร์โทรศัพท์ : 09-7178-1378
เฟซบุ๊ก : tsai eatery


5. natura cafe

             ใครที่เบื่อ ๆ อยากหนีความวุ่นวายลงชั่วครู่ชั่วคราว ลองแวะมาร้านคาเฟ่ที่นี่ดู ร่มรื่นสบายตาเต็มไปด้วยต้นไม้น้อยใหญ่นานาชนิด ในส่วนของโซนร้านอาหาร สร้างจากวัสดุไม้ไผ่ที่แลดูกลมกลืนเข้ากับบรรยากาศโดยรวมของร้าน และที่สำคัญมีโซนติดริมน้ำ เอาไว้นั่งรับลมเย็น ๆ ที่มาพร้อมกับอาหาร ขนม และเครื่องดื่ม บอกเลยว่าอร่อยทุกเมนู ซึ่งเน้นใช้วัตถุดิบที่ได้จากการปลูกและเก็บเองจากสวนนำมาประกอบและรังสรรค์เมนูต่าง ๆ พร้อมให้คุณได้ลิ้มลอง

เวลาเปิด-ปิด : ทุกวัน ตั้งแต่เวลา 10.00-18.00
ที่อยู่ : พระราม 2 ซอย 28 แยก 18 ถนนจอมทอง แขวงจอมทอง เขตจอมทอง กรุงเทพฯ
เบอร์โทรศัพท์ : 08-5123-1386
เฟซบุ๊ก : natura cafe 


6. sarin cafe

            ร้านคาเฟ่ย่านเจริญนครในโรงแรม kene hotel bangkok ลองใครได้เข้ามาจะว้าวไปกับบรรยากาศของร้าน ที่มองเห็นวิวสวยแบบเต็ม ๆ ตา น่าจะถูกใจสายชิลอยู่ไม่น้อยเลย นอกจากจะมีมุมถ่ายรูปเก๋ ๆ แล้ว ในส่วนของเมนูเครื่องดื่มก็จัดได้ว่าเด็ดไม่แพ้กัน มีให้เลือกเยอะแยะมากมาย ไม่ว่าจะเป็น rose peach tea, lotus caffe latte หรือจะเป็น lotus americano ก็น่าสนไม่น้อย รวมถึงยังมีขนมหวานให้เลือกละลานตา ใครอยากหาคาเฟ่ที่ประทับทั้งตาและใจ เห็นทีต้องแวะมาที่นี่ดูหน่อยแล้ว

เวลาเปิด-ปิด : ทุกวัน ตั้งแต่เวลา 11.00-18.00 น.
ที่อยู่ : ภายใน kene hotel bangkok ซอยเจริญนคร 35 เขตคลองสาน กรุงเทพฯ
เบอร์โทรศัพท์ : 08-3905-4598


7. coffee on tree

             ร้านคาเฟ่ริมน้ำสไตล์วินเทจใกล้ ๆ สะพานซังฮี้ ร้านมีทั้งหมด 2 ชั้น ซึ่งบริเวณชั้น 2 จะสองเห็นวิวสะพานสวยงามมาก ถ้าจะให้ดี แนะนำลองมานั่งชิลช่วงเย็น ๆ ดูวิวพระอาทิตย์กำลังตกดิน ลองได้เห็นจะเป็นอะไรที่ไม่อยากกลับบ้านกันเลยทีเดียวเชียว นอกจากวิวสวยระดับพรีเมียมแล้ว ทางร้านยังมีอาหารจานด่วนและเครื่องดื่มรสชาติต่าง ๆ ไว้คอยบริการ หรือจะลิ้มลองกาแฟรสเข้ม ก็ละมุนไม่แพ้กัน ชมวิวไปพลาง ถ่ายรูปสวย ๆ ไปพลาง น่าจะเป็นการพักผ่อนสมองได้ดีไม่น้อยเลย


ภาพจาก เฟซบุ๊ก coffee on tree






ภาพจาก เฟซบุ๊ก coffee on tree





เวลาเปิด-ปิด : ทุกวัน ตั้งแต่เวลา 09.00-19.00 น.
ที่อยู่ : ซอย จรัญสนิทวงศ์ 66/1 แขวงบางพลัด เขตบางพลัด กรุงเทพฯ
เบอร์โทรศัพท์ : 08-1933-2129
เฟซบุ๊ก : coffee on tree 


8. hong sieng kong

             อีกหนึ่งร้านคาเฟ่แสนเก๋ย่านตลาดน้อย โดดเด่นด้วยสถาปัตยกรรมทรงจีน ที่มีอายุร่วมร้อยกว่าปี และได้รับการรีโนเวทใหม่ให้กลับมามีชีวิตชีวาอีกครั้ง ตลอดจนของตกแต่งร้านที่ช่วยเพิ่มความคลาสสิกให้ดูมีเสน่ห์มากยิ่งขึ้น เมนูของที่ร้านส่วนใหญ่เน้นไปที่กาแฟ เครื่องดื่ม และเบเกอรี่ต่าง ๆ พลาดไม่ได้กับ taladnoi orange coffee, sieng kong pudding tea และ sparkling red peach tea รสชาติดีกลมกล่อมทุกเมนู ใครมีเวลาว่าง ๆ แล้วอยากเสพสไตล์การเที่ยวคาเฟ่ที่ต่างออกไปไม่ควรพลาด


ภาพจาก เฟซบุ๊ก แม่ให้ไป เจ้านายให้ลา mom ok, boss says yes






ภาพจาก เฟซบุ๊ก แม่ให้ไป เจ้านายให้ลา mom ok, boss says yes





เวลาเปิด-ปิด : ทุกวัน ตั้งแต่เวลา 08.00-20.00 น. (หยุดวันจันทร์)
ที่อยู่ : ถนนวานิช 2 แขวงตลาดน้อย เขตสัมพันธวงศ์ กรุงเทพฯ
เบอร์โทรศัพท์ : 09-5998-9895
เฟซบุ๊ก : hong sieng kong ฮงเซียงกง 


9. ploen way waffle house

            ร้านคาเฟ่น่ารักที่มีวิวทะเลสาบ แวดล้อมไปด้วยธรรมชาติสวย ๆ มองทางไหนก็เพลินตา เหมาะมาก ๆ สำหรับคนที่อยากจะหามุมสงบ ๆ เอาไว้พักผ่อนกายและใจ เมื่อมาถึงร้านแน่นอนว่าต้องสั่งวาฟเฟิลโฮมเมด ซึ่งเป็นสูตรเฉพาะของทางร้าน ใครที่กินเป็นต้องติดใจ เพราะทั้งนุ่มและหอม เวลากินก็นั่งมองวิวจากทะเลสาบไปพลาง อะไรจะดีขนาดนี้

เวลาเปิด-ปิด : ทุกวัน ตั้งแต่เวลา 10.00-19.00 น.
ที่อยู่ : คู่ขนาน 35 แยก 2 ถนนพัฒนาชนบท แขวงคลองสองต้นนุ่น เขตลาดกระบัง กรุงเทพฯ
เบอร์โทรศัพท์ : 06-4536-9462
เฟซบุ๊ก : ploen way waffle house


10. ประกาย prakai cafe & cuisine

             ขอเอาใจสายชิลกับบรรยากาศร้านคาเฟ่ริมทะเลสาบที่ “ประกาย prakai cafe & cuisine” มีหลากหลายโซนให้เลือกนั่ง จะเป็นฟีลแคมปิ้งหรือสวนเขียวสวย ๆ มีทั้งน้ำตกจำลอง ต้นไม้และพืชนานาพรรณ หรือจะเป็นโซน indoor ก็เย็นสบายดีใช่ย่อย แต่ถ้าจะให้แนะนำลองหานั่งโซนริมน้ำดูนะ ในส่วนของกินก็มีทั้งเมนูอาหาร ขนม และเครื่องดื่ม บอกได้คำเดียวเลยว่าชนะเลิศ ไม่ว่าจะเป็นน้ำมะพร้าว น้ำแตงโมปั่น น้ำเสาวรส กินแล้วสดชื่นคลายร้อนได้ดีนัก หรือจะเป็นเมนูขนมหวานอย่างโรตีก็อร่อยไม่ธรรมดา อยากรู้ว่าดียังไง เห็นทีต้องมาเช็กอินหน่อยแล้ว

เวลาเปิด-ปิด : ทุกวัน ตั้งแต่เวลา 10.00-22.00 น.
ที่อยู่ : หลังตลาดต้นไม้เจ้าจอม ถนนร่มเกล้า เขตมีนบุรี กรุงเทพฯ
เบอร์โทรศัพท์ : 06-5258-9898
เฟซบุ๊ก : ประกาย prakai cafe & cuisine


         โอ้โห ! แต่ละร้านคาเฟ่ริมน้ำในกรุงเทพฯ บอกเลยว่าบรรยากาศดีสุด ๆ จนทำเอาสายคาเฟ่ทั้งหลายอดใจไม่ไหว เตรียมสะกิดคนข้าง ๆ ไปนั่งชิล ไปถ่ายรูปเสียเดี๋ยวนี้เลยจริง ๆ เลย ^ ^

หมายเหตุ : ข้อมูลอาจมีการเปลี่ยนแปลงกรุณาตรวจสอบอีกครั้ง

ขอบคุณข้อมูลและภาพจาก
เฟซบุ๊ก บ้านยายเวียง ban yai wiang, เฟซบุ๊ก motor parking, เฟซบุ๊ก pulse bangkhunthian, เฟซบุ๊ก rama8 cafe, เฟซบุ๊ก ตะลอนกับแฟน, เฟซบุ๊ก natura cafe, เฟซบุ๊ก coffee on tree, เฟซบุ๊ก hong sieng kong ฮงเซียงกง, เฟซบุ๊ก ploen way waffle house, เฟซบุ๊ก ประกาย prakai cafe & cuisine, เฟซบุ๊ก แม่ให้ไป เจ้านายให้ลา mom ok,boss says yes, เฟซบุ๊ก sarasawan pk 
 
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













10 ร้านคาเฟ่ริมน้ำในกรุงเทพฯ หามุมสงบ ปลีกวิเวกความวุ่นวาย




อัปเดตล่าสุด 3 กุมภาพันธ์ 2565 เวลา 18:18:15
 56,249 อ่าน




top






ที่เที่ยว:
ที่เที่ยว
สถานที่ท่องเที่ยว
ที่ท่องเที่ยว
ทะเล
วัด
ท่องเที่ยว
พิพิธภัณฑ์
กรุงเทพ
เที่ยว
ที่เที่ยวเชียงใหม่


ที่เที่ยวฮิต:
สวนนงนุช
ไอคอนสยาม
ภูกระดึง
เที่ยวเพชรบุรี
กาญจนบุรี
คําชะโนด
เที่ยวเชียงใหม่
พัทยา
ภูทับเบิก
ม่อนแจ่ม


เที่ยวทะเล:
เกาะล้าน
เกาะกูด
เกาะขาม
ระยอง
กระบี่
ชะอำ
เสม็ด
เกาะช้าง
ภูเก็ต
หาดเตยงาม


ที่พัก :
hotels
โรงแรม
ที่พัก
รีสอร์ท
ที่พักเกาะล้าน
ที่พักหัวหิน
ที่พักกาญจนบุรี
ที่พักพัทยา 
ที่พักเขาใหญ่
ที่พักเขาค้อ 


ร้านอาหาร - กาแฟ :
ร้านอาหาร 
บุฟเฟ่ต์
ร้านกาแฟ
ตลาดน้ําอัมพวา
ร้านอาหารเชียงใหม่
ร้านอาหารญี่ปุ่น
คาเฟ่
ร้านกาแฟเชียงใหม่
ร้านกาแฟนครปฐม
อาหารเกาหลี


เรื่องอื่น ๆ  :
ปฏิทินวันหยุด 2565
วันขึ้นปีใหม่ 
วันเด็ก 2565
วันครู 2565
ปฏิทิน 2565
ตรุษจีน 2565
แคปชั่นเที่ยว
วันวาเลนไทน์
เราเที่ยวด้วยกัน 
ดูดวง 2565









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































