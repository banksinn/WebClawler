




ร้านเล้งแซ่บ กรุงเทพฯ และอื่น ๆ แซ่บจัดจนต้องยกซด


















































































x close

















travel



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เที่ยวไทย

ทะเล

ภูเขา

เที่ยวกรุงเทพ

ต่างประเทศ

ที่พัก

ร้านอาหาร

ร้านกาแฟ

คลิป












kapook travel > 
            ร้านอาหาร












9 ร้านเล้งแซ่บน่ากิน สั่งความซี้ดเปรี้ยวนัว พร้อมเสิร์ฟถึงที่





9,696อ่าน














0












          ร้านเล้งแซ่บ ฟินกับกระดูกหมูต้มซุปจนเปื่อย ปรุงรสด้วยพริกขี้หนู มะนาว และน้ำปลา จนกลมกล่อม สั่งมากินเปล่า ๆ หรือจะกินกับข้าวก็แซ่บโดนใจ 




            มีใครแถวนี้นึกอยากสั่งเมนูแซ่บ ๆ มากินที่บ้านบ้างไหม ? เพราะอยู่บ้านเฉย ๆ ชีวิตก็เริ่มเฉาเป็นธรรมดา ว่าแล้วก็ต้องหาอะไรแซ่บ ๆ มาปลุกเร้ากันบ้าง อย่างเมนูเล้งแซ่บเห็นจะเข้าท่าดีไม่น้อย ให้ได้ซู้ดปากกับรสชาติถึงใจ ยิ่งถ้าได้ข้าวสวยร้อน ๆ สักจาน จัดว่าลงตัว แจ่มใช่เล่น จะเสียเวลาอยู่ทำไม มาดูสิว่ามีร้านเล้งแซ่บไหนน่าสั่งน่ากินบ้าง
1. โคตรเล้งกะละมังแซ่บ ตลาดเดินเล่น (สาขาท่าพระ) กรุงเทพฯ

            สำหรับใครที่โปรดปรานเมนูเล้งแซ่บ เห็นทีว่าไม่ควรพลาดร้านนี้เป็นอย่างยิ่ง นอกเหนือจากการบริการจากเจ้าของร้านที่เป็นกันเองแล้ว ยังเอาใจลูกค้าด้วยความอร่อยของเล้งแซ่บ ซึ่งมีดีที่เนื้อล่อน เนื้อเยอะ แถมครบเครื่องด้วยความแซ่บซี้ดซ้าด ชนิดที่ว่าวางช้อนแทบไม่ลง ใครอยากพิสูจน์ของจริงว่าเป็นอย่างที่เขาว่ากันหรือเปล่า เห็นทีต้องลองสั่งมาหน่อยแล้ว


ภาพจาก เฟซบุ๊ก โคตรเล้งกะละมังแซ่บ ตลาดเดินเล่น-สาขาท่าพระ






ภาพจาก เฟซบุ๊ก โคตรเล้งกะละมังแซ่บ ตลาดเดินเล่น-สาขาท่าพระ




            ช่องทางการสั่ง : grab, lineman, foodpanda, robinhood
          ที่อยู่ : ตลาดเดินเล่น ซอยเทอดไท 33 แขวงดาวคะนอง เขตธนบุรี กรุงเทพฯ (มีทั้งหมด 2 สาขา ท่าพระและตลาดรถไฟศรีนครินทร์)
          เบอร์โทรศัพท์ : 098 658 8758
          เฟซบุ๊ก : โคตรเล้งกะละมังแซ่บ ตลาดเดินเล่น-สาขาท่าพระ
2. เล้งแซ่บบรมโคตร สาขานวลจันทร์ 28 กรุงเทพฯ

            อีกหนึ่งร้านเล้งแซ่บน่าลอง ตั้งอยู่ในตลาดนวลจันทร์สเตชั่น จัดเต็มกับเมนูเล้งแซ่บ รสชาติจี๊ดได้ใจ ไม่ทำให้คนกินต้องผิดหวัง มีหลากหลายขนาดให้เลือกสั่ง ไล่เรียงตั้งแต่ขนาดเล็ก กลาง และใหญ่ รวมถึงยังเลือกสั่งรสชาติได้ 4 ระดับ คือ ระดับอนุบาล, ระดับประถม, ระดับมัธยม และระดับมหาวิทยาลัย ไม่เพียงเท่านี้ ทางร้านยังมีเมนูเด็ดอีกเพียบ ทั้งผัดไทยโบราณ, ผัดไทยห่อไข่, ลาบเล้ง, เล้งลวกจิ้ม, ข้าวต้มเล้ง เล้งผัดกะเพรา และอื่น ๆ มากมาย ถูกใจสายกินแน่นอน


ภาพจาก เฟซบุ๊ก เล้งแซ่บบรมโคตร สาขานวลจันทร์28






ภาพจาก เฟซบุ๊ก เล้งแซ่บบรมโคตร สาขานวลจันทร์28




            ช่องทางการสั่ง : foodpanda, lineman
          ที่อยู่ : แขวงนวลจันทร์ เขตบึงกุ่ม กรุงเทพฯ
          เบอร์โทรศัพท์ : 062 346 6178
          เฟซบุ๊ก : เล้งแซ่บบรมโคตร สาขานวลจันทร์28
3. โคตรเล้งกะละมังแซ่บ (สาขาพัฒนาการ 7) กรุงเทพฯ

            ร้านเล้งแซ่บน่าสั่ง โดยทางร้านมีเมนูเด็ดอย่าง “โคตรเล้งต้มยำ” มาพร้อมกับไข่เจียวหมูสับ ผัดผักบุ้ง และข้าวเปล่า ที่ต้องยกนิ้วให้กับความเด็ด ลองได้ตักเข้าปากจะรับรู้ได้ถึงความกลมกล่อม นัวน้ำต้มยำ หอมมะนาว และเครื่องยำต่าง ๆ ทั้งใบมะกรูด ตะไคร้ ข่าอ่อน เคี้ยวได้กรุบกริบกำลังดี บางคนถึงขั้นยกซดกันเลยทีเดียว ลองคิดดูว่าถ้ากินกับข้าวคู่กันด้วยแล้ว บอกได้คำเดียวเลยว่าฟิน


ภาพจาก เฟซบุ๊ก โคตรเล้งกะละมังแซ่บ สาขาพัฒนาการ 7






ภาพจาก เฟซบุ๊ก โคตรเล้งกะละมังแซ่บ สาขาพัฒนาการ 7




            ช่องทางการสั่ง : lineman, gojek
          ที่อยู่ : ปากซอยพัฒนาการ 7 (ติดทางด่วนคลองตัน) ถนนพัฒนาการ แขวงสวนหลวง กรุงเทพฯ
          เบอร์โทรศัพท์ : 093 456 6637
          เฟซบุ๊ก : โคตรเล้งกะละมังแซ่บ สาขาพัฒนาการ 7
4. เก้าเล้ง แกงเตี๋ยวเกี๊ยวยักษ์ จังหวัดปทุมธานี

          ร้านอาหารเจ้าอร่อยย่านรังสิตลำลูกกา คลอง 2 เต็มอิ่มกับหลากหลายเมนู ทั้งสายเตี๋ยว (บะหมี่ขาหมูเกี๊ยวยักษ์, บะหมี่หมูแดงอบน้ำผึ้ง, บะหมี่หมูตุ๋น และบะหมี่ไก่อบ) และสายเล้ง (เล้งซุปเปอร์ซี้ด, ต้มแซ่บเก้าเล้ง, เล้งเขียวหวาน, เล้งพะโล้, เล้งน้ำเงี้ยว และเล้งซุบใสจิ้มแจ่ว) แต่ละเมนูทำออกมาได้แซ่บซี้ดถึงเครื่องถึงรส นัวกลมกล่อม จนทำให้คุณประทับใจได้ไม่ยาก
 
          ช่องทางการสั่ง : lineman, grab, foodpanda, robinhood
          ที่อยู่ : ลำลูกกา คลอง 1 ตัดคลอง 2 ซอยเพ่งน้อยไม้ ตำบลคูคต อำเภอลำลูกกา จังหวัดปทุมธานี
          เบอร์โทรศัพท์ : 095 580 6165
          เฟซบุ๊ก : เก้าเล้ง แกงเตี๋ยวเกี๊ยวยักษ์

5. เก่งเล้งแซ่บ จังหวัดสุพรรณบุรี

            ร้านเล้งแซ่บเจ้าแรกในจังหวัดสุพรรณบุรี รับประกันความแซ่บถึงใจ ชนิดที่ว่าเอาช้อนสะกิดเนื้อเบา ๆ ก็หลุด เรียกว่าเปื่อยของจริง นั่นเพราะที่ร้านตั้งใจเคี่ยวเป็นอย่างดี ลองตักเข้าปากพิสูจน์ความอร่อย ตั้งแต่คำแรกก็ให้คะแนนแบบเต็มสิบ เคี้ยวง่าย แถมยังได้กลิ่นมะนาว พริกสด และเครื่องปรุง ต่างพากันส่งกลิ่นหอมโชยมาระหว่างกิน พูดอย่างนี้เห็นทีว่าต้องลองเสียหน่อยแล้ว


ภาพจาก เฟซบุ๊ก เก่งเล้งแซ่บ






ภาพจาก เฟซบุ๊ก เก่งเล้งแซ่บ




            ช่องทางการสั่ง : โทรศัพท์กับทางร้านโดยตรง
          ที่อยู่ : ตำบลสนามชัย อำเภอเมืองสุพรรณบุรี จังหวัดสุพรรณบุรี
          เบอร์โทรศัพท์ : 087 755 5758
          เฟซบุ๊ก : เก่งเล้งแซ่บ
6. เล้งแซ่บตลาดsim จังหวัดนครราชสีมา

            ร้านเล้งแซ่บในตลาด sim plaza ที่ไม่ได้มีดีแค่ความอร่อย หากยังอยู่ที่ความใส่ใจและตั้งใจคัดสรรวัตถุดิบที่มีคุณภาพ สะอาด และพิถีพิถัน ชนิดที่ว่าเข้มข้น รสเด็ดทุกคำที่กินจริง ๆ ปรุงรสด้วยมะนาว พริกขี้หนู และน้ำปลา เรียกว่ากลมกล่อม แซ่บ เด็ด และโดนใจคนกินของจริง


ภาพจาก เฟซบุ๊ก เล้งแซ่บตลาดsim-0885006153






ภาพจาก เฟซบุ๊ก เล้งแซ่บตลาดsim-0885006153




            ช่องทางการสั่ง : โทรศัพท์สั่งกับทางร้านโดยตรง
          ที่อยู่ : ตำบลไชยมงคล อำเภอเมืองนครราชสีมา จังหวัดนครราชสีมา
          เบอร์โทรศัพท์ : 088 500 6153
          เฟซบุ๊ก : เล้งแซ่บตลาดsim-0885006153
7. เล้ง super แซ่บ ภูเก็ต จังหวัดภูเก็ต

            ลิ้มลองเล้งแซ่บอร่อย ๆ ของจังหวัดภูเก็ต ที่มีให้บริการถึง 2  สาขา ได้แก่ สาขาชิลล์วา และสาขาตลาดสดภูเก็ต แน่นอนว่าเมนูหลักของทางร้านคือ เล้งแซ่บ มาที่ร้านทีไรจะเห็นคนยืนออรอสั่งกันตลอด ๆ เนื้อเปื่อยกำลังดี พร้อมด้วยรสชาติถึงเครื่อง ยิ่งถ้าได้กินกับข้าวสวยร้อน ๆ ด้วยแล้ว ยกนิ้วให้คะแนนเต็มสิบ แถมยังมีให้เลือกทั้งขนาดเล็ก กลาง และใหญ่ จะเอาน้ำใสหรือหรือน้ำข้น ก็ตามใจลูกค้าทั้งนั้น


ภาพจาก เฟซบุ๊ก เล้ง super แซ่บ ภูเก็ต






ภาพจาก เฟซบุ๊ก เล้ง super แซ่บ ภูเก็ต




          ช่องทางการสั่ง : lineman
          ที่อยู่ : มีทั้งหมด 2 สาขา สามารถดูรายละเอียดเเพิ่มเติมได้ที่ เฟซบุ๊ก เล้ง super แซ่บ ภูเก็ต
          เบอร์โทรศัพท์ : 081 884 2932
          เฟซบุ๊ก : เล้ง super แซ่บ ภูเก็ต
8. แซ่บซอยสี่ จังหวัดสงขลา

            หนึ่งในร้านอาหารชื่อดังของจังหวัดสงขลา ที่นอกจากจะมีเมนูก๋วยเตี๋ยวอร่อย ๆ แล้ว อีกหนึ่งเมนูไม่ควรพลาดนั่นคือ เล้งแซ่บ รสชาติแซ่บถึงพริกถึงขิง ด้วยเพราะเป็นวัตถุดิบจากทางร้าน ปลูกเอง แล้วนำมาปรุงเอง จัดจ้านถึงใจคนกิน จนทำให้หลายคนต่างติดใจ และเป็นเหตุผลที่ว่าทำไมถึงมีคนยอมรอต่อคิวพิสูจน์ความอร่อยกันทั้งนั้น


ภาพจาก เฟซบุ๊ก แซ่บซอยสี่






ภาพจาก เฟซบุ๊ก แซ่บซอยสี่




            ช่องทางการสั่ง : grabfood, lineman
          ที่อยู่ : ถนนชุมแสง 4 ตำบลบ้านพรุ อำเภอหาดใหญ่ จังหวัดสงขลา
          เบอร์โทรศัพท์ : 092 425 2882
          เฟซบุ๊ก : แซ่บซอยสี่
9. ป๊อกเล้งแซ่บ จังหวัดเชียงใหม่

            ร้านอยู่ตรงข้ามกับวัดอุโมงค์ ว่ากันว่าเมนูเล้งแซ่บที่นี่ทำให้นัวประทับใจคนกิน เนื้อเปื่อยและน้ำซุปเผ็ดเปรี้ยวกลมกล่อมกำลังดี รวมถึงตีนไก่ก็เช่นกัน ต้มเปื่อยจนแทบละลายในปาก น้ำซุปซดคล่องคอ หรือจะลองเป็นกะเพราเล้งแซ่บ เมนูนี้ก็อร่อยไม่แพ้กัน หรือจะอีกหนึ่งเมนูแนะนำอย่าง หมูกรอบผัดพริก เอาไว้มาสั่งกินคู่กันกับเล้งแซ่บ เข้ากันดีอย่าบอกใคร


ภาพจาก เฟซบุ๊ก ป๊อกเล้งแซ่บ




            ช่องทางการสั่ง : foodpanda, grab, lineman
          ที่อยู่ : หมู่ 10 อำเภอเมืองเชียงใหม่ จังหวัดเชียงใหม่
          เบอร์โทรศัพท์ : 062 935 6494
          เฟซบุ๊ก : ป๊อกเล้งแซ่บ
          โอ้โห ! ร้านเล้งแซ่บแต่ละร้าน เห็นแล้วทำเอาท้องร้องจ๊อก ๆ กันเลยทีเดียว ใครที่อยากจะหาเมนูแซ่บ ๆ กินยามที่ต้องกักตัวอยู่บ้านแบบนี้ ลองสั่งมากินสักมื้อแล้วจะติดใจ ^ ^

หมายเหตุ : ข้อมูลอาจมีการเปลี่ยนแปลงกรุณาตรวจสอบอีกครั้ง

ขอบคุณข้อมูลจาก
เฟซบุ๊ก เล้ง super แซ่บ ภูเก็ต, เฟซบุ๊ก โคตรเล้งกะละมังแซ่บ สาขาพัฒนาการ 7, เฟซบุ๊ก เก่งเล้งแซ่บ, เฟซบุ๊ก แซ่บซอยสี่, เฟซบุ๊ก โคตรเล้งกะละมังแซ่บ ตลาดเดินเล่น-สาขาท่าพระ, เฟซบุ๊ก เล้งแซ่บบรมโคตร สาขานวลจันทร์28, เฟซบุ๊ก เล้งแซ่บตลาดsim-0885006153, เฟซบุ๊ก ป๊อกเล้งแซ่บ, เฟซบุ๊ก เก้าเล้ง แกงเตี๋ยวเกี๊ยวยักษ์
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













9 ร้านเล้งแซ่บน่ากิน สั่งความซี้ดเปรี้ยวนัว พร้อมเสิร์ฟถึงที่




อัปเดตล่าสุด 18 กุมภาพันธ์ 2565 เวลา 18:15:21
 9,696 อ่าน




top






ที่เที่ยว:
ที่เที่ยว
สถานที่ท่องเที่ยว
ที่ท่องเที่ยว
ทะเล
วัด
ท่องเที่ยว
พิพิธภัณฑ์
กรุงเทพ
เที่ยว
ที่เที่ยวเชียงใหม่


ที่เที่ยวฮิต:
สวนนงนุช
ไอคอนสยาม
ภูกระดึง
เที่ยวเพชรบุรี
กาญจนบุรี
คําชะโนด
เที่ยวเชียงใหม่
พัทยา
ภูทับเบิก
ม่อนแจ่ม


เที่ยวทะเล:
เกาะล้าน
เกาะกูด
เกาะขาม
ระยอง
กระบี่
ชะอำ
เสม็ด
เกาะช้าง
ภูเก็ต
หาดเตยงาม


ที่พัก :
hotels
โรงแรม
ที่พัก
รีสอร์ท
ที่พักเกาะล้าน
ที่พักหัวหิน
ที่พักกาญจนบุรี
ที่พักพัทยา 
ที่พักเขาใหญ่
ที่พักเขาค้อ 


ร้านอาหาร - กาแฟ :
ร้านอาหาร 
บุฟเฟ่ต์
ร้านกาแฟ
ตลาดน้ําอัมพวา
ร้านอาหารเชียงใหม่
ร้านอาหารญี่ปุ่น
คาเฟ่
ร้านกาแฟเชียงใหม่
ร้านกาแฟนครปฐม
อาหารเกาหลี


เรื่องอื่น ๆ  :
ปฏิทินวันหยุด 2565
วันขึ้นปีใหม่ 
วันเด็ก 2565
วันครู 2565
ปฏิทิน 2565
ตรุษจีน 2565
แคปชั่นเที่ยว
วันวาเลนไทน์
เราเที่ยวด้วยกัน 
ดูดวง 2565









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































