




พัทยา ชลบุรี ไปแล้วสนุก ถ่ายรูปแบบเพลิน ๆ











































































x close

















travel



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เที่ยวไทย

ทะเล

ภูเขา

เที่ยวกรุงเทพ

ต่างประเทศ

ที่พัก

ร้านอาหาร

ร้านกาแฟ

คลิป




 


travel
ท่องเที่ยวไทย






30 ที่เที่ยวพัทยา ไปแล้วสนุก ถ่ายรูปแบบเพลิน ๆ




732,506อ่าน







0















           ที่เที่ยวพัทยา จังหวัดชลบุรี หลากหลายบรรยากาศ ให้นักท่องเที่ยวได้เลือกเที่ยวกันเพลิน ๆ นับเป็นอีกหนึ่งตัวเลือกที่เที่ยวใกล้กรุงเทพฯ ที่น่าสนใจ สำหรับเที่ยวช่วงวันหยุดพักผ่อนสั้น ๆ  







          พัทยา เมืองท่องเที่ยวยอดนิยมในจังหวัดชลบุรี ที่ทั้งใกล้กรุงเทพฯ เดินทางสะดวก และแน่นอนว่ามีที่เที่ยวให้เราได้เที่ยวแบบไม่รู้เบื่อ 
แถมแต่ละที่ล้วนแล้วมีเสน่ห์น่าประทับใจ ไม่ว่าจะเป็นที่เที่ยวธรรมชาติ 
ประวัติศาสตร์ หรือที่เที่ยวสนุก ๆ พร้อมมุมถ่ายรูปสวย ๆ 
ไว้ให้นักท่องเที่ยวอย่างเราแอ็คท่าโพสได้อย่างสนุกแบบไม่มียั้ง 
วันนี้เราจะขออาสาพาเพื่อน ๆ ไปเที่ยวพัทยากันอีกครั้ง 
ลองดูสิว่าคราวนี้มีที่เที่ยวที่ไหนในพัทยาให้เราแวะไปเช็กอินถ่ายรูปกันบ้าง1. ชายหาดพัทยา 
 
          มาพัทยาทั้งทีจะไม่มาเหยีบชายหาดพัทยาเลยก็ดูเหมือนว่ามาไม่ถึง ไม่ต้องบอกก็รู้ว่าชายหาดพัทยาเป็นอีกหนึ่งสถานที่เที่ยวที่คึกคักไปด้วยนักท่องเที่ยวที่มาเล่นน้ำ อาบแดด และเล่นกีฬาทางน้ำมากมาย นอกจากนี้ยังมีร้านอาหารและที่พักใกล้กับบริเวณชายหาดไว้คอยให้บริการ ซึ่งปัจจุบันชายหาดพัทยาได้มีการนำเอาสายไฟลงดิน ซึ่งยิ่งสร้างความสวยงามให้กับภูมิทัศน์ของชายหาดพัทยาให้น่าเที่ยวมากยิ่งขึ้น2. หาดจอมเทียน

          เดิมเรียกว่า "หาดดงตาล" เพราะมีต้นตาลตลอดแนว พร้อมด้วยหาดทรายขาวสะอาด และเงียบสงบ เหมาะกับนักท่องเที่ยวที่ไม่ชอบความพลุกพล่าน นักท่องเที่ยวส่วนใหญ่ที่เดินทางมาเที่ยวที่หาดจอมเทียนมักลงเล่นน้ำ เล่นกระดานโต้คลื่น ขี่เรือสกูตเตอร์ และเล่นกิจกรรมทางน้ำอื่น ๆ รวมถึงยังมีร้านอาหารและร้านค้าไว้คอยบริการนักท่องเที่ยวอีกด้วย3. เกาะล้าน

          ที่เที่ยวสุดฮิตที่ได้รับความนิยมไม่เสื่อมคลายของพัทยา มีชายหาดที่สวยงามหลายแห่ง ซึ่งคึกคักไปด้วยนักท่องเที่ยวที่มาเล่นน้ำ ดำน้ำดูปะการัง และเล่นกีฬาทางน้ำ โดยเฉพาะที่หาดตาแหวน หาดทองหลาง หาดนวล และหาดเทียน ส่วนหาดแสมบรรยากาศเงียบสงบกว่าหาดอื่น ยิ่งถ้าเป็นช่วงวันหยุดสุดสัปดาห์หรือตรงกับเทศกาลวันหยุดยาว เกาะล้านจะเต็มไปด้วยนักท่องเที่ยวมากหน้าหลายตา ยิ่งสร้างบรรยากาศให้เกาะล้านคึกคักมากยิ่งขึ้นไปอีก4. frost magical ice of siam 


ภาพจาก เฟซบุ๊ก frost magical ice of siam – pattaya 



ภาพจาก เฟซบุ๊ก frost magical ice of siam – pattaya 
          อาณาจักรน้ำแข็ง ที่จะทำให้คุณตื่นตาและตื่นเต้นไปกับประติมากรรมน้ำแข็ง จากช่างฝีมือคนไทย ท่ามกลางอุณหภูมิ -10 องศาเซลเซียส แบ่งเป็นโซนต่าง ๆ เช่น the himmapan ประติมากรรมทรายขาวในโลกของ "ป่าหิมพานต์" ดินแดนมหัศจรรย์ในวรรณคดีไทย, siam heaven ท้าทายไปกับสไลเดอร์น้ำแข็ง บ้านเอสกิโมของหนู ๆ  โซนกุญแจแห่งความรัก frost village สนุกกับหมู่บ้านหิมะ และ food zone บริการอาหารและเครื่องดื่มในบรรยากาศสบาย ๆ สอบถามรายละเอียดเพิ่มเติมได้ที่ โทรศัพท์ 063 669 4559 หรือ เฟซบุ๊ก frost magical ice of siam – pattaya5. rubber land 


ภาพจาก thairubberland.com 



ภาพจาก thairubberland.com
          ดินแดนยางพาราแห่งแรกและแห่งเดียวในเอเชีย และยังเป็นแหล่งท่องเที่ยวแนว edutainment สำหรับทุกคนในครอบครัว เป็นอุทยานการเรียนรู้เรื่องยางพาราแห่งใหม่ของเมืองพัทยา นักท่องเที่ยวทั้งชาวไทยและต่างชาติจะได้รับความสนุก ขณะเดียวกันก็ยังจะได้รับรู้เรื่องราวของยางพารา ผ่านสื่อการเรียนรู้ที่ทันสมัย ประกอบด้วยโซนต่าง ๆ ได้แก่ โซนป่ายาง, โซนยางแปรรูป, โซนยางกับชีวิตประจำวัน และโซนมหัศจรรย์ยางพารา เป็นต้น สอบถามข้อมูลเพิ่มเติมได้ที่ โทรศัพท์ 038 413 490 หรือ เฟซบุ๊ก rubberland6. kaan show @ d\'luck cinematic theatre          โรงละครลอยได้ แลนด์มาร์กแห่งใหม่ของพัทยา สุดยอดของการแสดงสดผสมภาพยนตร์รูปแบบใหม่ พร้อมด้วยเทคนิคระดับโลก ซึ่งได้รับแรงบันดาลใจจากหลากหลายวรรณคดีชั้นเยี่ยมของไทย นำมาประยุกต์และสร้างสรรค์ใหม่จนกลายเป็นความมหัศจรรย์ โดยจะชวนคุณไปผจญภัยกับตัวละครในวรรณคดีมากมาย ไม่ว่าจะเป็นผีเสื้อสมุทร สุดสาคร และพระอภัยมณี นางกินรีแห่งป่าหิมพานต์ ทศกัณฐ์หุ่นเหล็ก และการไล่ล่าของเมขลาและรามสูรแห่งท้องฟ้า รับรองว่าอลังการคุ้มค่าบัตรอย่างแน่นอน สอบถามข้อมูลเพิ่มเติมได้ที่ โทรศัพท์ 02 029 0092 หรือเว็บไซต์ kaanshow.com และ เฟซบุ๊ก kaan show7. จุดชมวิว เขาส.ทร.5 พัทยา          อักหนึ่งจุดชมวิวยอดฮิตที่สุดแห่งหนึ่งของพัทยา ที่ไม่ว่าใครก็ต้องแวะด้วยกันทั้งนั้น เพราะเป็นจุดที่ทำให้มองเห็นเมืองพัทยาที่สวยที่สุดเลยก็ว่าได้ น้ำทะเลสีฟ้าใส ที่ไม่ว่ามองมุมไหนก็สวย หรือใครจะมาเก็บบรรยากาศยามเย็น คุณก็ได้จะสัมผัสกับแสงพระอาทิตย์สีส้มลาลับขอบฟ้า พร้อมด้วยแสงไฟนีออนระยิบระยับเข้ามาแทนที่8. เมืองจำลองสยาม


ภาพจาก เฟซบุ๊ก mini siam "เมืองจำลอง" 
          ปัจจุบันเป็นสถานที่จำลองปูชนียสถานและโบราณสถานที่สำคัญของทั้งไทยและต่างประเทศ ด้วยอัตราส่วนย่อ 1 ต่อ 25 โดยแบ่งเป็นเมืองจำลองสยามและเมืองจำลองยุโรป ภายในพื้นที่ขนาด 29 ไร่ เช่น วัดพระศรีรัตนศาสดาราม, วัดมหาธาตุสุโขทัย, อุทยานประวัติศาสตร์อยุธยา, อนุสาวรีย์ประชาธิปไตย, อนุสาวรีย์ชัยสมรภูมิ, สะพานข้ามแม่น้ำแคว, สะพานพระราม 9, ปราสาทหินพิมาย, วัดอรุณราชวราราม, สะพานทาวเวอร์บริดจ์, ดิโอเปร่าเฮ้าส์, หอไอเฟล, หอเอนปิซา และเทพีเสรีภาพ เป็นต้น สอบถามข้อมูลเพิ่มเติมได้ที่ โทรศัพท์ 081 735 6340 หรือเฟซบุ๊ก mini siam "เมืองจำลอง"9. hello van gogh pattaya 


ภาพจาก เฟซบุ๊ก hello van gogh convergence art gallery in pattaya 



ภาพจาก เฟซบุ๊ก hello van gogh convergence art gallery in pattaya
          พิพิธภัณฑ์ศิลปะสุดล้ำสมัยของศิลปินเอกระดับโลก ความพิเศษของพิพิธภัณฑ์ hello van gogh pattaya ที่ทำให้ที่นี่แตกต่างจากพิพิธภัณฑ์ภาพของแวน โก๊ะ ในประเทศอื่น ๆ ก็คือเป็นพิพิธภัณฑ์ที่มีการนำเสนองานศิลปะในแบบ convergence art มีการผสมผสานระหว่างศิลปะแบบภาพนิ่งและภาพเคลื่อนไหวเข้าด้วยกัน รับรองว่าทั้งสนุกและได้ชื่นชมงานศิลปะไปแบบเต็มอิ่ม สอบถามข้อมูลเพิ่มเติมได้ที่ โทรศัพท์ 038 119 630 หรือ เฟซบุ๊ก hello van gogh convergence art gallery in pattaya10. สวนนงนุชพัทยา          สถานที่ชื่นชมความงามความยิ่งใหญ่ของสวนสวยระดับโลกกว่า 50 สวน จัดตกแต่งด้วยต้นไม้นานาพรรณจากทั่วโลก ครอบคลุมพื้นที่กว่า 1,500 ไร่ และนอกจากนักท่องเที่ยวจะเดินทางเข้ามาชมความสวยงามของสวนอย่างสนุกสนานแล้ว สามารถเพิ่มความสนุกด้วยกิจกรรมและการแสดงแบบตื่นตาตื่นใจมากมาย เช่น กิจกรรมนั่งรถชมสวนสวยแบบ vip, นวดแผนโบราณ, ให้อาหารปลาช่อนอเมซอน หรือ arapaima, ปั่นจักรยานน้ำ, นั่งช้างชมสวนสวย, เดินเล่นบนสกายวอล์ก, รถชมสวนสวย, ปั่นจักรยานชมสวน และพรรณไม้, โครงการรักษ์ต้นไม้ ลดโลกร้อน และกิจกรรมออกค่ายในสวนนงนุช เป็นต้น




          และไม่ควรพลาด  หุบเขาไดโนเสาร์ สถานที่ท่องเที่ยวแห่งใหม่ภายในสวนนงนุชพัทยา ที่จำลองบรรยากาศย้อนยุคสัตว์โลกดึกดำบรรพ์สุดตระการตา ภายในเป็นการแสดงผลงานด้านประติมากรรม จำลองภาพไดโนเสาร์สายพันธุ์ต่าง ๆ ที่ดูเสมือนจริง และจัดวางไว้ท่ามกลางหุบเขาหินขนาดใหญ่ ทำให้เหมือนได้เห็นไดโนเสาร์กลับมาโลดแล่นมีชีวิตอีกครั้ง นับเป็นอีกหนึ่งแหล่งท่องเที่ยวแดนมหัศจรรย์ของพัทยา ที่รอให้คุณไปสัมผัส 





           สอบถามข้อมูลเพิ่มเติมได้ที่ โทรศัพท์ 038 238 061 หรือ เว็บไซต์ nongnoochtropicalgarden.com และ เฟซบุ๊ก สวนนงนุช พัทยา nongnooch garden pattaya 
11. สวนไทย 
         ตั้งอยู่เลขที่ 313/1 หมู่ 6 ถนนทางหลวงแผ่นดินหมายเลข 331 (ถนนยุทธศาสตร์สัตหีบ-พนมสารคาม) กม.22 ตำบลห้วยใหญ่ อำเภอบางละมุง จังหวัดชลบุรี เป็นสถานที่ที่รวบรวมความเป็นไทยในทุกแขนงไว้ที่นี่ที่เดียว ซึ่งทางสวนไทย พัทยา ได้เรียกที่นี่ว่าอาณาจักรแห่งความเป็นไทย มีการเนรมิตพื้นที่กว่า 250 ไร่ให้อบอวลไปด้วยศิลปะแบบไทย ๆ ตามแบบฉบับวัฒนธรรมของทั้ง 6 ภาค 



         สิ่งที่น่าสนใจภายในสวนไทย พัทยา มีอีกมากมาย ไม่ว่าจะเป็นสวนไทย การ์เด้น อุโมงค์พรรณไม้ที่ยาวมากถึง 99 เมตร ซึ่งรวบรวมต้นไม้หลากหลายสายพันธุ์ไว้ที่นี่ มีการจัดตกแต่งอย่างสวยงาม ร่มรื่นเย็นสบาย เหมาะที่จะมาพักผ่อน เติมโอโซนกัน, โซนหอพระ ตื่นตาตื่นใจไปกับสถาปัตยกรรมแบบไทยสุดอลังการ ด้านในมีพระพุทธรูปให้ได้ไหว้ขอพรกัน, โซนเรือนสวนไทย เป็นบริเวณที่รวบรวมเรือนไทยแบบโบราณไว้ให้นักท่องเที่ยวได้มาย้อนเวลากลับสู่การใช้ชีวิตแบบโบราณ สอบถามข้อมูลเพิ่มเติมได้ที่ โทรศัพท์ 038 119 075, 088 099 8788 เฟซบุ๊ก สวนไทย พัทยา suanthai pattaya 泰国芭提雅爽泰度假庄园



12. สวนน้ำรามายณะ



ภาพจาก เฟซบุ๊ก ramayana water park thailand · สวนน้ำรามายณะ 



ภาพจาก เฟซบุ๊ก ramayana water park thailand · สวนน้ำรามายณะ
          สวนน้ำคลายร้อนสุดสนุกของพัทยา ภายในสวนน้ำถูกออกแบบและก่อสร้างด้วยมาตรฐานระดับนานาชาติ ในสวนน้ำจะมีเครื่องเล่นรุ่นล่าสุดที่จะมาสร้างความตื่นเต้นให้ทุกคนในครอบครัว ซึ่งเครื่องเล่นจะใช้เรื่องราวของรามเกียรติ์เป็นแนวคิดหลักในการออกแบบแตกต่างกันภายใต้บรรยากาศที่สวยงามร่มรื่นและเป็นธรรมชาติ สนุกไปกับเครื่องเล่นสไลเดอร์กว่า 50 เครื่อง เรียกได้ว่าเป็นอีกแหล่งท่องเที่ยวที่ให้บริการเครื่องเล่นชั้นนำระดับโลก และน่าจะถูกใจสำหรับเด็ก ๆ อยู่ไม่น้อย สอบถามข้อมูลเพิ่มเติมได้ที่ โทรศัพท์ 033 005 929 หรือเว็บไซต์ ramayanawaterpark.com และ เฟซบุ๊ก ramayana water park thailand · สวนน้ำรามายณะ13. เขาชีจรรย์

          สถานที่ท่องเที่ยวที่น่าสนใจอีกแห่งหนึ่งของพัทยา โดดเด่นด้วยพระพุทธรูปปางมารวิชัย แกะสลักด้วยแสงเลเซอร์บนหน้าผาของเขาชีจรรย์ ศิลปะสมัยสุโขทัยผสมศิลปะสมัยล้านนา มีชื่อว่า "พระพุทธมหาวชิรอุตตโมภาสศาสดา" เพื่อเฉลิมพระเกียรติในหลวง รัชกาลที่ 9 แถมบริเวณโดยรอบยังตกแต่งเป็นสวนพักผ่อนหย่อนใจสวยงาม14. ไร่องุ่นซิลเวอร์เลค

          ไร่องุ่นเพียงแห่งเดียวในพัทยาที่เปิดให้นักท่องเที่ยวได้เข้าชมอย่างครบวงจร บนพื้นที่กว้างกว่า 1,200 ไร่ อีกทั้งที่นี่ยังเป็นอาณาจักรผลิตและจัดจำหน่ายผลิตภัณฑ์จากองุ่นมากมาย รายล้อมด้วยทิวทัศน์สวย ๆ ร่มรื่นด้วยพรรณไม้ สวยงามด้วยทิวทัศน์ของเขาชีจรรย์และอ่างเก็บน้ำขนาดใหญ่ พร้อมด้วยกิจกรรมท่องเที่ยวสนุก ๆ อีกมากมาย รับรองเลยว่าคุณจะได้ดื่มด่ำไปกับบรรยากาศธรรมชาติแบบฟิน ๆ สอบถามข้อมูลเพิ่มเติมได้ที่ โทรศัพท์ 089 895 9886 หรือเว็บไซต์ silverlakevineyard.com และ เฟซบุ๊ก silverlake vineyard15. วิหารเซียน (อเนกกุศลศาลา)          ตั้งอยู่ใกล้วัดญาณสังวราราม เป็นแหล่งรวมงานศิลปะไทย-จีนชั้นสูง ที่สำคัญยิ่งของประเทศไทย อาคารใหญ่มีรูปทรงเป็นวิหารแบบจีนสูงสามชั้น มีกลุ่มศาลาเก๋งเป็นบริวารโดยรอบ การจัดวางตำแหน่งของสิ่งปลูกสร้างมีทิศทางถูกต้องตามหลักวิชาภูมิลักษณ์หรือฮวงจุ้ย ส่วนการประดับตกแต่งภายในอาคารเป็นไปตามคตินิยมและความเชื่อทางเทววิทยาของชาวจีน จึงเป็นงานที่มีเอกลักษณ์เฉพาะตัวอย่างสูง ใครอยากชื่นชมงานศิลปวัฒนธรรมอันล้ำค่าพลาดที่นี่ไปไม่ได้เด็ดขาด16. วัดญาณสังวรารามวรมหาวิหาร


ภาพจาก mr.suchat / shutterstock.com
          พระอารามหลวง สร้างขึ้นเพื่อถวายสมเด็จพระญาณสังวร สมเด็จพระสังฆราช สกลมหาสังฆปริณายก และต่อมาพระบาทสมเด็จพระมหาภูมิพลอดุลยเดชมหาราช บรมนาถบพิตร ทรงรับเป็นองค์อุปถัมภก ภายในบริเวณวัดมีมณฑปประดิษฐานรอยพระพุทธบาทจำลอง พระเจดีย์ใหญ่บรรจุพระบรมสารีริกธาตุของพระสัมมาสัมพุทธเจ้า และพระธาตุของพระอรหันต์สาวก วิหารพระญานเรศวร์ วิหารพระศรีอริยเมตไตรย พระพุทธไพรีพินาศ ฯลฯ และด้วยสภาพภูมิศาสตร์ที่ตัววัดตั้งอยู่บนเนินเขาสูง จึงสามารถมองออกไปเห็นทัศนียภาพของเขตวัดจรดเมืองพัทยาได้กว้างไกลสุดสายตา สอบถามข้อมูลเพิ่มเติมได้ที่ 081 5860 188 หรือเฟซบุ๊ก วัดญาณสังวรารามวรมหาวิหาร ในพระบรมราชูปถัมภ์17. ตลาดน้ำ 4 ภาค


ภาพจาก pattayafloatingmarket.com 



ภาพจาก pattayafloatingmarket.com 
          แหล่งท่องเที่ยวแสนมีเสน่ห์ของพัทยา ที่นี่เป็นเหมือนศูนย์รวมกิจกรรม ความหลากหลายเกี่ยวกับการอนุรักษ์ศิลปวัฒนธรรมของดี 4 ภาค นักท่องเที่ยวจะสนุกไปกับกิจกรรมต่าง ๆ เช่น การแสดงประจำวัน นั่งรถราง พายเรือชมตลาด หมู่บ้านวิถีไทย สะพานแห่งรัก และตลาดคลองแพ เป็นต้น นับเป็นหนึ่งที่เที่ยวผ่อนคลายสำหรับครอบครัว และคนรู้ใจของคุณภายใต้บรรยากาศแบบไทย ๆ สไตล์บ้าน ๆ ที่ผสมผสานภูมิปัญญาและวัฒนธรรมท้องถิ่นของไทยเอาไว้เป็นอย่างดี สอบถามข้อมูลเพิ่มเติมได้ที่ โทรศัพท์ 038 706 340 หรือเว็บไซต์ pattayafloatingmarket.com และเฟซบุ๊ก ตลาดน้ำ 4 ภาค พัทยา pattaya18. อุทยานหินล้านปีและฟาร์มจระเข้พัทยา          อีกหนึ่งแหล่งท่องเที่ยวพัทยาเหมาะสำหรับผู้รักธรรมชาติ ภายในจัดแสดงพันธุ์สัตว์ป่า พฤกษชาติ และหินชนิดต่าง ๆ รวมถึงยังมีการจัดการแสดงที่สนุกสนานและตื่นเต้นอย่างหลากหลายไว้คอยต้อนรับนักท่องเที่ยว กิจกรรมท่องเที่ยวที่น่าสนใจ ได้แก่ การเดิมชมอุทยานหินและไม้ดอก ชมฟาร์มจระเข้และโชว์จระเข้ และเดินเล่นชมสวนสัตว์ เป็นต้น สอบถามข้อมูลเพิ่มเติมได้ที่ โทรศัพท์ 038 249 347 หรือ เว็บไซต์ thaistonepark.org และเฟซบุ๊ก อุทยานหินล้านปีและฟาร์มจระเข้พัทยา19. สวนน้ำและสวนสนุกพัทยาปาร์ค          โรงแรมพัทยาปาร์ค มีสวนน้ำและสวนสนุกให้บริการนักท่องเที่ยว ที่นิยมเดินทางมาพักผ่อนและร่วมทำกิจกรรมกันแบบครอบครัว อีกหนึ่งสถานที่ท่องเที่ยวเชิงนันทนาการ ประเภทสวนสนุกและสวนน้ำ โดยสวนน้ำ พัทยาปาร์ค (water park) มีสระน้ำวนขนาดใหญ่ สร้างวนรอบสวนน้ำ สามารถว่ายเล่นได้อย่างทั่วถึง และสวนสนุก พัทยาปาร์ค (fun park) มีเครื่องเล่นให้ตื่นเต้นสนุกสนานด้วยกันหลายรูปแบบ เช่น tower shot เครื่องเล่นทดสอบความกล้า ที่ได้รับความนิยมเป็นอย่างมาก และ slalom roller coaster รถไฟเหาะ เป็นต้น สอบถามข้อมูลเพิ่มเติมได้ที่ โทรศัพท์ 038 251 201-8, 038 251 373-6 หรือ เว็บไซต์ pattayapark.com 20. หมู่บ้านช้างพัทยา          หนึ่งในแหล่งท่องเที่ยวที่ตื่นตาตื่นใจ ประทับใจทั้งนักท่องเที่ยวชาวไทยและชาวต่างชาติ นักท่องเที่ยวสามารถเพลิดเพลินกับกิจกรรมนั่งช้างชมหมู่บ้าน พร้อมชมการสาธิตการผลิตผ้าไหมที่เรือนไหม หรือหากใครต้องการสัมผัสวิถีช้างและอิ่มเอมกับวิถีไทยอย่างเต็มรูปแบบ ทางหมู่บ้านช้างพัทยานำเสนอชุดกิจกรรมแบบผสมผสาน อันได้แก่ นั่งช้าง เดินป่า ดูการสาธิตการผลิตผ้าไหม ล่องแพ และนั่งเกวียน เป็นต้น สอบถามข้อมูลเพิ่มเติมได้ที่ โทรศัพท์ 062 661 6999 หรือเว็บไซต์ elephant-village-pattaya.com และเฟซบุ๊ก pattaya elephant village-หมู่บ้านช้างพัทยา21. ฟาร์มแกะ พัทยา


ภาพจาก pattayasheepfarm.com 



ภาพจาก pattayasheepfarm.com 
          สถานที่ท่องเที่ยวฟาร์มแกะที่ใหญ่ที่สุดในพัทยา ด้วยพื้นที่มากกว่า 100 ไร่ ที่ทำให้ทุกคนในครอบครัวสามารถอยู่ท่องเที่ยวได้ทั้งวันแบบจุใจ ประกอบด้วยกิจกรรมมากมายให้ร่วมเล่นอย่างสนุกสนานทั่วทั้งฟาร์ม หรือจะเป็นโซนสำหรับคนรักสัตว์ ให้ผู้ใหญ่และเด็ก ๆ ได้เข้ามาสัมผัสความสนุกสนาน เสริมสร้างความรู้ กับบรรดาสัตว์มากมายหลายชนิดที่หาดูได้ยาก และอิ่มอร่อยไปกับอาหารแสนอร่อย ที่ลองได้ฝากท้องรับรองว่าไม่ผิดหวัง สอบถามข้อมูลเพิ่มเติมได้ที่ โทรศัพท์ 092 321 6718 หรือเว็บไซต์ pattayasheepfarm.com และเฟซบุ๊ก ฟาร์มแกะพัทยา pattaya sheep farm22. บ้านกลับหัว พัทยา          สถานที่ท่องเที่ยวสุดแนวของพัทยา อีกทั้งยังเป็นบ้านกลับหัวที่แรกในพัทยา และมาพร้อมการดีไซน์ตกแต่งอย่างสร้างสรรค์ ทั้งห้องนอน ห้องนั่งเล่น มีเฟอร์นิเจอร์ครบ แต่ในบ้านจะกลับหัวทุกอย่างเลยค่ะ เหมาะแก่การถ่ายรูปสวย ๆ ได้เยอะเลยทีเดียว แถมบริเวณโดยรอบบ้านยังมีเครื่องเล่นและกิจกรรมสนุก ๆ ให้นักท่องเที่ยวได้เล่นผ่อนคลายอีกด้วย สอบถามข้อมูลเพิ่มเติมได้ที่ โทรศัพท์ 092 598 9019 หรือเว็บไซต์ upsidedownpattaya.com23. parody art museum pattaya


ภาพจาก เฟซบุ๊ก parodyartmuseum 



ภาพจาก เฟซบุ๊ก parodyartmuseum 
          พิพิธภัณฑ์กลางคืนซึ่งมีเนื้อหาเป็นการล้อเลียนงานศิลปะแห่งแรกของโลก โดยการนำเอาภาพวาดในยุคเก่าที่มีชื่อเสียงมาผสมผสานเข้ากับงานยุคใหม่ โดยนักท่องเที่ยวสามารถเดินเยี่ยมชมการจัดแสดงงานในสวนที่ล้อมรอบด้วยธรรมชาติ นอกจากนี้ยังมีในส่วนของอาคารที่ไว้จัดแสดงภาพงานแนวคลาสสิกและโมเดิร์นอาร์ต บอกเลยว่าที่นี่เหมาะเป็นอีกหนึ่งที่เที่ยวในช่วงวันหยุดพักผ่อนแบบสบาย ๆ สอบถามข้อมูลเพิ่มเติมได้ที่ โทรศัพท์ 097 207 7084, 033 047 103 หรือ เฟซบุ๊ก parodyartmuseum หรือเว็บไซต์ parodyartmuseum.com24. pattaya dolphin world & resort


ภาพจาก pattayadolphins-world.com 



ภาพจาก pattayadolphins-world.com
          สถานที่ท่องเที่ยวที่จะมอบความสุขให้ทุกคนในครอบครัวด้วยกิจกรรมที่หลากหลาย เช่น การชมการแสดงโชว์ของ ปลาโลมาแสนรู้, การว่ายน้ำกับโลมา, กิจกรรมขี่รถเอทีวี, กิจกรรมขี่ม้าหรือนั่งรถม้า, กิจกรรมฐานไต่เชือก, กิจกรรมสนามยิงปีน, กิจกรรมปีนผาจำลอง, กิจกรรมตกปลา, กิจกรรมกระโดดหอสูง, ร้านขายของที่ระลึก, กิจกรรมพักผ่อนที่สวนน้ำ, กิจกรรมยิงปืนอัดลม, นวดแผนไทย, เครื่องเล่นชิงช้าสวรรค์ และบริการอื่น ๆ อีกมากมาย สอบถามข้อมูลเพิ่มเติมได้ที่ โทรศัพท์ 084 653 7676 หรือเว็บไซต์ pattayadolphins-world.com และเฟซบุ๊ก pattaya dolphin world25. underwater world pattaya          อควาเรียมแห่งเดียวในเมืองพัทยา ที่ได้รวบรวมสัตว์ทะเลน้อยใหญ่ รวมทั้งปะการังสีสันสดใส หลากหลายสายพันธุ์ ให้ได้รับชมผ่านอุโมงค์ใสขนาดใหญ่ นักท่องเที่ยวสามารถมองเห็นสัตว์ทะเลแหวกว่ายรอบ ๆ ตัวได้ 180 องศา บริเวณโดยรอบยังมีการตกแต่งเป็นชายฝั่ง หาดทราย และแก่งหิน คล้ายกับการหลบไปพักผ่อนบนเกาะส่วนตัว อีกทั้งยังมีสัตว์ประเภทอื่น ๆ ให้ได้รับชมอีกมากมาย เช่น นากเล็บสั้นแสนรู้ ที่เดินทางมาจากประเทศอินโดนีเซีย โซนสัตว์เลื้อยคลานหายาก จากที่ต่าง ๆ ทั่วโลก เป็นต้น สอบถามข้อมูลเพิ่มเติมได้ที่ โทรศัพท์ 038 756 879 หรือเว็บไซต์ underwaterworldpattaya.com และเฟซบุ๊ก underwater world pattaya26. pipo pony club


ภาพจาก pipoponyclub.com 



ภาพจาก pipoponyclub.com
          ฟาร์มม้าแคระแห่งแรกในประเทศไทย ที่นี่นักท่องเที่ยวจะได้ชมความน่ารักของฝูงม้าแคระสายพันธุ์เชทแลนด์ที่นำเข้าจากต่างประเทศ และพบกับกิจกรรมต่าง ๆ ภายในฟาร์ม ไม่ว่าจะเป็นการแสดงของเหล่า cowboy และชนเผ่าชาวอินเดียนแดง โซนสัตว์แปลกสัตว์หายากนำเข้าจากแถบทะเลทราย และยังมีมุมต่าง ๆ ให้ถ่ายภาพกันอย่างจุใจ สอบถามข้อมูลเพิ่มเติมได้ที่ โทรศัพท์ 038 249 555 หรือเว็บไซต์ pipoponyclub.com และเฟซบุ๊ก pipo pony club27. ปราสาทสัจธรรม          ตั้งอยู่ ณ บริเวณอ่าววงพระจันทร์ งดงามด้วย "สถาปัตยกรรมไม้ขนาดใหญ่ที่สุดของโลก" ตัวปราสาทสร้างด้วยไม้ทั้งหลัง ไม่มีโลหะหรือปูนเข้ามาปะปน ยกเว้นส่วนฐานที่เป็นคอนกรีต มีการใช้ระบบเข้าเดือยไม้แบบไทย หรือใส่สลักไม้ตามภูมิปัญญาโบราณ ตัวปราสาทแกะสลักลวดลายอย่างวิจิตรตระการตาทั้งภายนอกและภายใน สะท้อนแนวคิดนามธรรมออกมาตีแผ่เป็นรูปธรรมให้สัมผัสได้ สื่อถึงความสำคัญของศาสนาและปรัชญาตะวันออก สอบถามข้อมูลเพิ่มเติมได้ที่ โทรศัพท์ 062 012 4188 หรือเว็บไซต์ sanctuaryoftruth.com หรือเฟซบุ๊ก the sanctuary of truth museum

28. พิพิธภัณฑ์ริบลีส์ พัทยา


ภาพจาก ripleysthailand.com
          หนึ่งในพิพิธภัณฑ์ที่มีชื่อเสียงของโลกต้นกำเนิดจากประเทศสหรัฐอเมริกา หนึ่งเดียวที่รวบรวมความมหัศจรรย์จากทั่วทุกมุมโลกที่มีทั้งความลี้ลับพิสดารและความงดงามที่น่าประทับใจ พบและสัมผัสของจริงกว่า 350 ประเภท ที่คุณต้องตื่นตะลึง เช่น หน้ากากหนังมนุษย์ หัวคนย่อส่วนเหลือ 3 นิ้ว เรือจำลองไททานิคจากไม้ขีดไฟมากกว่า 1,000,000 ก้าน ชายผู้มีลูกตาดำ 4 ลูกตา และอื่น ๆ อีกมากมาย เหมาะเป็นสถานที่ท่องเที่ยวที่เหมาะสำหรับนักท่องเที่ยว และสมาชิกทุกคนในครอบครัว สอบถามข้อมูลเพิ่มเติมได้ที่ โทรศัพท์ 038 710 294-8หรือเว็บไซต์ ripleysthailand.com และเฟซบุ๊ก ripley\'s believe it or not! pattaya 29. mimosa pattaya


ภาพจาก เฟซบุ๊ก mimosa pattaya 



ภาพจาก เฟซบุ๊ก mimosa pattaya 
          แหล่งช้อปปิ้งและเดินเล่น ที่จำลองบรรยากาศแบบเมือง colma เมืองชนบทใกล้ชายแดนประเทศฝรั่งเศส-เยอรมนี สะดุดตาด้วยร้านค้าสีสันสดใส โอบล้อมด้วยกลิ่นอายความโรแมนติก ที่รอให้นักท่องเที่ยวทุกคนได้มาสัมผัส พักผ่อน เที่ยวชม และเก็บภาพสวย ๆ พร้อมความทรงจำดี ๆ รวมถึงการร่วมเข้าชมการแสดงคาบาเรต์บนลานน้ำพุดนตรีสุดอลังการ เป็นอีกหนึ่งที่เที่ยวพัทยาที่สร้างความสุขและรอยยิ้มให้คุณอย่างแน่นอน สอบถามข้อมูลเพิ่มเติมได้ที่ โทรศัพท์ 091 545 5241 หรือเว็บไซต์ mimosa-pattaya.com และเฟซบุ๊ก mimosa pattaya30. บ้านสุขาวดี


ภาพจาก sukhawadee.com 



ภาพจาก sukhawadee.com 
          คฤหาสน์สุดแสนอลังการและมีสีสันสดใสงดงาม ประกอบด้วยกลุ่มอาคารร่วมสมัยสีชมพู-ฟ้า ตกแต่งภายในบ้านและสวนภายนอกสวยงามและมีความหมายแฝงในเชิงนามธรรม อาคารที่น่าสนใจ ได้แก่ อาคารพระแม่กวนอิม ซึ่งเป็นที่พักอาศัยของครอบครัวโชติเทวัญ ภายในมีห้องจัดเลี้ยงรับรอง ห้องอเนกประสงค์ และเป็นที่ประดิษฐานแม่กวนอิมปางประทานพรประทับมังกร ประดับด้วยอัญมณีล้ำค่าที่ประเมินค่าไม่ได้, อาคารโดมพระ ภายในประดิษฐานพระพุทธรูปและสิ่งศักดิ์สิทธิ์ และอาคารพุทธบารมี อาคารหอประชุมที่ตกแต่งอย่างอลังการ เป็นต้น สอบถามข้อมูลเพิ่มเติมได้ที่ โทรศัพท์ 038 221 515 หรือ เว็บไซต์ sukhawadee.com และเฟซบุ๊ก baan sukhawadee บ้านสุขาวดี (official)          โอ้โห…ไม่น่าเชื่อเลยนะคะว่าพัทยาเมืองเล็ก ๆ แห่งนี้ จะเต็มไปด้วยที่เที่ยวต่าง ๆ มากมาย แต่ละที่ก็ล้วนมีเสน่ห์ที่ต่างกันออกไป ใครชอบเที่ยวแบบไหนก็ลองเลือกแล้วเดินทางไปเที่ยวดูนะคะ เราเชื่อว่าคุณจะพบกับความสุขและความสนุกสนานอย่างแน่นอนค่ะหมายเหตุ : ข้อมูลอาจมีการเปลี่ยนแปลงกรุณาตรวจสอบอีกครั้ง ข้อมูล ณ วันที่ 24 พฤษภาคม 2562ขอขอบคุณข้อมูลและภาพประกอบจากfrost magical ice of siam – pattaya, thairubberland.com, เฟซบุ๊ก rubberland, kaanshow.com, เฟซบุ๊ก kaan show, เฟซบุ๊ก mini siam "เมืองจำลอง", minisiam.com, เฟซบุ๊ก hello van gogh convergence art gallery in pattaya, nongnoochtropicalgarden.com, เฟซบุ๊ก สวนนงนุช พัทยา nongnooch garden pattaya, เฟซบุ๊ก ramayana water park thailand • สวนน้ำรามายณะ, ramayanawaterpark.com, silverlakevineyard.com, เฟซบุ๊ก silverlake vineyard, watyanasangvararam.com, เฟซบุ๊ก วัดญาณสังวราราม ชลบุรี, pattayafloatingmarket.com, เฟซบุ๊ก ตลาดน้ำ 4 ภาค พัทยา pattaya, thaistonepark.org, เฟซบุ๊ก อุทยานหินล้านปีและฟาร์มจระเข้พัทยา, pattayapark.com, elephant-village-pattaya.com, เฟซบุ๊ก pattaya elephant village-หมู่บ้านช้างพัทยา, pattayasheepfarm.com, upsidedownpattaya.com, เฟซบุ๊ก parodyartmuseum, parodyartmuseum.com, pattayadolphins-world.com, เฟซบุ๊ก pattaya dolphin world, underwaterworldpattaya.com, เฟซบุ๊ก underwater world pattaya, pipoponyclub.com, เฟซบุ๊ก pipo pony club, sanctuaryoftruth.com, ripleysthailand.com, เฟซบุ๊ก ripley\'s believe it or not! pattaya, เฟซบุ๊ก mimosa pattaya, mimosa-pattaya.com, sukhawadee.com, เฟซบุ๊ก baan sukhawadee บ้านสุขาวดี (official) 


ประเด็นที่เกี่ยวข้อง




บุคคลที่เกี่ยวข้อง




สถานที่ที่เกี่ยวข้อง




ประเด็นที่เกี่ยวข้อง











เรื่องที่คุณอาจสนใจ













เรื่องที่คุณอาจสนใจ






30 ที่เที่ยวพัทยา ไปแล้วสนุก ถ่ายรูปแบบเพลิน ๆ





อัปเดตล่าสุด 5 กุมภาพันธ์ 2563 เวลา 11:13:41
 732,506 อ่าน








อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย








top





ที่เที่ยว:
ที่เที่ยว
สถานที่ท่องเที่ยว
ที่ท่องเที่ยว
ทะเล
วัด
ท่องเที่ยว
พิพิธภัณฑ์
กรุงเทพ
เที่ยว
ที่เที่ยวเชียงใหม่


ที่เที่ยวฮิต:
สวนนงนุช
ไอคอนสยาม
ภูกระดึง
เที่ยวเพชรบุรี
กาญจนบุรี
คําชะโนด
เที่ยวเชียงใหม่
พัทยา
ภูทับเบิก
ม่อนแจ่ม


เที่ยวทะเล:
เกาะล้าน
เกาะกูด
เกาะขาม
ระยอง
กระบี่
ชะอำ
เสม็ด
เกาะช้าง
ภูเก็ต
หาดเตยงาม


ที่พัก :
hotels
โรงแรม
ที่พัก
รีสอร์ท
ที่พักเกาะล้าน
ที่พักหัวหิน
ที่พักกาญจนบุรี
ที่พักพัทยา 
ที่พักเขาใหญ่
ที่พักเขาค้อ 


ร้านอาหาร - กาแฟ :
ร้านอาหาร 
บุฟเฟ่ต์
ร้านกาแฟ
ตลาดน้ําอัมพวา
ร้านอาหารเชียงใหม่
ร้านอาหารญี่ปุ่น
คาเฟ่
ร้านกาแฟเชียงใหม่
ร้านกาแฟนครปฐม
อาหารเกาหลี


เรื่องอื่น ๆ  :
ปฏิทินวันหยุด 2565
วันขึ้นปีใหม่ 
วันเด็ก 2565
วันครู 2565
ปฏิทิน 2565
ตรุษจีน 2565
แคปชั่นเที่ยว
วันวาเลนไทน์
เราเที่ยวด้วยกัน 
ดูดวง 2565









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย

































