




ที่เที่ยวกรุงเทพฯ หลากกิจกรรม เปลี่ยนวันเซ็งให้ฟีลกู้ด


















































































x close

















travel



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

เที่ยวไทย

ทะเล

ภูเขา

เที่ยวกรุงเทพ

ต่างประเทศ

ที่พัก

ร้านอาหาร

ร้านกาแฟ

คลิป












kapook travel > 
            เที่ยวกรุงเทพ












ที่เที่ยวกรุงเทพฯ กับกิจกรรมสนุก ๆ ปลุกความสุขในวันสบาย ๆ  





3,562อ่าน














0












          เที่ยวกรุงเทพฯ กับหลากหลายกิจกรรมให้ทำสนุก ๆ ทั้งหาคาเฟ่สวย ๆ นั่งชิล เดินเล่นเสพงานศิลป์ บอกเลยว่ากรุงเทพฯ ยังมีมุมน่าเที่ยวซ่อนอยู่อีกเพียบ 




          ช่วงที่สถานการณ์โควิด 19 ยังคงแพร่ระบาดอย่างต่อเนื่อง หลายคนอาจจะยังมีความรู้สึกระแวง เมื่อต้องพบปะผู้คนมาก ๆ และเลี่ยงจะเดินทางไปเที่ยวต่างจังหวัดไกล ๆ แต่จะให้อยู่บ้านเหงา ๆ ก็กระไรอยู่ จริง ๆ แล้วในกรุงเทพฯ ก็ยังที่เที่ยวและกิจกรรมให้ทำอีกไม่น้อยเลย เผื่อว่าจะได้หาเวลาว่าออกมาเดินเล่น เปลี่ยนโหมดเซ็ง ๆ กลายเป็นฟีลกู้ดไม่รู้ตัว

1. ปลูกฟาร์มสุขกลางกรุงที่ sansiri backyard @t77 community 

          จูงมือครอบครัว เพื่อน และคนรัก ไปสัมผัสกับคอมมูนิตี้พื้นที่สีเขียวใกล้ชิดธรรมชาติย่านสุขุมวิท ภายในพื้นที่ 15 ไร่ คุณจะเต็มอิ่มกับความสุขและความสนุกที่แฝงอยู่ในทุกตารางพื้นที่ ภายใต้แนวคิด 3g คือ green-สร้าง grow-ปลูก give-แบ่งปัน มากมายด้วยกิจกรรมเพื่อให้ทุกคนมีช่วงเวลาที่ดีร่วมกัน ไม่ว่าจะเป็นเก็บไข่ เก็บผัก ให้อาหารสัตว์ต่าง ๆ รวมถึงยังมีเวิร์กช็อปสนุก ๆ อย่างการทำเนยจากครีมสดหรือทำไข่ไดโนเสาร์ ขอเดาใจเลยว่าน่าจะถูกใจน้อง ๆ หนู ๆ ได้ไม่ยาก หรือจะเดินเล่นชมสวนผักออร์แกนิกและผลไม้หลากหลายชนิด ปิดท้ายด้วยมื้ออาหารอร่อย ๆ ซึ่งมีไว้คอยบริการอีกด้วย

          เวลาเปิด-ปิด : ค่าเข้าชมฟรี เปิดทุกวัน สำหรับรอบกิจกรรม วันจันทร์-ศุกร์ ตั้งแต่เวลา 16.00-18.00 น. และวันเสาร์-อาทิตย์ ตั้งแต่เวลา 09.00-18.00 น. (เก็บผัก 119 บาท, เก็บไข่ไก่ 99 บาท และให้อาหารปลา, ไก่, เป็ด, แพะ, แกะ ชุดละ 30 บาท)
          ที่อยู่ : ซอยริมคลองพระโขนง แขวงพระโขนงเหนือ เขตวัฒนา กรุงเทพฯ
          เบอร์โทรศัพท์ : 08-2100-3114
          เฟซบุ๊ก : sansiri backyard



ภาพจาก เฟซบุ๊ก sansiri backyard






ภาพจาก เฟซบุ๊ก sansiri backyard




2. jim thompson art center จุดหมายใหม่ของคนรักงานศิลป์ 

          ใครที่มีใจรักงานอาร์ต อยากปล่อยใจรับความสุนทรีย์กับงานศิลป์ตรงหน้า เห็นทีต้องแวะมาที่ the jim thompson art center คอมมูนิตี้อาร์ตสเปซในนามของ jim thompson โดดเด่นด้วยอาคารที่ได้รับการออกแบบในสไตล์โมเดิร์น และเลือกใช้วัสดุอย่างเหล็ก คอนกรีต และกระจก ผสมผสานกันอย่างลงตัว มีทั้งหมด 4 ชั้น ประกอบด้วย ชั้น g : ground floor, ชั้น 1 : artzy cafe และ jtac museum shop x mass art project, ชั้น 2 : william warren library และ multi- function space, ชั้น 3 : jim thompson art center gallery 1 & 2 และชั้น 4 roof top โดยจะมีงานศิลปะจัดแสดงสับเปลี่ยนหมุนเวียนกันไป อาร์ตเลิฟเว่อร์ตัวจริง อย่าลืมจับมือเพื่อนรักหรือคนสนิทมาปักหมุดที่นี่กัน

          เวลาเปิด-ปิด : ทุกวัน ตั้งแต่เวลา 10.00-18.00 น. (หยุดวันอังคาร), ค่าเข้าชมนิทรรศการ 50 บาท/คน
          ที่อยู่ : หอศิลป์บ้านจิม ทอมป์สัน ซ.เกษมสันต์ 2 (bts สนามกีฬาแห่งชาติ ทางออก 1)
          เบอร์โทรศัพท์ : 0-2001-5470
          เฟซบุ๊ก : the jim thompson art center



ภาพจาก เฟซบุ๊ก the jim thompson art center 






ภาพจาก เฟซบุ๊ก the jim thompson art center 




3. จิบกาแฟบรรยากาศริมน้ำ arch x chann

          ดื่มด่ำวิวบรรยากาศแม่น้ำเจ้าพระยาชิล ๆ พร้อมกับนั่งจิบเครื่องดื่มเพลิน ๆ กับหลากหลายเมนูของ arch x chann ที่นี่ถือได้ว่าเป็นพื้นที่ให้ทุกคนมาพักผ่อน โดนใจกับการตกแต่งร้านที่เน้นโทนสีน้ำตาลของเฟอร์นิเจอร์ไม้ ให้ความรู้สึกอบอุ่น ที่สอดประสานเข้ากับส่วนของโรงแรมและร้านอาหาร แนะนำว่าให้มาช่วงเย็น ๆ จะฟินเป็นพิเศษ เพราะจะได้เห็นแสงพระอาทิตย์ที่ตกกระทบผิวน้ำ แถมยังได้ยินเสียงน้ำไหลคลอเบา ๆ บอกเลยว่าเป็นมู้ดที่ดีมาก ๆ ในส่วนของเมนูมากมายทั้ง coffee, non-coffee รวมถึงเบเกอรี่อร่อย ๆ ละลานตา ลองจินตนาการถึงความเงียบสงบและร่มรื่นที่ซุกซ่อนอยู่ในมุมหนึ่งของกรุงเทพฯ แบบนี้แล้ว ก็อยากจะไปเช็กอินเสียตอนนี้เลย

          เวลาเปิด-ปิด : ทุกวัน ตั้งแต่เวลา 09.30-20.00 น.
          ที่อยู่ : ซอยสมเด็จพระปิ่นเกล้า 1 แขวงอรุณอมรินทร์ เขตบางกอกน้อย กรุงเทพฯ
          เบอร์โทรศัพท์ : 08-2632-3994
          เฟซบุ๊ก : chann bangkok-noi








4. the wood land สัมผัสป่าใจกลางเมือง 

          สำหรับคนกรุงที่โหยหาธรรมชาติและพื้นที่สีเขียว ลองแวะมาที่โครงการ the wood land ซอยสุขุมวิท 52 ที่มาในคอนเซ็ปต์ village ในป่าใจกลางเมือง เมื่อเข้ามาด้านใน คุณจะพบกับความร่มรื่นจากร่มเงาของต้นไม้น้อยใหญ่ ที่แผ่กิ่งก้านสาขาปกคลุม ให้ฟีลเหมือนว่ากำลังเดินเล่นอยู่ในป่า แต่ถึงอย่างนั้นก็ให้ฟีลโคซี่อยู่ไม่น้อย สามารถสั่งเครื่องดื่ม ขนม และอาหาร มานั่งกินร่วมกันกับเพื่อน ๆ โดยซุ้มเครื่องดื่มจะมีเป็น coffee และ non-coffee รับรองว่ารสละมุน สถานที่สวยแบบนี้แน่นอนเลยว่ามุมถ่ายรูปก็สวยไม่แผ่วเช่นกัน เอาเป็นว่าไม่ว่าจะปักหมุดลั่นชัตเตอร์ตรงไหน ก็ได้รูปถูกใจลงอวดโซเชียลเพียบ

          เวลาเปิด-ปิด : ทุกวัน ตั้งแต่เวลา 08.00-21.00 น.
          ที่อยู่ : ซอยสุขุมวิท 52 เขตพระโขนง กรุงเทพฯ
          เบอร์โทรศัพท์ : 06-1391-1754
          เฟซบุ๊ก : the wood land

5. สำรวจอุโมงค์ทางลอดถนนมหาราช และเดินเล่นท่าช้างโฉมใหม่ 

          ใครที่แวะเวียนไปเที่ยวแถวพระนคร จะเห็นว่ามีการเปลี่ยนแปลงของภูมิทัศน์บริเวณท่ามหาราช นั่นก็คือ “อุโมงค์ทางลอดถนนมหาราช” หรือ “อุโมงค์มหาราช” เป็นทางลอดใต้ดิน โดยมีบันไดเลื่อนคอยอำนวยความสะดวก ทั้งฝั่งด้านหน้าพระบรมมหาราชวัง ถนนหน้าพระลาน และฝั่งท่าเรือท่าช้าง ซึ่งบริเวณนี้ก็ได้รับการปรับปรุงภูมิทัศน์ใหม่เช่นกัน เมื่อเข้าไปยังทางลอดจะเจอกับส่วนของพิพิธภัณฑ์ภาพถ่ายทางประวัติศาสตร์ของเมืองในเกาะรัตนโกสินทร์ เสมือนประหนึ่งว่าหมุนเวลาย้อนกลับไปยังอดีต โดยอุโมงค์ทางลอดดังกล่าวจะเชื่อมการเดินทางไปยังท่าช้าง ท่าเตียน และท่าพระจันทร์ ให้ผู้คนได้เดินเท้าสัญจรได้อย่างสะดวกมากขึ้น ทั้งยังเป็นการจัดระเบียบจราจรในย่านนั้น และลดอุบัติเหตุที่อาจเกิดขึ้นตามมาด้วย



ภาพจาก เฟซบุ๊ก makalong มา-กะ-ลอง




6. ปั่นจักรยานชมวิวศูนย์การเรียนรู้ป่าชายเลน เขตบางขุนเทียน

          ป่าชายเลนบางขุนเทียนถือเป็นพื้นที่สีเขียวที่มีความสำคัญของกรุงเทพฯ ทั้งยังเป็นแหล่งอนุบาลสัตว์น้ำ สร้างสมดุลระบบของระบบนิเวศ ซึ่งตอนนี้ทางกรุงเทพฯ ได้พัฒนาพื้นที่บริเวณชายทะเลบางขุนเทียนให้เป็น “ศูนย์การเรียนรู้ป่าชายเลน” กลายเป็นสถานที่ท่องเที่ยวเชิงนิเวศ ที่เปิดให้ทุกคนได้มาเที่ยวพักผ่อน รวมถึงศึกษาและชมความงดงามของธรรมชาติ ตลอดจนมีกิจกรรมปลูกป่าชายเลน หรือจะปั่นจักรยานเสพบรรยากาศสองข้างทางของป่าชายเลน ก็แฮปปี้ไม่แพ้กัน

          เวลาเปิด-ปิด : ทุกวัน ตั้งแต่เวลา 06.00-18.00 น.
          ที่อยู่ : แขวงท่าข้าม เขตบางขุนเทียน กรุงเทพฯ
          เฟซบุ๊ก : ป่าชายเลนบางขุนเทียน 



ภาพจาก เฟซบุ๊ก วัน เดย์ สตอรี่ : one day story






ภาพจาก เฟซบุ๊ก วัน เดย์ สตอรี่ : one day story




7. ล่องเรือใบ ณ บึงหนองบอน ตามประสาคนเท่คนคูล

          ศูนย์กีฬาบึหนองบอน ตั้งอยู่ที่บึงหนองบอน ใกล้กับสวนหลวง ร.9 หากว่าใครเคยมาออกกำลังกายที่นี่ จะรู้ว่าที่นี่เป็นสวนสาธารณะบึงกว้าง เหมาะอย่างยิ่งสำหรับเป็นที่พักผ่อนหย่อนใจ มาเดินเล่น วิ่ง หรือจะถ่ายรูปเล่น ก็ทำได้ตามอัธยาศัย แต่สำหรับใครที่ชื่นชอบกิจกรรมทางน้ำ ที่นี่ยังก็มีให้คุณได้ล่องเรือใบ หรือใครที่เล่นไม่เป็น แล้วอยากมาเริ่มเล่น ก็ทำได้เช่นกัน เพราะจะมีครูคอยช่วยสอนและแนะนำ (แต่ต้องสมัครสมาชิกก่อน) รวมถึงยังมีกิจกรรมทางน้ำอย่างอื่นอีกเพียบ ลมเย็น ๆ แสงสวย ๆ กระทบผืนน้ำ เรียกว่าได้ช่วยทำให้รู้สึกผ่อนคลายได้ดีไม่น้อยเลย

          ที่อยู่ : ถนนเฉลิมพระเกียรติ ร. 9 (ซอย 43) แขวงหนองบอน เขตประเวศ กรุงเทพฯ
          เบอร์โทรศัพท์ : 0-2328-0236
          เฟซบุ๊ก : ศูนย์กีฬาบึงหนองบอน








8. ถ่ายรูปสวยทำคอนเทนต์เพลิน ๆ ที่สวนเบญจกิติ

          ช่วงนี้ถ้าใครเล่นโซเชียลจะเห็นว่าช่วงนี้มีแต่คนไปถ่ายรูปสวย ๆ ที่สวนเบญจกิติกันทั้งนั้น เพราะว่าที่นี่เขาเพิ่งเปิดโซนใหม่ มีจุดเด่นอยู่อยู่ที่สกายวอล์กเป็นทางเดินยาว ซึ่งสองฝั่งร่มรื่นเงาต้นไม้น้อยใหญ่ พื้นที่โล่งกว้าง ให้ทุกคนได้ออกมานั่งเล่น เดินเล่น หรือจะออกกำลังกาย ก็ฟีลกู้ดสุด ๆ ที่นี่จึงกลายเป็นสถานที่ฟอกปอดของคนกรุงเทพฯ แห่งใหม่ ที่กำลังได้รับความนิยมอยู่ในโซเชียล แถมอยู่ใจกลางเมือง เดินทางก็สะดวก จึงทำให้ช่วงวันหยุดเสาร์-อาทิตย์ มีคนมาเที่ยวที่นี่เป็นจำนวนมาก ยังไงก็อย่าลืมระวังตัวเองด้วยนะ

          เวลาเปิด-ปิด : ทุกวัน ตั้งแต่เวลา 05.00-21.00 น.
          ที่อยู่ : ถนนรัชดาภิเษก แขวงคลองเตย เขตคลองเตย กรุงเทพฯ








9.  เอาใจสายกรีน กับการเลือกซื้อต้นไม้ตามตลาดต้นไม้ต่าง ๆ

            ช่วงนี้การปลูกต้นไม้ก็ยังได้รับความนิยมมาเรื่อย ๆ ถึงแม้ว่าอาจจะไม่เปรี้ยงเท่าช่วงแรก ๆ แต่ถึงอย่างนั้นกระแสก็ยังดีไม่มีตก จนกลายเป็นไลฟ์สไตล์ของคนเมืองที่จะต้องมีไม้ประดับปลูกที่บ้านอย่างน้อยสักต้นสองต้นก็ยังดี เผื่อช่วงไหนที่ต้องทำงานที่บ้าน ก็จะได้มีกิจกรรมอะไรทำไปด้วย ซึ่งในกรุงเทพฯ เองก็มีตลาดต้นไม้น่าเดินอยู่ด้วยกันหลากหลายที่ ส่วนใหญ่คนมักจะคิดถึงสวนจตุจักร จริง ๆ แล้วยังมีที่อื่นให้เดินอีกเพียบ เช่น ตลาดต้นไม้เลียบทางด่วนรามอินทรา, ตลาดต้นไม้เจ้าจอม, ตลาดต้นไม้สวนทับช้าง หรือจะรอบ ๆ กรุงเทพฯ ก็มีอย่างตลาดต้นไม้การ์เด้นท์เซ็นเตอร์ บางใหญ่ หรือตลาดแก้วเจ้าจอม คลอง 15 เป็นต้น


ภาพจาก brostock / shutterstock.com




          เชื่อแล้วหรือยังล่ะว่ากรุงเทพฯ มีอีกหลากหลายมุมให้เที่ยวและให้ทำกิจกรรมสนุก ๆ อยู่เต็มไปหมด ลองหาเวลาว่างแล้วชวนคนข้าง ๆ ออกมาเที่ยวสนุกกันนะ ^ ^

หมายเหตุ : ข้อมูลอาจมีการเปลี่ยนแปลงกรุณาตรวจสอบอีกครั้ง

ขอบคุณข้อมูลและภาพจาก
เฟซบุ๊ก sansiri backyard, เฟซบุ๊ก the jim thompson art center, เฟซบุ๊ก chann bangkok-noi, เฟซบุ๊ก the wood land, เฟซบุ๊ก วัน เดย์ สตอรี่ : one day story, เฟซบุ๊ก ป่าชายเลนบางขุนเทียน, เฟซบุ๊ก ศูนย์กีฬาบึงหนองบอน
 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













ที่เที่ยวกรุงเทพฯ กับกิจกรรมสนุก ๆ ปลุกความสุขในวันสบาย ๆ  




อัปเดตล่าสุด 4 มีนาคม 2565 เวลา 17:33:14
 3,562 อ่าน




top






ที่เที่ยว:
ที่เที่ยว
สถานที่ท่องเที่ยว
ที่ท่องเที่ยว
ทะเล
วัด
ท่องเที่ยว
พิพิธภัณฑ์
กรุงเทพ
เที่ยว
ที่เที่ยวเชียงใหม่


ที่เที่ยวฮิต:
สวนนงนุช
ไอคอนสยาม
ภูกระดึง
เที่ยวเพชรบุรี
กาญจนบุรี
คําชะโนด
เที่ยวเชียงใหม่
พัทยา
ภูทับเบิก
ม่อนแจ่ม


เที่ยวทะเล:
เกาะล้าน
เกาะกูด
เกาะขาม
ระยอง
กระบี่
ชะอำ
เสม็ด
เกาะช้าง
ภูเก็ต
หาดเตยงาม


ที่พัก :
hotels
โรงแรม
ที่พัก
รีสอร์ท
ที่พักเกาะล้าน
ที่พักหัวหิน
ที่พักกาญจนบุรี
ที่พักพัทยา 
ที่พักเขาใหญ่
ที่พักเขาค้อ 


ร้านอาหาร - กาแฟ :
ร้านอาหาร 
บุฟเฟ่ต์
ร้านกาแฟ
ตลาดน้ําอัมพวา
ร้านอาหารเชียงใหม่
ร้านอาหารญี่ปุ่น
คาเฟ่
ร้านกาแฟเชียงใหม่
ร้านกาแฟนครปฐม
อาหารเกาหลี


เรื่องอื่น ๆ  :
ปฏิทินวันหยุด 2565
วันขึ้นปีใหม่ 
วันเด็ก 2565
วันครู 2565
ปฏิทิน 2565
ตรุษจีน 2565
แคปชั่นเที่ยว
วันวาเลนไทน์
เราเที่ยวด้วยกัน 
ดูดวง 2565









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































