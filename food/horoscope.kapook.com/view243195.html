




ดูดวงความรักแม่น ๆ เปิดจุดอ่อน จุดแข็ง เวลาคุณมีความรัก

















































































x close

















horoscope



ข่าว-ความรู้
ข่าว
ข่าวบันเทิง
ฟุตบอล
การเงิน
การศึกษา


บันเทิง
รูปภาพ
ดูหนัง
music station
ละคร
บันเทิงเกาหลี


ไลฟ์ไตล์
ดูดวง
ผู้หญิง
ผู้ชาย
สุขภาพ
ท่องเที่ยว
สูตรอาหารง่ายๆ


ช้อปปิ้ง
รถยนต์
บ้านและการตกแต่ง
มือถือ
ราคาทอง
ราคาน้ำมัน


วาไรตี้
แต่งงาน
แม่และเด็ก
สัตว์เลี้ยง
infographic


บริการ
แอปฯ กระปุก
คอร์สออนไลน์
เรียนเลขออนไลน์
ติดต่อโฆษณา
แจ้งปัญหา
ร่วมงานกับเรา





 







หน้าแรก

ดูดวง 2565

ดูดวงรายวัน

ดูดวงความรัก

ดูดวงไพ่ยิปซี

ดูดวงวันเดือนปีเกิด

เช็กดวงกับหมอดัง

ทำนายฝัน












kapook horoscope > 
            ดูดวงความรัก












ดูดวงความรัก เปิดจุดอ่อน-จุดแข็งเวลามีรักของคนทั้ง 7 วันเกิด





24,104อ่าน














0












          ดูดวงความรัก ดูดวงแม่น ๆ เผยจุดอ่อน จุดแข็ง เวลามีรักของทั้ง 7 วันเกิด คนวันไหนจะขี้ระแวง ชอบปากแข็ง หรือจะเป็นสายเปย์แฟนแบบสุด ๆ รีบมาดูดวงตามวันเกิด เพื่อเช็กตัวตนของคุณกันเลย 











            เวลามีความรักมักทำให้คนเปลี่ยนไปโดยที่เราไม่รู้ตัว จากเป็นสายสตรอง อาจกลายเป็นคนอ่อนไหวแบบสุด ๆ แล้วคุณล่ะเป็นคนแบบไหน ? วันนี้กระปุกดอทคอมจึงได้นำดูดวงความรักทั้ง 7 วันเกิด จาก เพจดูดวงความรัก มาฝาก ให้คุณได้เช็กจุดอ่อน-จุดแข็งของตัวเองเวลามีความรัก เพื่อนำไปปรับใช้ให้ชีวิตคู่ดีขึ้นต่อไป รีบมาดูดวงแม่น ๆ ตามวันเกิดของคุณได้เลย







จุดอ่อน-จุดแข็ง เวลามีรัก คนเกิดวันจันทร์


คนวันจันทร์ จริงใจ แต่ขี้ระแวง คือเจ็บมาเยอะ เวลามีความรักจะอารมณ์แปรปรวนมาก สายวิตก กังวล นอนก่ายหน้าผาก เขาจะทิ้งเราหรือเปล่า คิดได้ทั้งวัน
	 
คนวันนี้ปากแข็งนะ ชอบเก็บความรู้สึก ไม่แสดงออก เจ็บก็ยิ้มได้ แบกความช้ำไว้ในใจคนเดียว (สตรองมาก)
	 
เป็นคนที่เอาอดีตเก่า ๆ มาคิดมาก ไม่ลืม อันนี้ต้องระวังเลยนะ
	 
แต่ด้านดี ๆ ความน่ารักเราก็มี เป็นคนใส่ใจ ถ้าใครมีแฟนเป็นคนวันจันทร์ น้ำหนักขึ้นต่ำกว่าสามกิโลนี่ของปลอมแล้วล่ะ เลี้ยงดีเบอร์นี้
	 
จะเป็นเหมือนแพลนเนอร์เคลื่อนที่ คอยจด คอยดูตารางเวลาให้คนรัก ยิ่งกว่าเป็นซุปตาร์อีกนะ
	 
คนวันจันทร์ เวลาโกรธจะยิ้ม สุภาพมาก ไม่ด่านะ ในหัวกำลังประมวลผลคำเจ็บ ๆ อยู่ เรียกว่าพูดน้อย แต่ด่าเจ็บเป็นบ้า
	 
เวลามีความทุกข์ไม่ค่อยชอบบอกแฟน อันนี้ไม่ดี เมาท์ไปเถอะ แฟนเรารั่วจะตาย
	 
ถ้ารักถ้าชอบใคร ฟอร์มที่เคยมีหายหมด มีแต่ความรั่ว อันนั้นคือเสน่ห์นะ ความโก๊ะ ความไม่เต็ม เก๋ดี









จุดอ่อน-จุดแข็ง เวลามีรัก คนเกิดวันอังคาร


คนวันอังคาร ต้องระวังรัว ๆ เลยนะจ๊ะ หูเบามาก จะเชื่อคนรักง่าย เขาพูดอะไรเราก็พร้อมจะเคลิ้มไปหมด อันนี้ต้องควรระวัง อย่าใสมากไปจะไม่ดี
	 
แต่เป็นสายบวก เห็นอ่อนหวานแต่บวก คือยืนหน้าพร้อมปกป้องคนรัก พี่ถอยไป เดี๋ยวน้องเอง
	 
ใส่ใจนะ ไม่ใช่แค่เฉพาะแฟนนะ เพื่อนแฟนก็ด้วย รวมไปถึงพ่อ แม่ พี่ น้อง แฟน เรียกว่าดูแลดีหมดเลย
	 
แต่เรื่องเก็บเงินไม่นะ ไม่ อย่าคาดหวัง ชวนใช้เงินล่ะบอกมาได้หมดเลย
	 
เป็นสายชิล เรื่องลั้ลลานี่แบบมามาก ๆ เป็นคนที่มีที่เที่ยวในหัวเยอะมาก งานการไม่ทำ เที่ยวล่ะมาได้เลย บอกน้อง
	 
คนวันอังคาร เวลามีรักชอบคิดเรื่องไร้สาระ เรื่องใหญ่ไม่คิด คิดแต่เรื่องเล็ก ๆ แบบมโนไร้หลักการนี่ถนัดที่สุด
	 
ขี้หึง เห็นคนรัก คนที่คุย ยิ้มนี่ตาขวาง เวลาคุยกับใคร
	 
สายมูเหมือนกัน เรื่องอะไรที่ทำให้คนรักดีเอาหมด แบบเธอ ๆ ที่นั่นเขาว่าดี ไปกันรักจะได้ยาว ๆ
	 
ถ้านัดกับคนวันอังคาร อย่าหวังว่าจะไปตรงต่อเวลานะ ไม่ ที่ช้าเพราะลืม น้องขอโทษ









จุดอ่อน-จุดแข็ง เวลามีรัก คนเกิดวันพุธ


คนวันพุธ อ่อนไหวง่ายมาก ๆ แต่ไม่เคยบอกใคร ชอบเก็บเอาความทุกข์ไว้คนเดียว
	 
คนวันนี้ชอบเอาใจใส่คนอื่น จนบางทีก็ลืมใส่ใจตัวเอง (เรียกว่ารักคนอื่นมากกว่าตัวเอง) แบบนี้ไม่ดีเลย เจ็บเปล่า ๆ นะนี่
	 
เป็นพวกกินเก่งนะ ถ้ามีแฟน มีคนที่ชอบ จะชวนแฟนกิน แต่แปลกแฟนอ้วน แต่เราพลิ้ว คือกินยังไงก็ไม่ค่อยอ้วน
	 
เรื่องเก็บเงิน เรื่องวางแผนชีวิตคนรักนี่ บอกเลยว่ามา ถ้าอยากได้คนวางแผนดี ๆ มาหาหนูนะพี่ หนูพร้อมช่วย
	 
เวลาโกรธ พูดน้อย แต่เจ็บ เรียกว่าประโยคเดียวรู้เรื่อง ปากแซ่บมาก
	 
แต่โกรธง่าย หายเร็ว ไม่ค่อยเก็บเอาเรื่องเก่า ๆ มาคิด
	 
เห็นดูใส ๆ แต่แพ้คนพูดเพราะนะ ไม่ได้เจ้าชู้ แต่ถ้าเจอคนพูดดี มันก็จะเคลิ้ม ๆ หน่อย
	 
เป็นคนที่จำไม ช่างสงสัย เซ้าซี้ (โดยเฉพาะเรื่องไร้สาระ)
	 
คนวันนี้แสดงออกไม่เก่ง ไม่ค่อยชอบบอกรัก ใครมีแฟน มีคนคุยวันนี้ อาจจะเห็นว่าคนวันพุธเย็นชา แต่ก็รักนะ แค่ไม่พูด









จุดอ่อน-จุดแข็ง เวลามีรัก คนเกิดวันพฤหัสบดี


คนวันพฤหัสบดี เป็นคนอ่อนไหว หัวใจไม่แข็งแรงหรอก แต่ทำเป็นมั่นหน้า ตีหน้านิ่ง แต่จริง ๆ อ่อนไหวมากเลย
	 
จริงใจ ใส่ใจคนรอบข้าง ช่างสังเกตนะ แบบใส่ใจรายละเอียดคนรอบข้างมาก ๆ
	 
คนวันนี้บ้ายอ เป็นสายเปย์ตัวแม่เหมือนกันนะเรา
	 
ถ้าชอบคือชอบ ตรงไปตรงมา ชัดเจนมาก รักทีละคน เห็นแบบนี้ไม่เจ้าชู้นะ จีบได้
	 
แต่ถ้าเวลามีคนคุยนี่ จากที่เป็นคนเงียบ ๆ ดูพูดน้อย ผิดจ้า สายขี้เมาท์เลย เหมือนอั้นมานาน เมาท์เก่งมาก
	 
สนิทกับคนง่าย เข้ากับคนรอบข้างได้ทุกคนเลย เป็นกันเองสุด ๆ
	 
จำวันสำคัญได้ทุกวัน วันที่คุย วันที่เขาบอกชอบ รายละเอียดเล็ก ๆ นี่จำได้หมดเลย
	 
แต่ทิฐิเยอะและจุกจิก ยิ่งรักใครมาก ความจุกจิกจะมา แบบเธอ ๆ ทำแบบนี้สิ อย่างนั้นดีกว่านะ เหมือนมีแม่อีกคนมาคอยดูแล
	 
เวลามีความรัก จู่ ๆ ก็กลายเป็นคนเสียงดัง มีความโวยวายเก่งขึ้น 200% มาไงเนี่ย งงนะ









จุดอ่อน-จุดแข็ง เวลามีรัก คนเกิดวันศุกร์


คนวันศุกร์ เป็นคนซื่อ ๆ จริงใจ แบบตรงไปตรงมา ถ้ารักก็บอกรัก ชอบก็บอกชอบ ตรง ๆ ง่าย ๆ ไม่ซับซ้อน
	 
แต่งานมักจะเข้า เพราะส่วนใหญ่ชอบใครนี่เขามักน่ารักแต่แสบมาก ได้ปวดหัวกันยาว ๆ ไปเลยนะ สู้ ๆ
	 
ทิฐิเยอะ ใจดี แต่เป็นสายเหวี่ยงตัวแม่ อารมณ์จะดี ๆ ร้าย ๆ ขึ้น ๆ ลง ๆ ได้ทั้งวัน โคตรจะดีดเลย
	 
เป็นพวกชอบเก็บเอาเรื่องเก่า ๆ มาคิดมาก แบบมีอดีตฝังใจเยอะ ก็จะช้ำนาน ไม่ค่อยลืม
	 
แต่จริงใจ สายเปย์ ทุ่มมาก และรั้น ใครพูดไม่ฟังหรอก แบบเชื่อความคิดตัวเอง
	 
เป็นคนที่แม่นเรื่องวันสำคัญ วันพิเศษ วันที่เคยคุย เคยคบ จำได้หมด แล้วจะมีขนมของอร่อย ๆ ติดมือมาให้ตลอด
	 
บ้ายอ ค่อนข้างบ้ายอเลย
	 
ต้องระวังเรื่องโดนหลอก เวลาชอบ เวลารักใคร เป็นสายคลั่งรักแบบไม่ลืมหูลืมตานะเรา อันนี้ต้องระวังเอาไว้ให้มาก ๆ
	 
ถ้าเรื่องเปย์ คนวันนี้ยืนหนึ่งนะ เปย์จนคนรัก คนที่ชอบคุย มีพุง ของแท้นะ ต้องเปย์จนมีพุง









จุดอ่อน-จุดแข็ง เวลามีรัก คนเกิดวันเสาร์


คนวันเสาร์ เป็นอีกวันที่เก็บความรู้สึกตัวเองได้เก่ง ไม่ค่อยบอกความในใจให้คนอื่นได้รับรู้ จะสุข จะทุกข์ ขอเก็บไว้เองคนเดียว
	 
คนวันเสาร์บ้าพลัง เวลามีความรักนี่แบบไม่หลับไม่นอน ไม่รู้จะดีดอะไรนัก คึกจัด
	 
ปากหวาน พูดเพราะ (แต่แค่บางอารมณ์นะ) ปกติคนวันนี้จะห่าม ๆ ตรงไปตรงมา ออกจะรั่ว ๆ หน่อย
	 
ถ้าเขาชอบ เขารักใคร ก็จะส่งสายตาทำตาปริบ ๆ อ่อยกันซื่อ ๆ หยอดกันตรง ๆ นี่แหละ
	 
เพื่อน ๆ เตรียมหูชาได้เลย ถ้ามีความรัก เขาจะเพ้อให้คนรอบข้างฟัง
	 
แต่เป็นคนที่ประหม่า คิดมาก พอมีความรัก จู่ ๆ งานมโนก็มา ชอบคิดลบ อันนี้ต้องระวังหน่อยนะ
	 
ถ้าปรับเรื่องอารมณ์ขึ้น ๆ ลง ๆ ได้นี่เราจะเป็นคนที่น่ารักที่สุด เพราะมีความใส่ใจ จริงใจมากอยู่แล้ว
	 
เป็นคนที่จับความรู้สึกคนอื่นเก่ง จะรู้ว่าคนอื่นมีความสุขหรืออ่อนไหว ไม่แปลกถ้าคนวันนี้จะเล่นมุกฮา ๆ เพื่อให้คนที่ชอบอารมณ์ดีได้ (น่ารักที่สุด)
	 
ถ้าว่างเป็นต้องหาเรื่องอำคนรัก (อันนี้จิตเบา ๆ)
	 
รวม ๆ ถือว่าเป็นคนรักที่โอเค มีความรั่วที่เป็นเสน่ห์แบบนี้สิ เขาเรียกว่าสีสันชีวิต









จุดอ่อน-จุดแข็ง เวลามีรัก คนเกิดวันอาทิตย์


คนวันอาทิตย์ เป็นพวกโลกสวยนะ เวลามีความรักแล้ววิ่งทุ่งลาเวนเดอร์ มีความสุขแบบไม่สนโลก ใครพูดอะไรก็ไม่ฟัง ทิฐิอย่างเยอะ พูดมากเดี๋ยวตบ
	 
แต่เห็นบ้าพลังแบบนี้ รักเพื่อน ให้ความสำคัญกับมิตรภาพ ทุ่มกับเพื่อนมากกว่าคนรักอีก คนรักก็มีงอน ๆ นิดหนึ่ง
	 
คนวันอาทิตย์ หัวร้อนง่าย ถ้าเรื่องขี้หึงนี่ยืนหนึ่งจริง ๆ ถ้าเห็นคุยกับใคร ทำท่ามีพิรุธ ไม้เรียวในมือสั่น อยากหวดแล้ว
	 
และเชื่อไหม เซ้นส์เรื่องจับผิด เรื่องความเจ้าชู้ของคนรัก นี่ระดับเทพมาก เหมือนพระเจ้าให้พรสวรรค์ด้านการจับผิดมาให้ ไวมาก
	 
เป็นคนที่จัดการชีวิตคนอื่นดีมาก เรียกว่าใครมีแฟนเป็นคนวันนี้สบายไปแปดอย่าง แบบงานดี ช่วยเหลือทุกอย่าง
	 
คนวันอาทิตย์ เวลาเงียบ ๆ จริงจัง แต่ถ้าบ่นนี่จะด่าลั่นห้อง กับแฟนจะเสียงดังเป็นพิเศษ
	 
เวลาโกรธคนรักจะหยิก ๆ ให้เนื้อเขียว
	 
ไม่ซาดิสต์ แต่ถ้าองค์เจ้าแม่ลง แม่จะเน้นแต่ความรุนแรง
	 


  ขอบคุณข้อมูลจาก : เฟซบุ๊ก ดูดวงความรัก 





 ประเด็นที่เกี่ยวข้อง 




 บุคคลที่เกี่ยวข้อง 




 สถานที่ที่เกี่ยวข้อง 




 ประเด็นที่เกี่ยวข้อง 












เรื่องที่คุณอาจสนใจ

กรมการปกครอง ทำงานอย่างเข้าถึง เข้าใจเพื่อให้ทุกข์น้อยลง สุขมากขึ้น













เรื่องที่คุณอาจสนใจ












อ่านความคิดเห็นของเพื่อนๆ ..คิดอย่างไรกับเรื่องนี้ เขียนเลย













ดูดวงความรัก เปิดจุดอ่อน-จุดแข็งเวลามีรักของคนทั้ง 7 วันเกิด




อัปเดตล่าสุด 8 กรกฎาคม 2564 เวลา 15:20:57
 24,104 อ่าน




top






ดูดวง :
ดูดวงรายวัน
ไพ่ยิบซี
ดวงวันนี้
ดูดวงไพ่ยิปซี
ดูดวงความรัก
กราฟชีวิต
ดูดวงเนื้อคู่ 
ดูดวงรายเดือน
ดวงรายสัปดาห์
ดูดวงฟรี


ดูดวงปี 2565:
ดูดวง ปี 2565
ปีชง 2565
ฤกษ์แต่งงาน 2565
ฤกษ์ขึ้นบ้านใหม่ 2565
ดูดวงนักษัตร ปี 2565
สีเสื้อมงคล 2565
ฤกษ์คลอด 2565
สีกระเป๋าสตางค์ 2565
ดูดวง 2565 
ฤกษ์ออกรถ 2565


เกร็ดดูดวง :
ดูดวง
สีประจําวัน
ราศี
ปี่เซียะ
ทายนิสัย
สีมงคล
ดูดวงทะเบียนรถ
ดูดวงวันเกิด
เซียมซี
สีเสื้อมงคล


ทํานายฝัน สวดมนต์  :
ทํานายฝัน
ทํานายฝันเลขเด็ด
บทสวดมนต์
บทสวดมนต์ก่อนนอน
คาถาชินบัญชร
คาถาเงินล้าน
พระประจําวันเกิด
มงคล 38
บทสวดแผ่เมตตา
วิธีไหว้พระจันทร์


เรื่องมงคล :
สีเสื้อมงคล
เบอร์มงคล
ฮวงจุ้ยบ้าน 
ชื่อมงคล
ทํานายชื่อ
ฤกษ์ขึ้นบ้านใหม่ 
ต้นไม้มงคล
กราฟชีวิต 
ดูดวง 12 ราศี  
ดูดวงเนื้อคู่


ดูดวงอื่น ๆ :
วิธีไหว้เจ้าที่ 
ดูดวงฟรี
ปฏิทิน 2565
ตรวจหวย
เลขเด็ดงวดนี้
ดวง
ทํานายฝัน
หวย
จุดธูป 16 ดอก
ไอ้ไข่ วัดเจดีย์









บริการของเรา (services & solutions)

ผลิตเนื้อหา-ลงโฆษณาพื้นที่โฆษณาประชาสัมพันธ์ที่ตอบโจทย์ทางการตลาด เข้าถึงกลุ่มเป้าหมายที่หลากหลาย
ผลิตวิดีโอโปรโมตรับผลิตรายการโชว์ทางอินเทอร์เน็ตในรูปแบบตอนสั้น ๆ ไปจนถึงซีรีส์ , วิดีโอโปรโมชั่นสินค้าและบริการ
พัฒนาระบบองค์กรครอบคลุมในทุกความต้องการด้านเทคโนโลยี ในยุค big data ด้วยทีมงานผู้เชี่ยวชาญ
บริหารโซเชียลมีเดียบริการรับวางแผนและบริหาร ผลิตเนื้อหาที่หลากหลายบนเครือข่าย social media

ดูบริการทั้งหมด คลิกที่นี่


ช่องทางการติดต่อ


ติดต่อเรา
disclaimer
ร่วมงานกับเรา
แจ้งปัญหา










kapook app ดาวน์โหลดได้เลย


































